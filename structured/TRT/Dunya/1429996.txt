<DOC>
<DOCNO> 1429996 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=7a7e39cd-1787-4bd0-addd-9d10a4da46ee </URL>
<DATE> 2011/02/16 </DATE>
<TIME> 00:57:00.0 </TIME>
<AUTHOR>    </AUTHOR>
<HEADLINE>
almanya "sap��k baba" ��okunda
</HEADLINE>
<TEXT>
Sapık baba üvey kızından 7 çocuğu olduğunu itiraf etti...


Almanya&rsquo;da ortaya çıkan tecavüz olayının ayrıntıları herkesi şok etti.

Cinsel tacizle suçlanan baba, üvey kızından 7 çocuk sahibi olduğunu mahkemede itiraf etti.

48 yaşındaki Detlef S. 20 yıl boyunca üvey kızı ve oğluyla, öz kızına cinsel tacizde bulunmakla suçlanıyor.

Savcılar, sanığın ilk taciz olayını çocuklar 4 yaşındayken gerçekleştirdiğini ve kızlarını para karşılığında başkalarıyla cinsel ilişkiye girmeye zorladığını iddia ediyor.

Detlef S.&rsquo;nin avukatlarından biri duruşmanın başlangıcında müvekkili adına açıklama yaparak, sanığın üvey kızından 7 çocuğu olduğunu itiraf ettiğini bildirdi.

Sanığın 18 yaşındaki kızının yazdığı ve mahkemede okunan mektupta, babasına hitaben &quot;Sen benim hayatımı cehenneme çevirdin&quot; ifadesini kullandığı belirtildi.

Bu arada, davanın ay sonuna kadar sonuçlanması ve suçlu bulunması halinde sanığın 15 yıl hapis cezası alacağı belirtiliyor.

Alman medyası olayı, Avusturya&rsquo;da kızını 24 yıl boyunca hapsedip, taciz eden Josef Fritzl&rsquo;a benzetiyor.
</TEXT>
</DOC>
