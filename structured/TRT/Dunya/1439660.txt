<DOC>
<DOCNO> 1439660 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e1d6e42d-1bce-4b44-9f96-dee9a7d042e4 </URL>
<DATE> 2011/02/24 </DATE>
<TIME> 21:24:00.0 </TIME>
<AUTHOR>    </AUTHOR>
<HEADLINE>
binlerce ki��i yar��lmak i��in bekliyor
</HEADLINE>
<TEXT>
Libya'nın başkenti Trablus'taki havalimanı adeta bir mülteci kampı gibi. 

Libya’daki büyük gerginlik sonrası isyancılar ülkenin doğusundaki Bingazi, Derne ve Tobruk ta yönetimi ele geçirirken, başkent Trablus’taki havalimanında ise tam bir insanlık dramı yaşanıyor. 

Havalimanı&rsquo;na giden caddenin sağı ve solunda Çoğunluğu Afrika ülkelerinden olmak üzere binlerce kişi geceyi asfalt üstünde geçirdi. Havalimanın girişinde yüzlerce araçlık bir konvoy oluştu. Ülkeden ayrılmak isteyen insanlar fırtına ve yağmurun etkili olduğu kentte yerlerde bekliyor. 

Havalimanın bahçesi ise tam bir mülteci kampı gibi. Farklı milletlerden yaklaşık on bin kişi bir uçağa binip ülkeyi terk etmek için umutsuzca bekliyor. 

Yerlerde bavullar, battaniyeler, yataklar üzerinde insanlar aç perişan ülkeyi terk etmeye çalışıyor. Her ülke kendi bayrağı ile guruplar halinde havalimanında tek sıra halinde içeri girmeye çalışıyor. 

   Öte yandan ülkeden ayrılmak için bekleyen Türk vatandaşları en iyi durumda olanlar. 

   Türkiye’nin Trablus Büyükelçiliği yetkilileri yakalarında ay-yıldızlı kimlik kartları, ellerinde telsiz Türklerin uçağa binmesini organize ediyor.     

  Kentte para çekme makineleri ve benzin istasyonları ile bazı marketler hizmet veriyor. 

  Bir depo benzinin yaklaşık 12 Türk Lirası olduğu Libya&rsquo;da, benzinliklerde kuyruklar oluştu. Halkın en büyük endişesi ise olayların başkente de sıçraması. 
</TEXT>
</DOC>
