<DOC>
<DOCNO> 1406568 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=208ca8d6-f2bd-4f09-ac86-8bb02cd0166f </URL>
<DATE> 2011/01/24 </DATE>
<TIME> 12:15:00.0 </TIME>
<AUTHOR>    </AUTHOR>
<HEADLINE>
tunus yasa��a ra��men hareketli
</HEADLINE>
<TEXT>
Başkentteki başbakanlık binasını taşa tutan göstericilere polis, gözyaşartıcı gaz ile müdahale etti.



Tunus&rsquo;ta geçici hükûmetin düşmesini isteyenlerin protestosu, sokağa çıkma yasağına rağmen devam ediyor.

Başkentteki başbakanlık binasını taşa tutan ve çevredeki araçların camlarını kıran göstericilere polis, gözyaşartıcı gaz ile müdahale etti.

 Diğer illerden başkente gelen, çoğunluğunu köylülerin oluşturduğu binlerce kişi, Başbakan Muhammed Gannuşi&rsquo;nin istifası için gösteriler düzenliyor. 

Göstericiler, başbakanlık binası önünde kamp kurdu, maliye bakanlığı binasının da bazı camlarını kırdı, polis araçlarına saldırdı.


 Polis göstericileri gözyaşartıcı bombayla dağıtmaya çalışıyor.

Seçimlere kadar görev yapacak geçici hükümetin Başbakanı Gannuşi, seçimlerin ardından siyaseti bırakacağını açıkladı. 

Okullar Açıldı Ancak...
Öte yandan, devrimin ardından ülkedeki okullar ilk kez açıldı.

 Ancak bazı öğretmenlerin, yönetimi boykot ettikleri gerekçesi ile dersbaşı yapmadıkları bildirildi.

Yeni Tutuklamalar
     Tunus&rsquo;ta, özel bir televizyon kanalının sahibi Larbi Hasra ve oğlu da, &quot;vatana ihanet ve Zeynel Abidin Bin Ali&rsquo;yi ülkeye geri getirmeye çalışmak&quot; ile suçlanarak tutuklandı.

 Devrik lider Bin Ali&rsquo;nin eski danışmanı Abdülaziz Bin Ziya ile eski İçişleri Bakanı ve Senato Başkanı Abdullah Helal&rsquo;in de ev hapsine alındığı açıklandı. 

Amerika Birleşik Devletleri Dışişleri Bakanı Hillary Clinton da, Başbakan Muhammed Gannuşi&rsquo;yi arayarak, ekonomik ve politik reformların bir an önce yasallaşması gerektiğini bildirdi.



                    				İlgili Haberler
				
					Sular Durulmuyor... 
					TRT Kameralarından Tunus... 
					Tunus Domino Etkisi Yaratt
</TEXT>
</DOC>
