<DOC>
<DOCNO> 1424181 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b1df8f46-72ef-4fc0-b177-beddea4a3c48 </URL>
<DATE> 2011/02/10 </DATE>
<TIME> 10:34:00.0 </TIME>
<AUTHOR>    </AUTHOR>
<HEADLINE>
almanya'dan tarihi vize karar��
</HEADLINE>
<TEXT>
Münih İdari Mahkemesi Türklerin özellikle turistik amaçla Almanya'ya vizesiz giriş yapabileceğine ve oturum almadan 3 ay kalabileceğine hükmetti. 



Mahkeme, Avrupa Adalet Divanı&rsquo;nın Türkleri vizeden muaf tutan kararının turistik amaçlı geziler için de geçerli olup olmadığı sorusuna noktayı koydu.

Bu karar emsal niteliği taşıyor. Çünkü Almanya&rsquo;da ilk kez bir idari mahkeme, turistik amaçla Almanya&rsquo;ya giren Türklerin vizeden muaf olduğunu onaylamış oldu. 

Mahkeme kararında, &quot;Bir Türk vatandaşı hizmet alma amacıyla özellikle de turistik seyahat amacıyla oturma iznine gerek duymadan ve özellikle de vize almadan Almanya&rsquo;ya giriş yapabilir ve üç ay kalabilir&quot; denildi. 

Akraba Ziyaretleri Kapsam Dışında 

Emsal niteliği taşıdığı için karara itiraz hakkı tanındı ve akraba ziyaretleri de kapsam dışında tutuldu. 

Münih İdari Mahkemesi tespit kararına temel olarak Türkiye ile Avrupa Birliği arasındaki anlaşmaları gösterdi. 

Türk avukatlar, &quot;Bu tarihi ve emsal bir karardır. Türkler Almanya&rsquo;da örneğin tedavi görme, konser, maç gibi faaliyetlere katılmak için vize almak zorunda olmadığı gibi, turistik seyahatlerde de vizeden muaftırlar. Artık uçak şirketleri yolcularını vize yok diye uçağa almamazlık yapamaz. Aksi takdirde hukuka aykırı davranırlar. Bu da uçak şirketlerine karşı tazminat davalarına yol açar&quot; değerlendirmesini yaptı. 

4 Türk vatandaşı Amerika&rsquo;dan Münih bağlantılı uçakla İstanbul&rsquo;a uçmak istemiş ancak Almanların vize sistemi nedeniyle seyahatlerini tamamlayamayıp mağdur edilmişlerdi. 

Davayı bu vatandaşlar açmıştı. 



</TEXT>
</DOC>
