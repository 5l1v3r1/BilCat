<DOC>
<DOCNO> 1439661 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=3cefe189-566b-40c8-a5e9-fa6ff7de1b0f </URL>
<DATE> 2011/02/24 </DATE>
<TIME> 21:33:00.0 </TIME>
<AUTHOR>    </AUTHOR>
<HEADLINE>
arap d��nyas�� kayn��yor
</HEADLINE>
<TEXT>
Tunus ve Mısır'daki halk ayaklanmalarının domino etkisi yaptığı bölge ülkelerindeki gerginlik devam ediyor.

Yemen
Salih karşıtı gösterilerin devam ettiği Yemen&rsquo;de muhaliflerin protesto yürüyüşü sırasında patlayan bomba sonucu bir kişinin öldüğü, en az iki göstericinin de yaralandığı bildiriliyor.

Bu son olayla, protesto gösterilerinde yaşamını yitirenlerin sayısı 16&rsquo;ya ulaştı.

Cumhurbaşkanı Salih&rsquo;in, emniyet güçlerine &quot;muhalif ve hükümet yanlısı grupları koruyun&quot; emri vermesi göstericiler karşısındaki tavrını yumuşattı olarak yorumlanıyor.

Yönetime karşı gösterilerin devam ettiği Bahreyn&rsquo;de, muhalif gruplarla başlatılacak görüşmeler öncesinde siyasi mahkûmlar serbest bırakılmaya başlandı.

Başkent Manama&rsquo;da ise anayasal monarşiye geçilmesini ve hükümetin değişmesini isteyen göstericilerin İnci Meydanı&rsquo;ndaki sessiz protestosu devam ediyor.

Çadırlarla İnci Meydanı&rsquo;na kamp kuran göstericilere serbest bırakılan siyasi mahkumlar da katıldı.

Bahreyn
Bu arada gösteriler dolayısıyla zor günler geçiren Bahreyn Kralı, Suudi Arabistan&rsquo;da temaslarda bulunuyor.

Irak
Hükümet karşıtı gösterilerde 3 kişinin öldüğü Irak&rsquo;ta protestocular Cuma Namazı sonrası geniş katılımlı bir gösteri planlıyor.

Irak Başbakanı Nuri El Maliki ise, hükümet karşıtı gösteriye katılmamaları konusunda halkı uyardı. 

Devlet televizyonundan halka seslenen Maliki, Saddam Hüseyin rejimi yanlılarının protesto gösterisinden yararlanarak kaos oluşturabileceklerini iddia etti.

Tunus
Bölge ülkeleri için domino etkisi yapan Tunus&rsquo;da ise tansiyon düşse de birçok Tunuslu ülkedeki kaostan kaçmak ve daha iyi bir hayata kavuşmak için Avrupa kapılarını zorluyor.

Son haftalarda 6 binden fazla Tunuslu, İtalya&rsquo;nın Lampedusa adasına geldi.

                    				İlgili Haberler
				
					Avrupa'da Libya Kaygısı
					Kaddafi Güçleri Karşı Saldırıya Geçti
					"Kontrolü Hızla Yitiriyor"
					"Kaddafi Kimyasal Silah Kullanabilir"
					ABD Ne Yapaca
</TEXT>
</DOC>
