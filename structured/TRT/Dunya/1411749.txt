<DOC>
<DOCNO> 1411749 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=0c285d9b-a0c6-4cdd-9a93-324ea6b4dd30 </URL>
<DATE> 2011/01/28 </DATE>
<TIME> 19:25:00.0 </TIME>
<AUTHOR>    </AUTHOR>
<HEADLINE>
m��s��r'da isyan b��y��yor
</HEADLINE>
<TEXT>
Göstericilerle güvenlik güçleri arasında, polisle de asker arasında çatışma çıktığı söylenen Mısır'da 5 kişi öldü, 880'den fazla kişi yaralandı.


Mısır&rsquo;da gerilim dorukta. Ülke genelinde sokağa çıkma yasağı ilan edilmesine rağmen on binlerce kişi, 30 yıldır iktidarda olan Hüsnü Mübarek karşıtı gösterilerini sürdürüyor. Bazı görgü tanıkları ise askerlerle polis arasında çatışma çıktığını söylüyor.
 
Başkent Kahire&rsquo;nin yanısıra İskenderiye, Süveyş gibi ülkenin önde gelen kentlerinden silah sesleri gelmeye devam ederken, Kahire&rsquo;de de göstericiler iktidar partisinin genel merkezini ateşe verdi. 

Binlerce gösterici de Dışişleri ve Adalet Bakanlıklarına girmeye çalışıyor. İki polis karakolunun göstericiler tarafından ateşe verildiği, bir polis aracının da Nil Nehri&rsquo;ne atıldığı bildiriliyor.  

İskenderiye&rsquo;de de askerler, tankların üzerine çıkmaya çalışan göstericilere ateş açtı. Olaylar sırasında 5 kişi hayatını kaybetti. Şu ana kadar olaylarda 880&rsquo;den fazla kişinin yaralandığı, bazılarında kurşun yaralarının bulunduğu haber veriliyor.

Devlet Başkanı Hüsnü Mübarek&rsquo;in ilerleyen saatlerde televizyondan halka seslenmesi bekleniyor.
     
Ülkede bu akşam yürürlüğe giren sokağa çıkma yasağına rağmen gösteriler ve çatışmalar devam ediyor. 

Kahire&rsquo;de kent merkezinden gökyüzüne yoğun şekilde dumanlar yükseliyor. Alevlerin Mısır&rsquo;ın dünyaca ünlü Ulusal Müzesine ulaşmasından endişe ediliyor.

İtfaiye ekipleri ise aradan saatler geçmesine rağmen hala yangına müdahele etmiş değil. 

Başkent Kahire&rsquo;ye giren askeri zırhlı araçlar ve tanklar, gösterilerin yapıldığı bölgeye ilerliyor. Görgü tanıkları, halkın tankları sevinçle karşıladığını bildiriyor. Mısır ordusunun da devlet televizyonun çevresinde yoğun güvenlik önlemleri aldığı haber veriliyor. 

Mısır Havayolları da, başkent Kahire&rsquo;de gerginliğin doruğa çıkması üzerine uçuş seferlerini 12 saat süreyle durdurduğunu açıkladı.
                    				İlgili Haberler
				
					Onbinler "Mübarek İstifa!" Diyor
					Mısır'da Baradey Koltuğa Talip... 
					Gösteriler Mısır'ı Sarsıyor
</TEXT>
</DOC>
