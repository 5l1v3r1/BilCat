<DOC>
<DOCNO> 1382985 </DOCNO>
<SOURCE> TRT </SOURCE>
<URL> http://www.trt.net.tr/Haber/HaberDetay.aspx?HaberKodu=1a00a6ac-baf5-46da-be83-f971274c2137 </URL>
<DATE> 2011/01/05 </DATE>
<TIME> 09:40:00.0 </TIME>
<AUTHOR>  </AUTHOR>
<HEADLINE>
"Mossad Casusu" Akbaba
</HEADLINE>
<TEXT>
Ayağında verici ve 'Tel Aviv Üniversitesi' yazılı bant bulunan akbaba, Suudi Arabistan'da 'Mossad...
Yayına Giriş: 05.01.2011 09:40:13   Güncelleme: 05.01.2011 10:23:33 
Ayağında "Tel Aviv Üniversitesi" yazılı bir bant ve izlenmesini kolaylaştıracak verici bulunan bir akbaba, "MOSSAD casusu" olabileceği şüphesiyle Suudi Arabistanâda yakalandı.


         
İsrailli bilimadamları, kuşun ayağındaki cihazın, akbabanın hangi yükseklik ve hızda uçtuğunu ölçmeye yaradığını belirtirken, kuşun "MOSSAD casusu" şüphesi, Mısırâda Şarm El Şeyh sahillerinde kısa süre önce görülen köpekbalığı saldırılarının arkasında İsrailâin bulunduğu iddialarına benzetildi ve "hayal ürünü" olarak nitelendirildi.


         
İsrailâin Maariv gazetesi, "Bu olayın, MOSSADâın elinin her yere uzanabileceği endişesiyle birlikte, Arap ülkelerindeki güvenlik güçlerinin hayalgücünün genişliğini de kanıtladığını" yazdı. Kuşların, bilimsel araştırmalar amacıyla kodlandığı ve takibi kolaylaştırmak üzere, ayaklarına takılan bir vericiyle izlendiği belirtiliyor.


         
Ajanlıkla suçlanan ve bilimadamlarının "R65" kodunu verdiği akbabanın, Suudi Arabistanâda Hayel yerleşim yerinde, bir şeyhin evinin yakınında yakalandığı, kuşun ayağında, İngilizce olarak "Tel Aviv Üniversitesi" yazısını ve vericiyi görenlerin, hemen güvenlik güçlerine haber verdiği kaydedildi.


         
Arap internet sitelerinde konu "bomba gibi patlayınca", İsrailâde Doğa ve Parklar İdaresiânde çalışan bir Arap görevli, akbabanın başına gelenleri okuyarak üstlerine bildirdi.


         
Doktora Öğrencisi Takmış
         
Akbabaya GPS vericisini takan Kudüsâün İbrani Üniversitesiânden doktora öğrencisi B. Spiegel, cihazın, kuşun hangi yükseklikte, hangi hızda uçtuğunu ölçen bir cihaz olduğunu belirtti ve bu verilerin, yok olma tehlikesiyle karşı karşıya akbabaların hareketlerini daha iyi anlamaya yaradığını kaydetti.


         
Spiegel, "Bu zavallı akbaba, ayağında Tel Aviv Üniversitesi yazmasının acısını çekiyor. Bu üzüntü verici bir durum. Bunun ötesinde, bu akbabanın Ürdün ya da Türkiyeâden olması, hayatının sadece bir bölümünü İsrailâde geçirmesi de mümkün. Umarız serbest bırakırlar. Çünkü orada zavallı bir durumda" dedi.


         
Akbabanın İsrailâde ilk kez 2008 eylül ayında tespit edildiği ve o zaman yaşının 6 olarak belirlendiği ifade edildi. Kuşun, ayağına bant takılmadan önce veteriner kontrolünden de geçirildiği, birkaç kez İsrailâe gelen akbabanın ülkede en son geçen ekim ayında görüldüğü de belirtildi.
                    
                    
                    699
                    
                    
                    
                    
                        
                        
                        
                        
                        
                        
                        
                        
                        |
                        
                    
                    
                    
                    
                    
                    
                    
                    
                    
                    
                        
                    
                    
                    
                    
                    
                    Bu haberin yayınlandığı kategoriler: , 
                    
                
            
            
        
     
        
            

    Bugün | Bu Hafta | Bu Ay
Türkiye Radyo Televizyon Kurumu Resmi Web Sitesi

</TEXT>
</DOC>
