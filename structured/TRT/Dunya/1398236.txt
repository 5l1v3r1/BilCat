<DOC>
<DOCNO> 1398236 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d3400479-d6f5-4756-b585-ac212dd4c7aa </URL>
<DATE> 2011/01/16 </DATE>
<TIME> 10:01:00.0 </TIME>
<AUTHOR>    </AUTHOR>
<HEADLINE>
israil silahlar�� topluyor
</HEADLINE>
<TEXT>
İsrail ordusunun, Batı Şeria'daki Yahudi yerleşimcilere verilen silahları toplama kararı aldığı bildirildi.

İsrail&rsquo;de yayın yapan Ynet haber sitesi, kararın, Batı Şeria&rsquo;da son yıllardaki sükunet ortamı gözönüne alınarak alındığını belirtti.

Habere göre, İsrail ordusunun &quot;Judea ve Samarya&quot; tümeni, Batı Şeria&rsquo;da güvenlikle ilgili durumdaki olumlu gelişme yanı sıra, yerleşimlerdeki silah hırsızlıklarında görülen artış dolayısıyla, yerleşimcilerdeki ordu silahlarının azaltılmasına kararlaştırdı.

İsrail&rsquo;i endişelendiren bir başka faktör de, Yahudi yerleşimcilerin kendi başlarına kanun uygulamaya kalkması ve sükunetin bozulması... 

Karar, ilk olarak El Halil&rsquo;de uygulamaya sokuldu. İsrail ordusu El Halil Tugay komutanlığı, Yahudi yerleşimcilerden, ordudan aldıklarını silahları teslim etmelerini istedi. 

Aşırı Sağcılar Kızgın...  
Ordunun kararı bazı Yahudi yerleşimcilerin büyük tepki ve öfkesine neden oldu. Bölgedeki Yahudi yerleşimi liderlerinden biri, kararı &quot;düşüncesizce&quot; alınmış bir karar olarak nitelendirirken, kimileri de &quot;kendilerini terkedilmiş olarak gördüklerini&quot; ifade ettiler. 

Silah hırsızlığının arttığı gerekçesine de katılmayan yerleşimci lideri, ordu içinde daha fazla silah hırsızlığı olduğunu, hatta komutanların araçlarından bile silahların çalındığını ifade etti.

El Aksa intifadasının başlamasıyla, 10 yıldan fazla süre önce, yerleşimcilere, kendi toplumlarını korumaları amacıyla ordudan silah verilmeye başlanmıştı.


</TEXT>
</DOC>
