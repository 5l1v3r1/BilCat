<DOC>
<DOCNO> 1400651 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=16995846-14d6-42f5-9bc7-fa71da8ad347 </URL>
<DATE> 2011/01/18 </DATE>
<TIME> 16:28:00.0 </TIME>
<AUTHOR>    </AUTHOR>
<HEADLINE>
bulgaristan'dan da s��n��ra tel ��rg��...
</HEADLINE>
<TEXT>
Bulgaristan'ın "şap hastalığıyla mücadelenin güçlendirilmesi" için Türkiye sınırına 143 kilometrelik tel örgü inşa etmeyi planladığı öne sürüldü. 

Kaçak göçmenleri durdurmak amacıyla Türkiye sınırına tel örgü çekmeyi planlayan Yunanistan&rsquo;ın ardından Bulgaristan&rsquo;ın da şap hastalığıyla mücadele için sınıra tel örgü çekeceği iddia edildi.

Dnevnik gazetesine konuşan Bulgaristan Veteriner Tıp Servisi Müdürü Yordan Voynov, Soğuk Savaş döneminde iki ülke sınırı boyunca tel örgü bulunduğunu ancak bugün bunun sadece 29 kilometrelik bir bölümün ayakta durduğunu kaydetti.  

Voynov, &quot;Tel örgünün inşası, bütçeden ayrılacak para ile yapılarak harcamalar sonradan Brüksel tarafından karşılanabilir. Eğer tel örgüyü yapmazsak yabani veya evcil hayvanların geçişini engelleyemeyiz&quot; ifadesini kullandı.   

Bulgaristan-Türkiye ortak sınırının bir bölümünü oluşturan Rezve deresi bölgesindeki Rezve köyünde şap hastalığı tespit edildiğini ve 9 çiftçiye ait yaklaşık 200 büyük ve küçükbaş hayvanın imha edileceğini kaydeden Voynov, imha edilecek hayvanlar arasında Türkiye&rsquo;den girdikleri belirlenen 21 ineğin de bulunduğunu kaydetti. 

Bulgaristan İçişleri Bakanı Tzvetan Tzvetanov ise, &quot;Ülkemizin Schengen alanına katılımı için tel örgü koşulu yok&quot; dedi.

Tzvetanov, Bulgar sınır polisinin bu iş için son teknoloji gözetim teknolojisine sahip olduğunu da vurguladı. 

&quot;Tel Çekmeyle Şap Önlenemez&quot;
Öte yandan, Kırklareli Tarım Müdürü Hasan Çebi, Bulgaristan&rsquo;ın Türkiye sınırı olan Kırklareli hattına tel örgü çekme girişiminin &rsquo;&rsquo;şap hastalığına&rsquo;&rsquo; bir çözüm olmayacağını belirterek, &rsquo;&rsquo;Tel çekmek tedbir değil, tel çekmeyle şap önlenemez&rsquo;&rsquo; dedi.

Çebi, Bulgaristan&rsquo;da görülen şap hastalığının bu bölgeye sınır olan Kırklareli&rsquo;ndeki hayvanlarda rastlanmadığını söyledi.

Hasan Çebi, Bulgaristan&rsquo;da görülen şap hastalığına karşı Kırklareli&rsquo;nin sınır köylerdeki 16 bin küçük ve büyükbaş hayvanın aşılandığını belirtti.

Aşılamaların Tarım Müdürlüğü tarafından ücretsiz yapıldığını kaydeden Çebi, &rsquo;&rsquo;Trakya aşılı ari bölgesi olduğundan dolayı tedbirlerimizi alıyoruz&rsquo;&rsquo; dedi.



</TEXT>
</DOC>
