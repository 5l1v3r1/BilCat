<DOC>
<DOCNO> 1413920 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=fca7dc6f-d811-43ed-b2df-5bcc412d0419 </URL>
<DATE> 2011/01/31 </DATE>
<TIME> 13:13:00.0 </TIME>
<AUTHOR>    </AUTHOR>
<HEADLINE>
m��s��r'da ekonomi olumsuz etkileniyor
</HEADLINE>
<TEXT>
Arap dünyasının en kalabalık ülkesi Mısır'da, ardı arkası kesilmeyen protesto gösterileri ekonomiyi de etkiliyor.

İşsizliğin zaten yüksek olduğu ülkede, ekonominin lokomotifi turizm sektörü büyük darbe aldı. Uluslararası boyutta kaygılar da söz konusu.
     
Bölgedeki olayların, dünyadaki petrol üretiminin üçte birine sahip Ortadoğu ve Kuzey Afrika&rsquo;ya yayılmasıyla, son dönemde yeniden yükselişe geçen petrol fiyatlarını daha da artırması endişesi var.

Mısır, 84 milyonu aşan nüfusuyla en kalabalık Arap ülkesi...
    
Bu ülkede, Tunus&rsquo;taki olayların etkisiyle başlayan protesto gösterilerinin sebebi, otoriter yönetimin değişmesi talebi ve anti-demokratik uygulamaların yanı sıra, işsizlik, yüksek enflasyon ve yolsuzluk. 
     
Nüfusun yüzde 18&rsquo;inin yoksulluk sınırının altında yaşadığı Mısır&rsquo;da, günlerdir devam eden protesto gösterileri öncelikli olarak turizm sektörünü etkiledi.
     
Ülkenin en fazla döviz getiren sektörü olan turizm, gayrisafi yurtiçi hasılada yüzde 11&rsquo;in üzerinde paya sahip. Mısır&rsquo;da her sekiz işten biri de turizm sektörüyle ilintili...   
    
&quot;Mısır&rsquo;a seyahat etmeyin&quot; şeklinde uyarılar ardarda gelince, turlar iptal edildi, ülkedeki turistler de tahliye edilmeye başlandı. 
     
Ülkedeki çoğu dükkan ise zaten kapalı. Bankalar ile borsa da çalışmıyor. Üstüne üstlük para çekme makinalarında para yok. 
     
Gelişmeler uluslararası para piyasalarında da endişeye neden oluyor. Uluslararası Kredi Derecelendirme Kuruluşu Moody&rsquo;s, Mısır&rsquo;ın &rsquo;&rsquo;BA1&rsquo;&rsquo; olan kredi notunu bir basamak düşürdü. Gerekçe olarak da, ülkedeki siyasi risklerin son dönemde ciddi şekilde artması ve  zaten zayıf durumda olan olan kamu maliyesinin daha da darbe alması endişesinin etkili olduğunu belirtti.
     
Mısır&rsquo;daki olayların, ayrıca, dünyadaki petrol üretiminin üçte birinden fazlasından sorumlu olan Ortadoğu ve Kuzey Afrika&rsquo;ya yayılmasının, petrol fiyatlarında ciddi artışa yol açması endişesi söz konusu...
     
Olaylar petrol üreticisi ülkelere yayılmasa bile, risk yine de yüksek.
     
Çünkü Süveyş kanalı, Basra Körfezi petrolünün Avrupa ve Kuzey Amerika&rsquo;ya ulaşmasında önemli bir koridor. 


</TEXT>
</DOC>
