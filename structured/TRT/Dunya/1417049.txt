<DOC>
<DOCNO> 1417049 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ab0bc9c9-73b9-475d-84d0-a41ad1b36986 </URL>
<DATE> 2011/02/03 </DATE>
<TIME> 12:47:00.0 </TIME>
<AUTHOR>    </AUTHOR>
<HEADLINE>
abd dondu!
</HEADLINE>
<TEXT>
Son yılların en sert kışını geçiren Amerika'da kar ve dondurucu soğuk yüzünden 12 kişi öldü. Görüntüler Buz Çağı'nı aratmıyor. 


Çok sayıda eyalet şiddetli kar fırtınasının etkisi altında. 

Kent merkezlerinde kar kalınlığı 60 santine ulaştı, onbinlerce eve elektrik verilemiyor, insanlar evlerinden çıkamıyor, çıkanlar da yollarda kalıyor.

Yoğun kar Pensilvanya eyaletinde bir binanın çökmesine neden oldu.

Ülkenin ortabatı ve güney kesimlerinde aşırı kar yağışı va buzlanma birçok kenti adeta hayalet kente çevirdi.

Milyonlar soğuklar nedeniyle günlerdir evlerine kapanırken araçlarıyla dışarı çıkanlar yollarda mahsur kaldı.

Kar yüksekliğinin 60 santimetreyi bulduğu orta kesimlerde, kar yağışı ve tipi trafiği felç etti.

Birçok sürücü kar fırtınası altında kalan araçlarını yollarda terketti. Araçlar kurtarma ekiplerince taşındı.

Sıcaklığın yer yer eksi 30 dereceyi gördüğü ülkede, soğuklardan en çok etkilenenler ise sayıları milyonları bulan evsizler... 
</TEXT>
</DOC>
