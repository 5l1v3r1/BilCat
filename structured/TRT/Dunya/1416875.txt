<DOC>
<DOCNO> 1416875 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=fc649091-d4b5-4b57-b233-fe480038d1b5 </URL>
<DATE> 2011/02/03 </DATE>
<TIME> 11:00:19.0 </TIME>
<AUTHOR>    </AUTHOR>
<HEADLINE>
kahire'de kanl�� gece...
</HEADLINE>
<TEXT>
Cumhurbaşkanı Mübarek'in yandaşları, Mübarek'in istifasını isteyen muhaliflere saldırdı. Çıkan çatışmalarda en az 5 kişi öldü. Gerginlik sürüyor. 


Başkent Kahire&rsquo;deki Tahrir Meydanı&rsquo;nda, gece boyunca silah sesleri kesilmedi.

El-Arabiya televizyonu, Mübarek yanlılarının ateş açması sonucu hükümet karşıtı 5 kişinin öldüğünü, 13 kişinin yaralandığını bildirdi.

El Cezire televizyonu da, Tahrir Meydanı&rsquo;ndaki çatışmalarda son 24 saatte bin 500&rsquo;den fazla kişinin yarayandığını duyurdu...

Silah seslerinin kesilmediği ve sık sık molotof kokteyllerinin atıldığı Tahrir Meydanı&rsquo;nda kadın ve çocukların da olduğu bildirildi.

Mısır Ordusu Taraf Tutmuyor 

İktidardaki değişim sürecinde ortaya koyacağı tavır kritik önem taşıyan Mısır ordusu, olaylara bir tarafın lehinde müdahele etmekten kaçındı. 

Çatışmaların şiddetlenmesi ile tanklar, çatışan tarafların arasında konuşlandırıldı. Askerlerin bazı göstericileri gözaltına aldığı bildirildi.

Taşlar ve Metal Çubuklarla Saldırdılar 

Binlerce Mübarek yanlısı, çok kısa bir süre içinde Tahrir meydanına akın etti. Görgü tanıklarına göre burada Mübarek&rsquo;in istifası için eylemlerini sürdüren kalabalığa ilk aşamada taşlar ve metal çubuklarla saldırdılar. 

İlerleyen saatlerde Tahrir Meydanı ve çevresinden silah sesleri gelmeye başladı. Ölenler ve yaralananlardan büyük bölümü Mübarek&rsquo;in gitmesini isteyen Mısırlı vatandaşlar... 

Yabancı haber ajanslarına göre, üniformalarını çıkaran bazı polisler de muhaliflere saldırdı. Mübarek yandaşlarının oldukça organize olması dikkati çekti. 

Muhalifler, bu kişilerin &quot;parayla kiralandığı&quot; iddiasında... 

Bıçaklı Sopalı Yandaşlar Tahrir&rsquo;e Yürüyor 

Mısır&rsquo;dan gelen son haberlere göre, çok sayıda bıçaklı ve sopalı Hüsnü Mübarek yandaşı, muhaliflerin toplandığı Tahrir Meydanı&rsquo;na yürüyor. 

Kentte gerginlik had safhada...

Müslüman Kardeşler&rsquo;den Çağrı...  

Mısır&rsquo;daki en büyük muhalif gruplardan Müslüman Kardeşler Mübarek&rsquo;in derhal düşürülmesi ve tüm grupların temsil edildiği bir ulusal birlik hükûmeti kurulması çağrısında bulundu.

Mübarek rejimi ABD&rsquo;nin baskı ve iç kaygılarla Müslüman Kardeşlerin yıllardır seçimlere girmesine izin vermiyor. 


ABD: &quot;Geçiş Süreci Hızla Başlamalı&quot; 

Mısır&rsquo;da ne olacağı hem Orta Doğu&rsquo;nun geleceğine hem de ABD&rsquo;nin bölgedeki stratejilerine doğrudan etki yapacak. 

Obama yönetimi, Mısır&rsquo;da demokrasiye doğru yumuşak bir geçiş sürecinden yana... 

Beyaz Saray&rsquo;dan yapılan son açıklamada, Mübarek&rsquo;ten Mısır&rsquo;ı demokratik seçimlere taşıyacak somut adımları derhal atması istendi.

Sözcü Robert Gibbs &quot;İktidar değişimini sağlayacak geçiş dönemi şimdi başlamalıdır. Şimdinin anlamı şimdidir&quot; ifadesini kullandı.

Amerikan yönetimi buna karşın Mübarek&rsquo;i derhal istifaya davet edecek bir çağrı yapmaktan itinayla kaçınıyor. 

Uluslararası Piyasalar Kaygılı 

Dünya Bankası Başkanı Robert Zoellick, Mısır&rsquo;daki durumun kırılgan olduğuna dikkat çekti ve diğer kalkınma bankaları ile birlikte acil yardıma hazır olmaları gerektiğini söyledi.

Zoellick petrol fiyatlarındaki artışın yanı sıra &quot;Dünya, gıda fiyatlarında artışa hazırlıklı olmalı&quot; dedi. 

</TEXT>
</DOC>
