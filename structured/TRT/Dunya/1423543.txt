<DOC>
<DOCNO> 1423543 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=de9fa620-97fa-435c-91e0-2f831e03f0eb </URL>
<DATE> 2011/02/09 </DATE>
<TIME> 15:40:00.0 </TIME>
<AUTHOR>    </AUTHOR>
<HEADLINE>
t��rk mahkumlar��n ��l��m kal��m m��cadelesi
</HEADLINE>
<TEXT>
Mısır hapishanelerindeki Türk mahkumlar, "Göstericilere saldırsınlar diye saldılar, kabul etmeyenleri de öldürdüler" diyor. 


19 yıldır Mısır&rsquo;da hapis yatan Nihat Kazdağlı, son günlerde başına gelenleri Türk basınına anlattı. 

Radikal gazetesine konuşan Kazdağlı, &quot;Yarın ne olacağımız belli değil. Evvelki gün kapıları açmışlar, önce gidin demişler. Sonra herkesi taramışlar. Arayanımız, soranımız yok. Korkuyoruz.&quot; dedi. 

Kazdağlı ve Mısır cezaevlerinde yatan diğer 5 Türk mahkum, Dışişleri Bakanlığı&rsquo;nın kendileri için acilen devreye girmesini istiyor. 

Türk Mahkumlar: &quot;Başbakan Erdoğan&rsquo;dan Rica Ediyoruz&quot; 

Mısır&rsquo;daki belirsizlik sürüyor. Ülkedeki yabancılar da bu kargaşadan en fazla payını alan kesim... Siyasi karmaşa yaşanan ülkede, cezaevlerindeki durum özellikle yabancılar için oldukça tehlikeli... 

Radikal Gazetesi, Kahire yakınlarındaki 13621 posta kodlu El Kınatr adlı cezaevinde kalan 6 Türk vatandaşıyla iletişime geçti. 

Türk mahkûmlar adına gazeteye konuşan Balıkesirli Nihat Kazdağlı, 19 yıl 4 aydır yattığı cezaevinde daha önce hiç böyle bir kargaşaya tanık olmadığını söyledi. 

Kazdağlı, kendisiyle beraber Malik Haydar Balıkçı, Mahsuni Arıkan ve adlarını bilmediği üç kadın mahkumun daha bulunduğunu belirtti ve Türkiye&rsquo;den kendilerine sahip çıkılmasını istedi. 

İlgisizlikten yakınan Kazdağlı, &quot;Olaylar başladığı günden bu yana iletişim koptu. Kimseye ulaşamadık. Can güvenliğimizden endişeliyiz. Ama kimse bizi umursamıyor. Cezamızı çekmek için bunca yıldır bizi Türkiye&rsquo;ye aldırmaları için yalvarıyoruz; ama kimse ilgilenmiyor&quot; diye konuştu. 

Nihat Kazdağlı, &quot;Burada bir somun ekmek ve yarım kalıp helva veriyorlar günde. Kalan her şey parayla. Paramız gelmiyor, Gelse de cezaevinde her şey on katı fiyatına. Bildiğimiz kadarıyla yatan kadınlardan biri kanser ve ilaç bulamıyor. Acı çekiyormuş. Başbakan Tayyip Erdoğan&rsquo;dan rica ediyoruz. Bizimle ilgilensin&quot; dedi. 

&quot;Mahkumları Göstericilerin Üzerine Sürdüler&quot; 

Şimdi asıl korkularının unutulmaktan öte öldürülmek olduğunu belirten Kazdağlı, Kahire&rsquo;deki gösterilerin merkezi durumundaki Tahrir Meydanı&rsquo;na çeşitli cezaevlerinden özgürlük vaadiyle çıkarılan mahkumların gönderildiğini de öne sürdü. 

&quot;Duyduğumuz kadarıyla Emn el Devle denilen Mısır istihbarat örgütü Ebu Zabel, Merç, Teyyum gibi cezaevlerinden mahkûmları, göstericilere saldırsınlar diye salıvermişler&quot; diyen Kazdağlı, kabul etmeyenlerin de öldürüldüğü yolunda dedikodular duyduklarını ve bundan dolayı korku içinde bulunduklarını belirtiyor.

</TEXT>
</DOC>
