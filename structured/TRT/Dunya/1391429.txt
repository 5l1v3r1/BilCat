<DOC>
<DOCNO> 1391429 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=edfd4aa8-28ba-4adc-ab8b-5962101f88e5 </URL>
<DATE> 2011/01/10 </DATE>
<TIME> 08:16:00.0 </TIME>
<AUTHOR>    </AUTHOR>
<HEADLINE>
5 y��l sonra uyand��!
</HEADLINE>
<TEXT>
Yaptığı katliamlar nedeniyle Filistin’de “Şatilla Kasabı” olarak anılan Ariel Şaron 5 yıllık komanın ardından gözlerini açtı. 



Geçirdiği beyin kanaması sonrası girdiği komadan çıkamayan ve hastanede özel bir odada yaşam destek ünitelerine bağımlı olarak yaşayan İsrail eski Başbakanı Ariel Şaron mucizevi bir şekilde yeniden hayata döndü. 

Geçtiğimiz Kasım ayında tedavi gördüğü Tel Aviv’de doktorların, “Artık onun için yapılacak hiçbir şey yok” diyerek Necef’teki çiftliğine naklettiği Şaron, ailesinin doktorlara itiraz etmesi nedeniyle sadece 2 gün kaldığı çiftliğinden bir kez daha sağlık kliniğine gönderilmişti. Eski başbakanın özel doktoru Şlomo Segev, dün İsrail televizyonunda Şaron’un komaya girişinin 5’inci yılı için hazırlanan özel programa katılarak İsrail liderinin iyileşme belirtileri gösterdiğini duyurdu. 

Segev, 82 yaşındaki Şaron’un çimdik atıldığında tepki verdiğini, aynı zamanda kendisiyle konuşulduğunda da gözlerini açtığını söyledi. Devlete hastanedeki yıllık masrafı 400 bin doları bulan Şaron için “İsrail tarihinin en masraflı hastası” yorumu yapılıyordu. 

Hastaneye girdiğinde 77 yaşında ve 118 kilogram ağırlığında olan Şaron, makineye bağlı olarak hayatını sürdürdüğü süreçte 70 kilo verdi. Yaklaşık 50 kiloya düştü.

 Sürekli olarak kilosuyla ilgili kendisiyle dalga geçen Şaron ölüm tehditlerine karşı neden çelik yelek giymediği sorusuna “Bana göre olanını yapmıyorlar” diye cevap vermişti. Geçen ay Şaron’un hastanedeki halini gösteren bir balmumu heykel yapılmıştı. 




</TEXT>
</DOC>
