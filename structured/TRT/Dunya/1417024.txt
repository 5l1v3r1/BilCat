<DOC>
<DOCNO> 1417024 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b657868f-b190-44b6-beac-a169df35cd7a </URL>
<DATE> 2011/02/03 </DATE>
<TIME> 11:42:00.0 </TIME>
<AUTHOR>    </AUTHOR>
<HEADLINE>
kahire meydan sava����!
</HEADLINE>
<TEXT>
Bıçaklı sopalı Cumhurbaşkanı Mübarek yandaşları, Mübarek'in gitmesini isteyen muhaliflere yine saldırdı. Dün geceden bu yana 7 kişi öldü. 



Tahrir Meydanı ve Kahire&rsquo;nin diğer noktalarında yer yer çatışmalar yaşanıyor. 

     Mübarek karşıtları, rejim yanlısı göstericilerden 120&rsquo;sinin üzerinde polisle ya da iktidar partisiyle bağlantısını gösteren kimlik belgeleri ele geçirildiğini açıkladı. Belgelerden biri polise ait.

     Hükumet sözcüsü ise, bu suçlamaları yalanladı, Mübarek yanlılarını azmettirmediğini, aksine olayların durulması için uğraştıklarını savundu.

Mısır ordusu Mübarek karşıtları ile yanlıları arasında çatışmayı önlemek amacıyla güvenlik bölgeleri oluşturma çabasında... 

Dün geceden bu yana ölenlerin sayısı 7&rsquo;ye yükseldi. BM verilerine göre olayların başlagıncından bu yana ölenlerin sayısı ise 300&rsquo;ü geçti. 

Bu arada Birleşmiş Milletler&rsquo;de bu ülkede görevli 350 personelini çekme kararı aldı. 

El Baradey ve Müslüman Kardeşler Reddetti 
Başbakan Ahmet Şefik, gösterileri sona erdirmek amacıyla muhalefetle temas kurmaya çalıştı. 

Ancak hem muhalif lider Muhammed El Baradey, hem de Müslüman Kardeşler bu girişimi reddetti. Her iki taraf da, &quot;Önce Mübarek gitsin&quot; yanıtını verdi. 

Mübarek Üzerindeki Dış Baskı Artıyor 

Sessiz kalmakla eleştirilen Avrupa liderleri sonunda konuştu. 

İngiltere, Almanya, İtalya, Fransa ve İspanya Başbakanları ortak bildiri yayımlayarak Mısır&rsquo;da iktidarın el değiştirmesi sürecinin bir an önce başlatılmasını istedi. 

ABD yönetimi de Mübarek&rsquo;e aynı yönde çağrıda bulunuyor. 

</TEXT>
</DOC>
