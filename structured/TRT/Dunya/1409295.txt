<DOC>
<DOCNO> 1409295 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ad114f60-2deb-4a07-878d-280d0ceb7127 </URL>
<DATE> 2011/01/26 </DATE>
<TIME> 16:14:00.0 </TIME>
<AUTHOR>    </AUTHOR>
<HEADLINE>
pkk itiraf����s�� aygan: tehdit ediliyorum
</HEADLINE>
<TEXT>
İsveç'e iltica eden terör örgütü PKK itirafçısı Abdülkadir Aygan, ölüm tehditleri aldığını söyledi.


İkinci Ergenekon davasının tutuksuz sanığı emekli Albay Arif Doğan&rsquo;ın son duruşmasında kendisi ile ilgili yaptığı açıklamalarla tekrar göndeme gelen terör örgütü PKK itirafçısı Abdülkadir Aygan, internet üzerinden ölüm tehditleri aldığını öne sürdü. 

AA&rsquo;ya telefonla bilgi veren Aygan şunları söyledi:
&quot;Arif Doğan, son mahkemedeki duruşmada, beni öldürttüğünü söylemişti. Ben de ölmediğimi, hayatta ölduğümü açıklamıştım. Ancak aynı günün akşamı, üyesi olduğum sosyal paylaşım sitesinde çok sayıda arkadaşlık teklifi geldi. Hepsini araştırmam mümkün olmadı tabii. Kabul ettiğim arkadaşlar arasından bir kaç gün sonra, e-posta yoluyla ölüm tehditleri içeren mesajlar gelmeye başladı. Mesajların birinde &rsquo;Musa Anter&rsquo;in intikamı mutlaka alınacaktır&rsquo; deniyordu. Bir başka mesajda ise &rsquo;Sana ölüm yakındır. Abdullah Öcalan&rsquo;ın yakını olduğun için daha önce ölüm emrin kaldırılmıştı&rsquo; şeklinde tehditler geliyor.&quot; 

Tehdit üzerine polise ve avukatına bilgi verdiğini kaydeden Aygan, tehditlerin hepsinin PKK üyelerinden geldiğine dikkat çekti. Aygan, polise başvurarak ikametgahının da değiştirilmesini isteyeceklerini kaydetti.
</TEXT>
</DOC>
