<DOC>
<DOCNO> 1404868 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=5739b1a5-bd20-46fc-b1c8-a247784224af </URL>
<DATE> 2011/01/22 </DATE>
<TIME> 13:49:00.0 </TIME>
<AUTHOR>    </AUTHOR>
<HEADLINE>
kim su��lu?
</HEADLINE>
<TEXT>
Arnavutluk'ta dün yapılan ve 4 kişinin ölümüne yol açan protestonun ardından, hükümet ve muhalefet olaylardan dolayı birbirini suçladı.

 Arnavutluk, kanlı gösterinin etkilerini üzerinden atmaya çalışırken, hükümet ve muhalefet, olaylardan birbirlerini sorumlu tuttu.

     Başbakan Sali Berişa, 4 kişinin hayatını kaybettiği olayları, muhalefetin kurduğu  bir &quot;Tunus Senaryosu&quot; olarak tanımladı.

     Ana muhalefet lideri Edi Rama ise, kalabalığın güvenlik güçleri tarafından kışkırtıldığını iddia etti.

     Arnavutluk&rsquo;u derinden sarsan olayların ardından başkent Tiran&rsquo;da hayat normale dönmeye başladı.

     Olayda kurbanların, polislerin kullanmadığı türden hafif silahlarla öldürülmüş olduğunu dile getiren Başbakan Sali Berişa, meydana gelen olaylardan, ana muhalefet lideri Edi Rama&rsquo;yı sorumlu tuttu.

     Muhalefeti, halkı &quot;Tunus tarzı ayaklanmaya teşvik etmek&quot; ile suçlayan Berişa, &quot;Rama&rsquo;nın gerçek yüzünü herkes gördü&quot; ifadelerini kullandı.
     

     Ana muhalefet cephesi ise, suçlunun hükümet olduğunu iddia etti.

     Sosyalist Parti lideri Edi Rama, sakin başlayan gösteri yürüyüşünün, iktidarın güdümündeki polis tarafından provoke edilmesi sonucu olayların bu noktaya geldiğini öne sürdü.

     Rama ayrıca, güvenlik güçlerini &quot;profesyonellikten uzak&quot; olmakla itham etti.

     Olaylarda hayatını kaybedenlerin cenaze hazırlıkları sürerken muhalefet, &quot;özgürlük ve adalet için ölenlerin ardından yas tuttuklarını&quot; ifade etti.


     Vatandaş ise, yaşananlardan ötürü politikacılara tepkili...

     Kimi basın yayın organları iktidarı, kimi muhalefeti suçlu ilan ederken halk, politik hesapların siyasi arenada çözülmesi gerektiği görüşünde...


     Muhalefetin erken seçim talebi ile gerçekleştirilen protestoda çıkan olaylar esnasında çok sayıda polis ve gösterici yaralanmıştı.

     Uzmanlar, kanlı protestoyu, 1998&rsquo;de patlak veren olaylardan beri yaşanan en büyük kaos olarak nitelendirdi.


                    				İlgili Haberler
				
					Bu Kez Arnavutluk Karışt
</TEXT>
</DOC>
