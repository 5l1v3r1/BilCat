<DOC>
<DOCNO> 1412528 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d4ea1535-e042-41af-b4f6-7d73ce6cbe71 </URL>
<DATE> 2011/01/29 </DATE>
<TIME> 19:50:00.0 </TIME>
<AUTHOR>    </AUTHOR>
<HEADLINE>
abd-pakistan aras��nda "diplomat krizi"
</HEADLINE>
<TEXT>
ABD, Pakistan'dan 2 saldırganı öldüren ABD'li elçilik görevlisini serbest bırakmasını istiyor. Pakistan ise "Yasal süreç devam ediyor" diyor.

Amerika Birleşik Devletleri ile Pakistan arasında diplomat krizi yaşanıyor. Washington, Pakistan&rsquo;da silahlı 2 saldırganı öldüren Amerikalı yetkilinin serbest bırakılmasını isterken, Pakistan yasal sürecin devam ettiğini belirterek bu isteğe olumsuz yanıt verdi.

 Pakistan&rsquo;ın Lahor kentinde 2 gün önce bir Amerikan elçilik görevlisi, 2 silahlı saldırganı öldürdüğü için gözaltına alınmıştı.

      Washington, diplomatik dokunulmazlığa sahip Amerikalının soygunculara karşı kendini koruduğunu savunarak, derhal serbest bırakılmasını istedi.

      Pakistan ise söz konusu Amerikalının cinayetle yargılanabileceğine dikkat çekerek, yasal sürecin devam ettiğini kaydetti. 

       Lahor&rsquo;da gözaltında tutulan Amerikalının görevi ve silah taşıma yetkisi olup olmadığına dair ise bir açıklama yapılmadı. 

      Olayda, saldırıya uğrayan aracı koruyan ikinci bir Amerikan konsolosluk aracının çarptığı bir Pakistanlı sivil de hayatını kaybetmişti.

     Afganistan&rsquo;da süren Taliban ile mücadele nedeniyle Washington&rsquo;un İslamabad ile işbirliği büyük önem taşıyor. 



                    				İlgili Haberler
				
					Pakistan'da Silahlı Saldır
</TEXT>
</DOC>
