<DOC>
<DOCNO> 1423069 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b88b12a0-6ee8-4e21-865b-6f759b32958b </URL>
<DATE> 2011/02/09 </DATE>
<TIME> 10:32:00.0 </TIME>
<AUTHOR>    </AUTHOR>
<HEADLINE>
muhalefet liderini internette buldu
</HEADLINE>
<TEXT>
Mısır'da onbinlerin katıldığı gösterileri Facebook üzerinden örgütleyen Veil Gonim adlı Mısırlı halkın yeni gözdesi... 


Dün Kahire&rsquo;nin Tahrir Meydanı&rsquo;nda eylemlerin başladığı 25 Ocak&rsquo;tan bu yana en büyük gösterilerden biri düzenlendi. Yüzbinlerce kişi Eylül ayına dek koltuğu bırakmayacağını açıklayan Hüsnü Mübarek&rsquo;e &quot;acil istifa&quot; çağrısını yineledi. 

Yüzbinlerce kişinin katıldığı gösterileri sosyal paylaşım sitesi Facebook üzerinden örgütleyen Google firmasının Mısır yöneticisi Veil Gonim, Tahrir Meydanı&rsquo;a girişinde alkışlarla karşılandı. 

12 gün boyunca gözleri bağlı olarak gözaltına alınan ancak hafta başında serbest bırakılan Gonim, kalabalığa hitap ederken, &quot;Bu rejimin gitmesi talebinden asla vazgeçmeyeceğiz. Ben değil, burada şehit olanlar kahraman&quot; diye konuştu.

ABD&rsquo;den Mısır&rsquo;a Açık Uyarı 

Amerikan yönetimi, Mısır&rsquo;dan 30 yıldır yürürlükte olan olağanüstü hal yasalarının kaldırılmasını ve iktidar değişimi yönünde somut adımlar atmasını istedi. 

ABD Başkan Yardımcısı Joe Biden, siyasi değişim sürecinde kilit pozisyona getirilen Mısırlı mevkidaşı Ömer Süleyman&rsquo;ı telefonla aradı. 

Biden, Ömer Süleyman&rsquo;a daha geniş tabana dayalı bir yönetime geçilmesi için çabaların hızlandırılması uyarısı yaptı. 

Joe Biden, muhalifler ve gazetecilerin gözaltına alınıp dövülmesine son verilmesini, halkın ifade ve toplanma haklarına saygı gösterilmesini de istedi. 

Amerikan yönetiminin Mübarek rejimine Biden aracılığıyla, &quot;Kozmetik değişiklikler tatmin etmez&quot; mesajı verdiği yorumu yapılıyor. 

Mübarek rejimi ilk aşamada anayasa değişiklikleri önerileri hazırlayacak komisyonlar kurdu. 

Müslüman Kardeşler ve diğer muhalif grupların da katkı yapması beklenen komisyon, Mart ayında anayasa değişiklik önerilerini kamuoyuna açıklayacak. 

Ancak Mısır&rsquo;da muhalefet, Mübarek&rsquo;in &quot;zaman kazanma&quot; çabası içinde olabileceği endişesini de sık sık dile getiriyor. 

</TEXT>
</DOC>
