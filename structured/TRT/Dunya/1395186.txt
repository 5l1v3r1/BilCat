<DOC>
<DOCNO> 1395186 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b68cbac7-fbdf-4a9f-90c2-443b1f533599 </URL>
<DATE> 2011/01/13 </DATE>
<TIME> 11:03:00.0 </TIME>
<AUTHOR>    </AUTHOR>
<HEADLINE>
l��bnan siyasi krize s��r��kleniyor
</HEADLINE>
<TEXT>
Lübnan, ulusal birlik hükumetinin düşmesinin ardından siyasi krize sürükleniyor. 

Cumhurbaşkanı Michael Süleyman, Başbakan Hariri&rsquo;den yeni hükumet kurulana kadar görevine devam etmesini istedi.

Cumhurbaşkanı Süleyman, hükümeti kurma görevini kime vereceğini belirlemeden önce, parlamentoda grubu bulunan siyasi parti temsilcileriyle görüşme turlarına bugün başlıyor.

     Amerika Birleşik Devletleri&rsquo;ne seyahatini kısa kesen Lübnan Başbakanı Saad Hariri, Fransa Devlet Başkanı Nicolas Sarkozy ile görüşmek üzere Fransa&rsquo;ya gitti. 

     Sarkozy&rsquo;nin de Lübnan&rsquo;daki gelişmeleri Suriye Devlet Başkanı Beşar Esed ile telefonda görüştüğü, Lübnan cumhurbaşkanına da destek mesajı gönderdiği bildiriliyor.

     Suudi Arabistan ise, Hizbullah&rsquo;a hükümete dönme çağrısında bulundu, Lübnan&rsquo;da çatışmaların yeniden başlayacağından endişe ettiğini bildirdi.

     Gözlemciler, Lübnan&rsquo;da yeni hükümetin kurulması sürecinin zor ve uzun bir süreç olacağını, ancak ülkede protesto gösterilerinin ötesinde sıcak çatışma beklemediklerini belirtiyor.

     Lübnan&rsquo;da Hariri başkanlığındaki 30 üyeli kabineden Hizbullah&rsquo;ın ve hareketin müttefiki 11 bakanın istifa etmesiyle, 14 ay önce kurulan hükumet düşmüştü.

     Birleşmiş Milletler gözetimindeki soruşturma komisyonun, 2005 yılındaki Hariri suikastiyle ilgili olarak Hizbullah&rsquo;ı suçlamasını bekliyor. Hizbullah ise, Refik Hariri&rsquo;ye düzenlenen suikastle hiçbir ilgisi olmadığını açıklamıştı. Komisyon ilk bulgularını bu ay içinde açıklayacak.

</TEXT>
</DOC>
