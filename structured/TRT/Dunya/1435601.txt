<DOC>
<DOCNO> 1435601 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=db58c23d-0003-4f4d-8562-9130aac84d8f </URL>
<DATE> 2011/02/21 </DATE>
<TIME> 11:38:00.0 </TIME>
<AUTHOR>    </AUTHOR>
<HEADLINE>
"t��rk halk�� erdo��an'�� seviyor"
</HEADLINE>
<TEXT>
İşte AP ve GfK'nın ortaklaşa yaptığı "Türkiye" araştırmasının çarpıcı sonuçları...


Amerikan haber ajansı Associated Press&rsquo;in &quot;Roper Public Affairs & Corporate Communications&quot; araştırma şirketiyle birlikte 1.200 Türk ile görüşerek yaptığı araştırma çarpıcı sonuçlara işaret etti.

Araştırmaya göre Türk halkının yüzde 54&rsquo;ü Başbakan Recep Tayyip Erdoğan&rsquo;ı seviyor.

Araştırma, halkın; ordu, yargı, cumhurbaşkanlığı ve TBMM&rsquo;nin doğruyu yapacağına güvenin de yüksek düzeyde olduğunu ortaya çıkardı.

Sabah gazetesinin haberine göre, Kasım ve Aralık aylarında yapılan araştırmanın ortaya çıkardığı diğer bazı sonuçlar ise şöyle:

Yüzde 50 Hala AB Diyor Ancak...
Türklerin yüzde 50&rsquo;si hala ülkenin AB&rsquo;ye girmesini istiyor. Ancak yüzde 42&rsquo;nin AB konusunda izlenimi son derece olumsuz...

Avrupa ülkelerine karşı düşüncelerde de olumsuzluk hakim. Halk, Almanya için yüzde 16 oranında olumlu düşünürken bu oran, İtalya için yüzde 12, İspanya için yüzde 11, İngiltere için yüzde 9, Fransa için yüzde 6 ve Yunanistan için yüzde 5&rsquo;e düşüyor.

Avrupalı Liderlere Bakış
Araştırma sonuçları Avrupalı liderler konusunda da olumsuz düşüncelerin hakim olduğunu ortaya çıkarıyor.

Halkın sadece yüzde 4&rsquo;ü Fransız Cumhurbaşkanı Sarkozy için olumlu düşünüyor.

Türkiye&rsquo;nin NATO üyesi olarak kalmasını isteyenlerin oranı yüzde 52...

Yüzde 85 &quot;Din Çok Önemli&quot; Diyor
Araştırmaya katılanların yüzde 85&rsquo;i dinin çok önemli olduğunu ifade ederken, yüzde 65&rsquo;i dini liderlerin yönetimde olmaması gerektiği düşüncesini paylaşıyor.

Dini liderlerin yönetimde söz hakkı olması gerektiğini düşünenlerin oranının yüzde 17 olmasının ise halkın laik devlet kurumlarına olan güvenini gösterdiği ifade ediliyor.

Üniversitelerdeki başörtüsü yasağının kalkması gerektiğini düşünenlerin oranı ise yüzde 63...

İşsizlik En Önemli Sorun
Araştırmaya katılanlar, yüzde 69 ile işsizlik ve yüzde 60 ile terörü en önemli sorun olarak gösteriyor.

Ülkenin öncelikli hedefinin yüksek oranda büyüme olması gerektiğine inananların oranı yaklaşık yüzde 50...

Yüzde 34&rsquo;lük bir kesim ise Türkiye ekonomisinin durumunu &quot;kötü&quot; veya &quot;çok kötü&quot; olarak değerlendiriyor.

Ekonominin kötü olduğunu söyleyenlerin yüzde 87&rsquo;si ise ülkede gidişatın doğru yönde olmadığını düşünüyor.

Çoğunluk gelir adaletsizliğinin giderilmesi için devletin ekonomiye daha fazla müdahale etmesi gerektiğini savunuyor. Aynı büyüklükte bir çoğunluk ise rekabetin olumlu bir şey olduğuna vurgu yapıyor.

Kürtlere Daha Fazla Hak Verilmesi...
Araştırmaya katılanların yüzde 51&rsquo;i Kürtlere daha fazla siyasi ve politik hak verilmesine karşı olduğunu belirirken, Türklerin yarısından fazlası da politik olarak bazı şeyler dile getirirlerse başlarının derde gireceğine inanıyor.

İstediğini söyleyebileceğini düşünenlerin oranı ise yüzde 29...

Yüzde 53 &quot;İsrail&rsquo;le İlişkiler Kesilsin&quot; Diyor
Araştırmaya katılanların yüzde 77&rsquo;si İsrail hakkında olumsuz düşüncelere sahipken, yüzde 53&rsquo;lük bir kesim İsrail&rsquo;le diplomatik ilişkilerin kesilmesinden yana...

Başbakan Netanyahu hakkında olumsuz düşüncelere sahip olanların oranı ise yüzde 69...

İsraile karşı takınılan bu olumsuz tavır Filistinyönetimine bakış açısının da olumsuz olmasını engellememiş gibi görünüyor...

Araştırmaya göre halkın yüzde 22&rsquo;si Filistin yönetimi hakkında olumlu, yüzde 37&rsquo;si ise olumsuz düşüncelere sahip...

İran&rsquo;ın Nükleer Bomba Yapmaya Çalıştığına İnanılıyor
Türklerin yüzde 50&rsquo;si İran&rsquo;ın nükleer bomba yapmaya çalıştığına inanıyor.

Araştırmaya katılanların yüzde 55&rsquo;i ABD&rsquo;ye olumsuz bakarken, bu oran ABD Başkanı Obama söz konusu olduğunda yüzde 49...

</TEXT>
</DOC>
