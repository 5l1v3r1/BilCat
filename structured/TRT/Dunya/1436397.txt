<DOC>
<DOCNO> 1436397 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=50b5070c-80f4-48f0-8543-20bfa7acb217 </URL>
<DATE> 2011/02/22 </DATE>
<TIME> 03:31:00.0 </TIME>
<AUTHOR>    </AUTHOR>
<HEADLINE>
kaddafi: ka��mad��m trablus'tay��m
</HEADLINE>
<TEXT>
Ülke iç savaşa sürüklenirken Uluslararası toplum baskılarını sürdürüyor. Bir grup subay diğer subaylara halk ayaklanmasına katılma çağrısı yapıyor. 


Libya&rsquo;da isyan ateşi büyüyor. Pek çok kentte kontrolü göstericiler ele geçirirken, Libya Hava Kuvvetleri&rsquo;ne bağlı savaş uçakları protestocuların üzerine ateş açıyor.

Libya ordusunda bazı subaylar, orduyu isyana katılmaya çağırırken, Muammer Kaddafi&rsquo;de Devlet Televizyonu&rsquo;na çıkıp &quot;kaçmadım, Libya&rsquo;da, Trablus&rsquo;tayım&quot; mesajıyla meydan okudu.

Ülkede yaşanan ciddi gelişmeler üzerine Muammer Kaddafi Devlet Televizyonundan seslendi.

Libya&rsquo;dan ayrılarak Venezuela&rsquo;ya kaçtığı şeklindeki iddiaları yanıtlayan Kaddafi ; &quot;Kaçmadım, Trablus&rsquo;tayım&quot; dedi.

Ülkede Durum Giderek Ciddileşiyor
Kaddafi yandaşları da araçlarını muhaliflerin üzerine sürüyor, çevreye ateş açıyor.

Muhalifler, devlet televizyonunun iki kanalını ele geçirdi. Trablus&rsquo;daki Halk Sarayı ve karakollar ateşe verildi. 

Ülkede internet bağlantısı kesilirken yabancı gazeteciler ise Libya&rsquo;ya giremiyor.

Kaddafi&rsquo;ye İsyan Giderek Büyüyor

El Cezire Televizyonu, Libya Ordusu&rsquo;ndan bir grup subayın diğer subaylara halk ayaklanmasına katılma ve Kaddafi&rsquo;yi devirme çağrısı yaptığını duyurdu.

Subaylar ordu birliklerini de Trablus&rsquo;a yürümeye çağırdı.

Libya lideri Muammer Kaddafi&rsquo;nin oğlu ise, babasının ve güvenlik kuvvetlerinin son mermileri kalana kadar mücadele edeceklerini söyledi. 

Devlet televizyonuna konuşan Kaddafi&rsquo;nin oğlu Seyf Kaddafi, iç savaş uyarısında bulundu ve petrol kuyularının ateşe verilebileceğini söyledi.

Bu arada, Libya&rsquo;ya ait iki savaş uçağıyla iki helikopterin Malta&rsquo;ya indiği ve pilotların, Malta&rsquo;dan sığınma talep ettiği bildirildi.

     

</TEXT>
</DOC>
