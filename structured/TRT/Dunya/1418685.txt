<DOC>
<DOCNO> 1418685 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=984d6d0f-a5dd-460d-ada9-962f2352f439 </URL>
<DATE> 2011/02/04 </DATE>
<TIME> 20:24:00.0 </TIME>
<AUTHOR>    </AUTHOR>
<HEADLINE>
m��nih'de g��ndem: m��s��r
</HEADLINE>
<TEXT>
47. Münih Güvenlik Konferansı Almanya'da başladı. Gündemin en önemli maddeleri Mısır'daki ayaklanma ve Ortadoğu'daki gelişmeler...


Mısır&rsquo;daki ayaklanma, Ortadoğu&rsquo;daki gelişmeler, siber savaş senaryoları ve Afganistan gibi dünya gündemindeki sıcak gelişmelerin ele alınacağı 47&rsquo;nci Münih Güvenlik Konferansı Almanya&rsquo;da başladı.

Türkiye&rsquo;yi Dışişleri Bakanı Ahmet Davutoğlu&rsquo;nun temsil ettiği konferansa, CHP Genel Başkanı Kemal Kılıçdaroğlu da katılıyor. 

Konferansa, ABD Dışişleri Bakanı Hillary Clinton, Avrupa Birliği Konseyi Başkanı Herman van Rompuy, Avrupa Birliği Güvenlik ve Dış Politika Yüksek Temsilcisi Catherine Ashton, Birleşmiş Milletler Genel Sekreteri Ban Ki-mun, İngiltere Başbakanı David Cameron&rsquo;un da aralarında yer aldığı çok sayıda siyasetçi katılıyor.

Üç gün sürecek konferansta Mısır&rsquo;daki gelişmeler öncelikle ele alınıyor.

Güvenlik Konferansı&rsquo;nın başkanı Wolfgang İsşinger, Mısır&rsquo;la ilgili  açıklamasında, &quot;tarih bize eski bir rejimin devrilmesinin her zaman demokrasiyi getirmediğini göstermiştir, asıl güçlükler rejim değiştikten sonra başlar &quot; dedi.

Gayriresmi toplantılarda, siber savaşlar ve altyapı güvenliği, ekonomik krizin güvenliğe etkileri, NATO ile Rusya arasındaki ilişkiler gibi konuların da gündeme gelmesi bekleniyor.

Dışişleri Bakanı Ahmet Davutoğlu&rsquo;nun da konferans boyunca çok sayıda ikili görüşme yapması planlanıyor.

Öte yandan, CHP Genel Başkanı Kemal Kılıçdaroğlu da konferansı takip etmek üzere Münih&rsquo;te bulunuyor.
</TEXT>
</DOC>
