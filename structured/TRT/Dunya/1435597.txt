<DOC>
<DOCNO> 1435597 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=19b34592-5d35-4445-934a-5242ef587272 </URL>
<DATE> 2011/02/21 </DATE>
<TIME> 11:17:00.0 </TIME>
<AUTHOR>    </AUTHOR>
<HEADLINE>
ba��bakanl��k binas�� ate��e verildi
</HEADLINE>
<TEXT>
Libya'nın başkenti Trablus'ta Başbakanlık Binası ateşe verildi. Libya'da tansiyon yükseliyor.

      Başkent Trablus&rsquo;ta göstericilerle askerler arasında çatışmalar yaşanıyor. Protestocuların başbakanlık binasını ateşe verdiği bildirildi.

      Ölü sayısı ise artık yüzlerle ifade ediliyor.

     Libya&rsquo;daki protestolar, ülkeyi bir iç savaşın eşiğine getirdi.

     Protestolar ve çatışmalar başkent Trablus&rsquo;a da sıçradı. Binaların çatılarına yerleştirilen keskin nişancıların protestocuların üzerine ateş ettiği belirtiliyor.

     Ülkede internet bağlantısı kesilirken yabancı gazeteciler ise Libya&rsquo;ya giremiyor.

    Devlet televizyonuna bir konuşma yapan Kaddafi&rsquo;nin oğlu Seyf, ölü sayısının 84 olduğunu açıkladı, ancak bağımsız kaynaklar bu sayıyı yüzlerle ifade adeyor.

    Seyf Kaddafi konuşmasında, ülkedeki ayaklanmalardan sürgünde olan isimleri sorumlu tuttu.

    Seyf Kaddafi, çatışmaların devam etmesi halinde ülkenin iç savaşa sürükleneceğini söyledi ve petrol kuyularının ateşe verileceği uyarısında bulundu.

      Kaddafi&rsquo;nin oğlu, ordunun göstericilere ateş açmasını tecrübesizliğe bağladı.

     Ülkenin Arap Birliği&rsquo;ndeki temsilcisi ve Hindistan büyükelçisi de silahsız göstericilere ateş açılmasından dolayı görevlerinden istifa ettiklerini açıkladı.

     Seyf Kaddafi televizyondaki konuşmasında, ulusal bir başlangıç için reformlar ve anayasa hazırlanması için görüşmeler yapılacağı vaadinde bulundu.

     Ordunun Libya lideri Kaddafi&rsquo;nin arkasında olduğunu da vurgulayan Seyf Kaddafi son kişi kalana kadar savaşacaklarını belirtti.
 
</TEXT>
</DOC>
