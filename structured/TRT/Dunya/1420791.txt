<DOC>
<DOCNO> 1420791 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e430f477-0d1c-4467-a23b-baa0ebd1abdf </URL>
<DATE> 2011/02/07 </DATE>
<TIME> 10:42:00.0 </TIME>
<AUTHOR>    </AUTHOR>
<HEADLINE>
yunanistan'da t��rklere inan��lmaz hakaret
</HEADLINE>
<TEXT>
Atatürk'ün fotomontajla yırtılmış ve sakal eklenmiş fotoğrafını kullananan Yunan Elefterotipia gazetesi, Türkiye'ye adeta kin ve öfke kustu.

Yunanistan’da yayınlanan Elefterotipia gazetesi 116 sayfalık Pazar ekinde Atatürk’ün fotomontajla yırtılmış, uzun sakal eklenmiş bir fotoğraf kullanarak, “Ulusun asırlardır düşmanı, İstanbul’un fetihçisi, Helenizmin belası, doğudan gelen daimi tehdit, farklı dinli barbar halk. Bazen Kemal’in donuk bakışı, bugün de İslam bayrağı ile kapımızın eşiğinde... Bu bir kabus mu?” diye yazdı.

116 sayfalık ekin tümünü Türkiye’ye ayıran ve kinini ve öfkesini kusan gazete, Türk yazarlarının makalelerini yayınladı. 

Ekin “Türk kimliği” başlıklı bölümünde köşe yazarı Nihal Bengisu Karaca’nın, “Türkiye ne tümüyle batılı ne de tümüyle doğulu olmayı tercih edemez. İnsanın bu ülkede tenneffüs ettiği hava bölgeye ve şehre göre değişiyor”, yazar Ahmet Ümit’in “Burası hem doğu, hem de batıdır. Bu çatışma da hiçbir zaman bitmeyecek”, Mine Kırıkkanat’ın “Türkiye bütünüyle ne batı, ne de doğu kabul etmelidir” yönündeki sözlerine yer verildi.

Epsilon ekinde, Türk medyası, Yunanca’da kullanılan Türkçe kelimeler, Türk edebiyatında Yunanlılara, Yunan edebiyatında Türklere bakış, Türk tarih kitaplarında Yunanlılar, Yunan tarih kitaplarında da Türkler için neler yazıldığı, Türk kadının toplumdaki yeri ve Dışişleri Bakanı Ahmet Davutoğlu’nun siyaseti ile ilgili bölümler yer aldı.

Ekin mizah içerikli bir bölümde ise şu ifadeler kullanıldı:

“Türkiye ideal bir düşman ve ideal bir müttefiktir. Biz bir yandan Türkiye’nin üye olmasını AB’de en çok isteyen ülkeyiz ama diğer yandan bu süreci diplomatik kazançlar sağlamak için kullanıyoruz. Türkiye’ye meydanı boş bırakmamak uğruna bazen İsrail bazen de Arap ülkeleriyle ilişkilerimizi geliştiriyoruz. Türkiye sayesinde silahlanmaya o kadar para harcıyoruz. Türkiye sayesinde Yunanistan’da doğumların artması için devlet teşvik tedbirleri alıyor. İsviçre gibi bir komşuyu ne yapalım? Komşumuz Türkiye olmasaydı bugün halimiz ne olurdu?” 
</TEXT>
</DOC>
