<DOC>
<DOCNO> 1437877 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b510d589-9bb3-49df-851f-bc1c1af411e6 </URL>
<DATE> 2011/02/23 </DATE>
<TIME> 11:11:00.0 </TIME>
<AUTHOR>    </AUTHOR>
<HEADLINE>
kaddafi'nin ����lg��n plan��!
</HEADLINE>
<TEXT>
TIME dergisine göre Libya lideri "ya ben ya kaos" mesajı vermek için kendi petrol boru hatları ve tesislerine sabotaj düzenleyebilir. 


Haberi kaleme alan isim, uzun yıllar çeşitli ülkelerde CIA hesabına çalışmış olan ve şimdi de TIME&rsquo;ın istihbarat konularındaki başyazarlığını yürüten Robert Baer... 

Eski ajan Baer&rsquo;in Libya&rsquo;daki kendi kaynaklarına dayandırdığını iddia ettiği yazı kısaca şöyle: 

&quot;Libya&rsquo;dan bilgi akışı sınırlı... Ancak Kaddafi rejimine yakın kaynaklara göre ülkedeki durum çok daha kötüye gidebilir. Libya lideri, güvenlik güçlerine petrol tesislerini sabote etmeleri talimatını verdi. Bu çerçevede çok sayıda petrol boru hattı havaya uçurulacak ve Akdeniz&rsquo;e petrol akışı kesilecek. Kaddafi böylece kendisine karşı ayaklanan kabilelere &quot;Ya Kaddafi ya da kaos&quot; mesajı göndermeye çalışacak. 
 
Aynı kaynaklar Kaddafi&rsquo;nin çok çaresiz bir durumda olduğunu ve şu anda sadece kendi kabilesinin sadakatine güvenebildiğini söyledi. Libya ordusunda Kaddafi&rsquo;ye bağlı sadece 5 bin asker kaldığı konuşuluyor. Bu askerler Libya liderinin kendi eliyle seçtiği asker ve subaylar... Bunlar arasında en küçük oğlu Hamis&rsquo;in komutanı olduğu Libya 32&rsquo;nci Tugayı da var... 
 
Libya&rsquo;daki kaynaklara göre, Kaddafi&rsquo;nin artık kontrolü tamamıyla geri kazanması son derece güç... Bu nedenle çılgın liderin farklı bir planı var: Kaosu körükleyip Libya&rsquo;yı yeni bir Somali haline getirmek. 

Kaddafi&rsquo;nin kaosu daha da körüklemek amacıyla ülkedeki köktenci militanların hapishanelerden çıkarılması emrini verdiği de gelen haberler arasında...

Ancak Libya&rsquo;daki diğer kaynaklar da Kaddafi&rsquo;nin çaresiz ve gerçekleri göremeyen biri olduğunu belirterek Libya&rsquo;yı yeni bir Somali&rsquo;ye çevirme tehdidinin blöf olabileceğini belirtiyor.

Ne var ki çatışmaların gidişine bakıldığında, Libya, kabileler ve diğer iktidar odakları arasında hızla bir iç savaşa sürükleniyor. 

Herkesi Tehdit Ediyor 

TIME yazarına göre, Libya lideri, ülkede yaşananlardan yabancı basını da sorumlu tutuyor. Kaddafi özellikle El Cezire televizyonuna ateş püskürüyor ve bu kanalın kendisini hedef aldığına inanıyor. 
 
Kaddafi, aynı zamanda Batı ülkeleri tarafından ihanete uğradığını düşünüyor. Ki Avrupa ülkelerine sürekli olarak, &quot;Ben gidersem, yüzbinlerce göçmen Avrupa&rsquo;yı bataklığa çevirir&quot; uyarısını yapıyor. 
 

 
</TEXT>
</DOC>
