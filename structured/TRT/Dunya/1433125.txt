<DOC>
<DOCNO> 1433125 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a5ff6362-ded2-425b-a090-68306b5af4a4 </URL>
<DATE> 2011/02/18 </DATE>
<TIME> 15:22:00.0 </TIME>
<AUTHOR>    </AUTHOR>
<HEADLINE>
biri fel�� di��eri kay��plarda...
</HEADLINE>
<TEXT>
Halk ayaklanması sonucu devrilen Mısır lideri Mübarek kayıplara karıştı. Felç geçiren devrik Tunus lideri ise komada... 


&quot;Azrail Mübarek&rsquo;in yanına gelmiş. &rsquo;Hadi Hüsnü halkına elveda de artık&rsquo; demiş. Mübarek sormuş: &quot;Neden, nereye gidiyorlar ki?&quot;

Bugünlerde Mübarek ile ilgili bu türden fıkralar Mısır&rsquo;da çok popüler... 

Devrik lider Mübarek&rsquo;in nerede olduğu ve sağlık durumunun nasıl olduğu ise tam bir muamma...

Amerikan CBS televizyonu Mübarek&rsquo;in ülkeden ayrılırken çekilmiş fotoğraflarını yayınladı. Fotoğraflarda helikoptere binmeden önce el sallayan kişinin Mübarek olduğu belirtiliyor. 
Arap Basınında Farklı İddialar
Koltuğunu bıraktığı gün Şarm Eşşeyh&rsquo;e gittiği söylenen Mübarek&rsquo;le ilgili Arap basınından da yeni iddalar geldi.

Bahreyn&rsquo;de yayınlanan El Vasat gazetesi Mübarek&rsquo;in Almanya&rsquo;nın Baden şehrinde olduğunu ve bir hastaneye koma halinde getirildiğini iddia etti.

Sağlık durumundaki bu hassas durumun ordunun görevi daha erken bırakmasını istemesinin sebebi olduğu ifade edildi.
İsrail de mi?
Bir Arap haber sitesinin ortaya attığı &quot;Mübarek İsrail&rsquo;in sahil kenti Eylat&quot;ta iddiası ise İsrail medyasının takibine takıldı.
 
Maariv gazetesi bir kaç gün önce Boeing tipi bir sivil uçağa, 4 İsrail savaş uçağının eşlik ettiğini ve halkın da dikkatini çeken bu sivil uçağın kime ait olabileceğini konuştuğunu yazdı. 

Ancak İsrail ordusu uçağın Mübarek&rsquo;in uçağı olduğu yönündeki söylentileri yalanladı. Ordu yetkilileri uçağın Amerikan Genelkurmay Başkanına ait olduğunu açıkladı. 
  Bin Ali Komada
Mübarek hakkındaki söylentilerin doğruluğu tartışılırken Tunus&rsquo;un devrik lideri Zeynelabidin Bin Ali ölüm kalım mücadelesi veriyor. 

İşsizlik ve yoksulluk nedeniyle çıkan isyanlarda devrilen 74 yaşındaki Bin Ali&rsquo;nin, eşinin hakaretleri arasında kaçtığı Suudi Arabistan&rsquo;da felç geçirdiği ve komada olduğu belirtildi.

Adının açıklanmasını istemeyen Bin Ali ailesine yakın bir kaynak, iki gündür Cidde&rsquo;deki bir hastenede komada olan Bin Ali&rsquo;nin durumunun ağır olduğu söyledi.

</TEXT>
</DOC>
