<DOC>
<DOCNO> 1392738 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=66662264-f525-46ba-8c4f-c5a6395c4a53 </URL>
<DATE> 2011/01/11 </DATE>
<TIME> 10:23:00.0 </TIME>
<AUTHOR>    </AUTHOR>
<HEADLINE>
en ������ok ac������y������ t������rkler ������ekmi������
</HEADLINE>
<TEXT>
Osmanlı topraklarındaki 5 milyon Müslümanın acı göç hikayesi, harita olarak yayımlandı.

Turkish Coalition of America (TCA), tarihçi Prof. Justin McCarthy ile tarih kitaplarında pek yer verilmeyen Osmanlı topraklarındaki 5 milyon Müslümanın acı göç hikayesini, harita olarak yayımladı.   

TCA, Osmanlı İmparatorluğu&rsquo;nun yıkılış döneminde yaşanan ama Batılı tarihçiler tarafından genellikle sadece Osmanlı&rsquo;daki Hristiyanlara odaklanılarak tek taraflı anlatılan göç konusunda madalyonun öteki yüzüne de dikkati çeken bir çalışmayı ortaya koydu.  
5 Milyon Türkün Göçü
Louisville Üniversitesi&rsquo;nde tarih profesörü olan ve Osmanlı İmparatorluğu hakkında ayrıntılı demografik çalışmalarda bulunan Prof. McCarthy tarafından hazırlanan &quot;Osmanlı İmparatorluğu&rsquo;nda Zorunlu Göç ve Ölümler-Açıklamalı Harita&quot;da, Osmanlı topraklarında, 1770-1923 yıllarında göç eden 5 milyon Müslüman tebanın yaşadığı göç gösteriliyor. 

Böylece, Osmanlı İmparatorluğu&rsquo;nun dağılma sürecinin Ermeniler gibi sadece Hristiyan nüfusu etkilemediğine, milyonlarca insanın acı ve zorluklar yaşadığına vurgu yapılıyor. 

En Çok Acıyı Müslümanlar Çekmiş
Ayrıca, Osmanlı topraklarında göçe zorlananların 5 milyonunun Müslüman, 1,9 milyonunun Hristiyan olduğuna işaret eden harita, böylece savaş ve iç çatışmaların acılarını, düşünüldüğünün aksine, daha çok Müslümanların yaşadığını gözler önüne seriyor. 

Ölen Müslüman Sayısı Hristiyanların 4 Katı
Harita, 1864-1922 yıllarında yaşanan savaş ve iç çatışmalar sırasında hayatlarını kaybeden Müslümanların sayısının, Hristiyanlarınkine oranla 4 katı fazla olduğunu da gösteriyor.

Harita, aynı zamanda, 1864-1922 yılları arasında, Osmanlı İmparatorluğu&rsquo;nun parçalanması sürecinde ölen 5 milyon Osmanlı Müslüman&rsquo;a yönelik bir kayıt anlamına da geliyor. 

Prof. McCarthy, konuyla ilgili olarak yaptığı açıklamada, Osmanlı topraklarında yaşayan değişik kimliklere mensup tüm grupların acı çektiğini ifade etti. 

Ancak, Müslümanların, özellikle de Türklerin en büyük acılara maruz kalan kesim olduğuna dikkati çeken McCarthy, &quot;Haritanın, tüm bu insanların felaketlerle dolu kaderlerini göz önüne sereceğini umuyorum&quot; dedi. 

Bilimsel Cevap
TCA Başkanı Lincoln McCurdy de kurum olarak bu yayını desteklemiş olmaktan gurur duyduklarını belirtti. 

Prof. McCarthy&rsquo;ye, &quot;tarihin sayfalarında neredeyse hiç yer almayan Müslüman Osmanlı halkları hakkında bıkmadan ve yılmadan yaptığı kapsamlı araştırmaları dolayısıyla&quot; teşekkür eden McCurdy, şunları kaydetti: 

&quot;Çok az Türk aile vardır ki büyükannesi veya büyükbabası, Yunanistan, Bulgaristan, Makedonya, Kırım veya Kafkasya&rsquo;dan gelmiş olmasın. Ya da Anadolu&rsquo;da yaşanan savaşlardan dolayı yaşadığı iç göçe dair acı bir hikayesi bulunmasın. 

Ancak, modern Türkiye&rsquo;nin kurucuları, genç Cumhuriyetin, bir varoluş mücadelesinden çıkmış halkını, geçmiş yerine geleceğe bakmaya yönlendirmiş ve eski düşmanlarıyla barış felsefesini benimsemiştir. 

Ne yazık ki, başka toplumlar, yaşadıkları trajedileri Türklere karşı nesilden nesile aktarılan düşmanlığa dönüştürdü. 

Bu harita çalışması, Osmanlı İmparatorluğu&rsquo;nun dağılışı sürecinde Müslüman halkların kayıplarını göz ardı ya da inkar eden, geçmiş çağların ırkçı ve bağnaz yaklaşımlarının izlerini taşıyan zihniyete bilimsel bir cevaptır.&quot;

McCurdy, TCA olarak, bu ve benzeri bilimsel çalışmalarla, halklar arasında doğru tarihsel söylemlere, karşılıklı acıları ve yasları paylaşmaya dayalı bir uzlaşma zemininin oluşturulmasına ve gelecek nesiller için daha barışçıl bir ortam yaratılmasına katkıda bulunmayı amaçladıklarını kaydetti.

 
</TEXT>
</DOC>
