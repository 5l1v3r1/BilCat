<DOC>
<DOCNO> 1400858 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d078f46b-c81c-44dd-be46-92a3d8115440 </URL>
<DATE> 2011/01/18 </DATE>
<TIME> 19:37:00.0 </TIME>
<AUTHOR>    </AUTHOR>
<HEADLINE>
beyrut diken ��st��nde
</HEADLINE>
<TEXT>
Lübnan'da eski Başbakan Hariri suikastıyla ilgili soruşturmanın sebep olduğu siyasi kriz tırmanıyor. Hizbullah televizyonu El Manar, ABD'yi suçladı.

Lübnan&rsquo;da eski Başbakan Refik Hariri suikastiyle ilgili soruşturmanın sebep olduğu siyasi kriz tırmanıyor. Hizbullah televizyonu El Manar, Hariri suikasti soruşturmasıyla ilgili iddianamenin arkasında Amerika Birleşik Devletleri&rsquo;nin olduğunu iddia etti.

El Manar, Washington&rsquo;ı Lübnan&rsquo;daki siyasi krizi derinleştirmekle suçladı. Televizyon, Amerikalıların iddianameleri şekil ve içerik yönünden kontrol ettiğini ileri sürdü.
Obama İddianamenin Sunulmasından Memnun
Amerika Birleşik Devletleri Başkanı Barack Obama ise iddianamenin sunulmasından dolayı memnuniyetini dile getirdi. Obama yayımladığı yazılı açıklamada, &quot;Bu karar, Lübnan&rsquo;da işlenen faili meçhul suikastlerin sorumlularının cezasız kalmaması yolunda atılan önemli bir adım&quot; ifadesini kullandı.
Ban Ki-Mun&rsquo;dan da Destek
Birleşmiş Milletler Milletler Genel Sekreteri Ban Ki-Mun da, Hariri suikastıyla ilgili soruşturmayı yürüten mahkemeye &quot;güçlü destek&quot; verdi.

&quot;Bağımsız hukuki süreç, hiçbir şekilde herhangi bir siyasi tartışmaya bağlanmamalıdır&quot; diyen Ban Ki-Mun, mahkemenin nihai kararına ilişkin olarak önceden hüküm verilmemesinin önemini vurguladı.

Birleşmiş Milletler mahkemesinin Kanadalı savcısı Daniel Bellamare de hazırladığı iddianamenin, Lübnan&rsquo;da siyasi cinayetlerin cezasız kalmamasına yönelik çabaların sonucu olduğunu vurguladı.
İddianame Öncesi Beyrut Gergin
İddianamenin mahkemeye sunulmasından sonra Başkent Beyrut&rsquo;ta geniş güvenlik önlemleri alındı.

Beklenen iddianame öncesinde Lübnan&rsquo;da gerilim tırmanmış ve geçen hafta Hizbullah bakanlarının hükümetten çekilmesiyle ülkede siyasi kriz patlak vermişti.

Mensuplarının itham edilmesi beklediğini kaydeden Hizbullah lideri Şeyh Hasan Nasrallah, üyelerinin tutuklanmasına izin vermeyeceklerini söylemişti. 

Hizbullah, suikastla ilgisi olduğu iddialarını şiddetle reddediyor.

</TEXT>
</DOC>
