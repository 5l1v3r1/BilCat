<DOC>
<DOCNO> 1391847 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=bf4aa91b-adc3-432d-a70c-92fc104f3386 </URL>
<DATE> 2011/01/10 </DATE>
<TIME> 12:59:00.0 </TIME>
<AUTHOR>    </AUTHOR>
<HEADLINE>
tunus'ta h��k��met yumu��uyor
</HEADLINE>
<TEXT>
İşsizliği ve yoksulluğu protesto gösterilerinde ölenlerin sayısı 14'e yükselirken, hükümet diyaloğa hazır olduğunu bildirdi.

Tunus&rsquo;ta hafta sonunda düzenlenen işsizliği ve yoksulluğu protesto gösterilerinde ölenlerin sayısı 14&rsquo;e yükseldi. Hükümet işsiz gençlerle diyaloğa hazır olduğunu açıkladı.

Gösteri ve çatışmalarda yaralanan çok sayıda kişinin durumunun da ağır olduğu bildirildi.

Olayların çıktığı, hükümet binalarının saldırıya uğradığı 3 kasabada durum gerginliğini koruyor.

Olayları daha önce bir avuç serserinin işi olarak nitelendiren Tunus hükümeti ise tutumunu yumuşatıyor.

İletişim Bakanı Samir Labidia, &quot;mesaj anlaşılmıştır, neler yapılması gerektiğini araştırıyoruz&quot; dedi, işsiz gençlerle diyaloğa hazır olduklarını duyurdu.

Hükümeti eleştiren şarkılar yaptığı için bir hafta önce gözaltına alınan bir rap şirkıcısı da, serbest bırakıldı.

Cezayir&rsquo;de de geçen hafta gıda fiyatlarına yapılan zamları protesto gösterilerinde çatışma çıkmış, 2 kişi hayatını kaybetmişti. Cezayir hükümeti de gıda fiyatlarını aşağı çekmek için vergileri düşüreceğini açıklamıştı.
</TEXT>
</DOC>
