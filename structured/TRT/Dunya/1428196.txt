<DOC>
<DOCNO> 1428196 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=04afc2c6-bd22-403a-aab6-6eec07fd6098 </URL>
<DATE> 2011/02/14 </DATE>
<TIME> 12:45:00.0 </TIME>
<AUTHOR>    </AUTHOR>
<HEADLINE>
m��s��r'da ya��am normale d��n��yor
</HEADLINE>
<TEXT>
Protestoların sembolü haline gelen Tahrir Meydanı boşaltıldı, meydandaki esnaf 20 gün sonra kepenk açtı. Askeri yönetim "evinize dönün" çağrısı yaptı.

Mısır&rsquo;da, Mübarek rejiminin sona ermesi ve askeri şuranın yönetimi ele almasının ardından yüzbinlerce Mısırlı evlerine döndü.

    Tahrir Meydanını terk etmeyen birkaç yüz kişi ise karşısında askeri buldu. Askeri yönetim, ülkede hayatı tekrar normale döndürmek için ağırlığını hissettirmeye başladı.
     Askerler çadırları söküp meydanı tekrar trafiğe açtı.
     Meydandaki esnaf da 20 günün ardından ilk kez kepenk açtı.

       Halka işlerine dönmeleri çağrısı yapıldı, protestolar yasaklandı. Eylem yapmaya teşebbüs edenlerin tutuklanacağı uyarısında bulunuldu. Az sayıda protestocu ise, cuma günü &quot;Zafer Yürüyüşü&quot; planladıklarını açıkladı.

Polisten Devrime Destek  
 Meydanın proestoculardan temizlenmesinin ardından yüzlerce polis ise devrime destek vermek ve halkla bütünleşmek için Tahrir Meydanına girdi.


Bankalar Bugün de Kapalı  

     Ülkede hayat normale dönmeye başlarken halkın ekonomik ve politik talepleri tartışılıyor.

     Yolsuzlukların en çok yaşandığı bankacılık sektöründe çalışanlar işbaşı yapmadı. Bankalar bugün de kapalı kaldı. Banka çalışanları yöneticilerle aralarındaki ücret farklarının giderilmesini talep ediyor.


     Askeri yönetim, rütbesi ve makamı ne olursa olsun, yolsuzluğa karışanların adalet önüne çıkarılacağı garantisini verdi.


     Mısır&rsquo;da askeri yönetim, demokrasiye ne zaman geçileceği konusunda henüz bir takvim açıklamadı. Ordu, anayasal değişikliklerin ardından yapılacak genel seçimler ve cumhurbaşkanlığı seçimi sonuçlanana kadar iktidarda kalacağını açıklamış, altı aylık bir geçiş süreci öngörmüştü.

     Mübarek tarafından geçen ay oluşturulan kabine, bu süre içinde görevine devam edecek, askeri komutanların talimatıyla hareket edecek.

     Ordu önceki gün, İsrail ile olan dahil, geçmiş yönetim zamanında imzalanan bütün uluslararası antlaşmalara bağlı kalacağını duyurmuştu.


     




                    				İlgili Haberler
				
					Mısır'da Parlamento Feshedil
</TEXT>
</DOC>
