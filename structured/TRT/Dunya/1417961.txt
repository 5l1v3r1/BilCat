<DOC>
<DOCNO> 1417961 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=dfbbf6ed-31bf-4b50-9da3-12d2504900c9 </URL>
<DATE> 2011/02/04 </DATE>
<TIME> 10:37:00.0 </TIME>
<AUTHOR>    </AUTHOR>
<HEADLINE>
i��te m��barek'i indirme form��l��
</HEADLINE>
<TEXT>
Obama yönetimi de Mısır Cumhurbaşkanı Mübarek'i iyice gözden çıkardı, kaos yaşanmadan iktidar devri üzerinde çalışıyor. 



Amerikalı yetkililer bu çerçevede Kahire nezdindeki temaslarını yoğunlaştırdı. 

New York Times&rsquo;in haberine göre, Washington yönetimi, Mısırlı yetkililerle Mübarek&rsquo;in hemen görevden ayrılması konusunu görüşüyor.

Bu plana göre, Mübarek hemen istifasını sunacak ve devlet başkanlığı görevini, yardımcısı Ömer Süleyman&rsquo;a bırakacak. Üç kişilik bir Anayasa Konseyi de Mısır&rsquo;ı seçime hazırlayacak. 

     Mısır ordusunun da desteğiyle geçici bir hükümet kuracak olan Süleyman, Eylül ayına kadar ülkede demokratik reformları gerçekleştirecek.

      Eylül ayında ise Müslüman Kardeşler de dahil olmak üzere bütün siyasi grupların katılımı ve uzlaşısı ile adil ve özgür seçimler yapılacak.

     Mısır ordusu ve ülkedeki diğer kilit aktörlerin bu plana tepkisi henüz bilinmiyor. 

     Amerikalı sözcüler farklı olasılıkları da değerlendirdiklerini doğruladı.
     
      Amerikan Senatosu da Mısır Devlet Başkanı Mübarek&rsquo;i, iktidarı geçici bir hükümete devretmeye çağıran karar tasarısını onayladı.     

     Biden&rsquo;den Süleyman&rsquo;a Kritik Telefon 

     ABD Başkan Yardımcısı Joe Biden, Mısırlı mevkidaşı Ömer Süleyman&rsquo;ı telefonla arayarak bu konuları görüştü. 

     Beyaz Saray&rsquo;dan yapılan açıklamaya göre Biden, Mısır&rsquo;da demokratik bir hükümetin bir an önce kurulması için ülkedeki bütün kesimlerle müzakerelerin başlatılması gerektiğini belirtti.

     Biden, Kahire yönetiminin, gözaltına alınan gazetecileri ve insan hakları savunucularını bir an önce serbest bırakarak işlerinin başlarına dönmesi için gereken adımları atması gerektiğini kaydetti.


</TEXT>
</DOC>
