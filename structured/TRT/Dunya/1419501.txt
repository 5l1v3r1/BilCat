<DOC>
<DOCNO> 1419501 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=45edabfe-03cc-4cad-a959-b81771b8f075 </URL>
<DATE> 2011/02/05 </DATE>
<TIME> 18:04:00.0 </TIME>
<AUTHOR>    </AUTHOR>
<HEADLINE>
d��nya m��nih'te m��s��r'�� tart������yor
</HEADLINE>
<TEXT>
47. Münih Güvenlik Konferansı Almanya'da devam ediyor. Konferansta yaşanan hararetli tartışmaların odağı ise Mısır'daki gelişmeler.

  Mısır&rsquo;daki ayaklanma, Ortadoğu&rsquo;daki gelişmeler Afganistan gibi dünya gündemindeki sıcak gelişmelerin ele alındığı 47&rsquo;nci Münih Güvenlik Konferansı Almanya&rsquo;da devam ediyor.

  Hararetli tartışmaların yapıldığı konferansta tartışmaların odağını Mısır&rsquo;daki gelişmeler oluşturuyor.

  Konferansa katılan liderler, Mısır ile ilgili birbiri ardına mesajlar veriyor.

Clinton&rsquo;dan Ortadoğu&rsquo;daki Liderlere Mesaj 
Amerika Birleşik Devletleri Dışişleri Bakanı Hillary Clinton, Ortadoğu liderlerine seslenerek demokratik reformların geliştirilmesi çağrısında bulundu.

 Clinton, reformların Arap ülkelerini daha güçlü hale getireceğini, insanların refah seviyesini yükselteceğini ve aşırı ideolojilere yönelimi azaltacağını söyledi.

  Arap ülkelerindeki statükonun devam edemeyeceğini belirten Clinton, aksi takdirde halklarla yönetim arasındaki uçurumun büyüyeceğini kaydetti.

Davutoğlu ile Clinton Görüştü
  Hillary Clinton, konferansta Türkiye&rsquo;yi temsil eden Dışişleri Bakanı Ahmet Davutoğlu ile bir saatten fazla süren ikili görüşme gerçekleştirdi.    

 Görüşmede, Mısır devletinin kurumlarına sahip çıkılması, ordu ile halkın karşı karşıya gelmemesi, değişim olacak ise bunun süratle gerçekleştirilmesi konularında görüş birliğine varıldığı bildirildi.

  Görüşmede ayrıca Irak&rsquo;taki son durumun ele alındığı ifade edildi.

  Ahmet Davutoğlu, konferans kapsamında katıldığı panelde, İran dahil olmak üzere her ülkenin nükleer enerji kullanmaya hakkı olduğunu, ancak hiçbir ülkenin nükleer silaha sahip olmasını istemediklerini belirtti.

 Davutoğlu, İran&rsquo;a yaptırımlar konusundaki bir soru üzerine, Irak&rsquo;a uygulanan ambargoların komşu ülkelere ve Irak halkına zarar verdiğini, İran&rsquo;a uygulanan yaptırımların da bölge halkına ve komşularına zarar vereceğini ifade etti.

  Toplantıya ev sahipliği yapan Almanya Başbakanı Angela Merkel de, Ortadoğu&rsquo;daki protestoların Doğu Avrupa&rsquo;da komünizmi sona erdiren olaylar ile paralellik gösterdiğine dikkat çekti.

  
Merkel, Mısır&rsquo;ın barışçıl bir değişime ihtiyacı olduğunun altını çizdi.

</TEXT>
</DOC>
