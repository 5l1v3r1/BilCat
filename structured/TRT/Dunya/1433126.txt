<DOC>
<DOCNO> 1433126 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e009e62f-2862-485f-a5a6-5b2d9871d793 </URL>
<DATE> 2011/02/18 </DATE>
<TIME> 15:35:00.0 </TIME>
<AUTHOR>    </AUTHOR>
<HEADLINE>
makedonya'da "kilise" provokasyonu
</HEADLINE>
<TEXT>
Üsküp'teki tarihi Osmanlı kalesinde iki yıldan bu yana devam eden arkeolojik kazılar kapsamında kilise inşa etme girişimi şehri karıştırdı.

Makedonya&rsquo;nın başkenti Üsküp&rsquo;te bulunan tarihi Osmanlı kalesinde bir süredir yapılan arkeolojik kazı çalışmaları kapsamında bir kilise inşaasının başlaması ülkedeki Müslümanların tepkisine neden oldu.

Tarihi kalede kilise temellerinin bulunduğunu iddia eden Makedonya Tarihi Eserler Koruma Kurumu Müdürü Pasko Kuzman&rsquo;ın kilisenin arkeolojik müze olarak faaliyet göstereceğini belirtmesi tepkileri dindirmedi.

Çayır Belediyesi Başkanı ve Demokratik Bütünleşme Partisi Başkan Yardımcısı İzet Meciti, bu partinin Üsküp bölgesi milletvekilleri ve Üsküp ilçe belediye başkanları ile birlikte Üsküp Kalesi&rsquo;ndeki bu yapının yanında bir basın toplantısı düzenleyerek inşaatın acilen durdurulmasını talep etti.

Osmanlı Kalesinde kilisenin yapılmasına Makedonya Türk Sivil Teşkilatlar Birliği de karşı çıktı. Kilisenin provokasyon amaçlı inşa edildiğini savunan Müslüman vatandaşlarının bu tepkileri üzerine kilise inşaatı durduruldu. 

Öte yandan kilise yapımını destekleyen Makedonların &quot;Komiti&quot; grubu ile Müslüman Arnavutların &quot;Şvertseri&quot; grubu arasında kavga çıktı. Güvenlik güçlerinin müdahale ettiği kavgada aralarında polislerin bulunduğu birçok kişi yaralandı.

Ülkede mevcut yasalara göre araştırma çalışmalarının halen tamamlanmadığı kalede, koruma ve restorasyon çalışması yapılmasına izin verilirken yeni yapılara yasak getiriliyor.
Türkiye&rsquo;den Tepki
Bu arada Makedonya&rsquo;daki çatışmaya Türkiye&rsquo;den tepki geldi. 

Dışişleri Bakanlığı&rsquo;ndan yapılan açıklamada, Osmanlı-Türk kültürel mirasının korunmasına ve eserlerine verilen önemin altı çizildi.

Üsküp Kalesi&rsquo;nin en görünür yerinde, büyük bir müze-kilise inşa edilmesinin, toplumda ciddi hassasiyet oluşturabileceği belirtildi. Açıklamada, insanlığın ortak mirası olan tarihi eser ve dokulara zarar verilmemesi gerektiğine dikkat çekildi.







</TEXT>
</DOC>
