<DOC>
<DOCNO> 1406678 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=382167ee-657a-4087-b36e-54ba7aa1ee92 </URL>
<DATE> 2011/01/24 </DATE>
<TIME> 13:16:00.0 </TIME>
<AUTHOR>    </AUTHOR>
<HEADLINE>
hariri'den hizbullah resti
</HEADLINE>
<TEXT>
Said Hariri, Hizbullah adayının başbakan olduğu bir hükümette yer almayacaklarını açıkladı.


Lübnan&rsquo;daki hükümet krizi, deyim yerinde ise arap saçına döndü.

 Bir önceki hükümetin düşmesine neden olan Hizbullah lideri Hasan Nasrallah, kendi adaylarının başbakan yapılması şartıyla ortak hükümet çağrısı yaparken, Said Hariri, Hizbullah adayının başbakan olduğu bir hükümette yer almayacaklarını açıkladı.

Hizbullah lideri Hasan Nasrallah, Başbakan adaylarının mecliste çoğunluğu sağlaması durumunda hiçbir partiyi hükümet dışında bırakmayacaklarını açıkladı.

Ancak Said Hariri ise Hizbullah adayının başbakan olacağı hiçbir hükümette yer almacaklarını söyleyerek, krizin aşılması yönündeki umutları boşa çıkardı.

Lübnan meclisinde yeni başbakan konusunda uzlaşmanın aranacağı iki günlük görüşmeler de bugün başladı.

 Parti temsilcileri, Cumhurbaşkanı Mişel Süleyman&rsquo;a Başbakan adaylarının isimlerini sunacak. Yeterli çoğunluğu sağlayan aday hükümet kurmakla görevlendirilecek.

 Öte yandan, 2005&rsquo;te kısa bir süre bakanlık yapan ülkenin önde gelen işadamlarından Nagib Mikati&rsquo;nin Hizbullah tarafından başbakanlık için aday gösterileceği iddia edildi.



</TEXT>
</DOC>
