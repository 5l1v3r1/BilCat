<DOC>
<DOCNO> 1391020 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=4537bac6-dc94-44a3-ae48-7e971fbc6a78 </URL>
<DATE> 2011/01/09 </DATE>
<TIME> 15:18:00.0 </TIME>
<AUTHOR>    </AUTHOR>
<HEADLINE>
abd sald��r��n��n ��okunu ya����yor
</HEADLINE>
<TEXT>
Amerika Birleşik Devletleri, Temsilciler Meclisi üyesi Gabrielle Giffords'a düzenlen saldırının şokunu yaşıyor.

Saldırıda beyninden ağır yaralanan Giffords, Demokrat Parti&rsquo;nin politikalarını aktif bir biçimde savunan ve aşırı sağcı Cumhuriyetçilerin hedefi olmuş bir politikacıydı.

Saldırının ülkede son yıllarda belirginleşen politik kutuplaşmanın bir sonucu olduğu düşünülüyor.

Amerikan medyası önce öldüğünü duyurdu ama sevindirici haber doktorlardan geldi. 

Kafasına bir kurşun isabet eden Arizona Milletvekili Gabrielle Giffords ölmedi ama ağır yaralı.

Saldırının Nedeni Araştırılıyor
Demokrat Partili Giffords, geçtiğimiz seçimlerde aşırı sağcı Cumhuriyetçilerin hedef tahtasındaydı.
  
Sarah Palin tarafından hazırlanan &quot;hedef milletvekilleri&quot; listesinin en başında yer alıyordu.

Giffords&rsquo;un rakibi Jesse Kelly ise seçimlerden önce destekçilerine, &quot;Onu koltuğundan silahla indirelim&quot; diye hitap etti.

İşte bu aşırı söylemlerin dünkü (08.01.2011) saldırıya neden olduğu düşünülüyor.

Ancak saldırının arkasında yatan neden konusunda henüz kesin bir açıklama yok. 

Başkan Obama, FBI müdürünü olayı soruşturması için görevlendirdi.

Saldırganın Geçmişi Sorunlu
22 yaşındaki saldırgan Jared Loughner&rsquo;in ise sorunlu bir geçmişi olduğu ortaya çıktı.

Lise yıllarında uyuşturucu kullanan Loughner&rsquo;in internette de hükümet karşıtı videoları var.

Saldırganın 2008 yılında orduya katılma talebi reddedilmiş; saldırıdan hemen önce ise bir sosyal paylaşım sitesinde &quot;güle güle, lütfen bana kızmayın&quot; mesajı bırakmış.

Polis ise onun bu işte yalnız olmadığını düşünüyor. Saldırganı bölgeye aracıyla getirdiği düşünülen bir kişi aranıyor.

Giffords, Ünlü Astronot Mark Kelly İle Evli
Gabrielle Giffords, üç yıl önce Endeavour ve Discovery ile uzaya yolculuk etmiş ünlü bir astronot olan Mark Kelly ile hayatını birleştirmişti.

Saldırıda aralarında Arizona Federal hakiminin de bulunduğu 6 kişi yaşamını yitirdi. 12 kişi ise Giffords ile beraber yaşam mücadelesi veriyor.

Saldırının meydana geldiği yerde ise binlerce kişi mum yakıp dua ediyor.


</TEXT>
</DOC>
