<DOC>
<DOCNO> 1393933 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ce81b8b5-a5a5-46af-81bc-507c9676e77c </URL>
<DATE> 2011/01/12 </DATE>
<TIME> 10:13:00.0 </TIME>
<AUTHOR>    </AUTHOR>
<HEADLINE>
yunanistan-israil ortak kabinesi
</HEADLINE>
<TEXT>
İki ülke arasında "ortak bakanlar kurulu" oluşturuluyor. 



Mavi Marmara krizinin ardından Yunanistan ve Rum Kesimi ile çok yakın ilişkiler kurmaya başlayan İsrail hükümeti bu doğrultudaki adımlarına yenilerini ekliyor. 

Atina Haber Ajansı, Yunanistan ve İsrail Başbakanları arasındaki son telefon görüşmesinde iki ülke arasında bir &quot;ortak bakanlar kurulu&quot; kurulmasının kararlaştırdığını bildirdi. 

İki ülkenin başbakanları liderliğinde toplanacak olan, her iki ülkeden bakanların hazır bulunacağı kurulun hedefinin, Yunanistan-İsrail işbirliğinin belirli alanlarda derinleştirilmesi olduğuna dikkat çekildi.

Yunanistan - İsrail &quot;ortak bakanlar kurulu&quot; ilk toplantısını iki ay içinde yapacak. 

To Vima gazetesi de bir süre önce Türkiye ile benimsenen ortak bakanlar kurulu modelinin İsrail ile ilişkilerde de geliştirilmekte olduğunu yazmıştı. 

Gazete, Yunanistan Dışişleri Bakanı Druças&rsquo;ın, Kudüs&rsquo;e yaptığı ziyaret sırasında, Cumhurbaşkanı Şimon Peres, Başbakan Binyamin Netanyahu, Dışişleri Bakanı Avigdor Lieberman ve Savunma Bakanı Ehud Barak ile görüştüğünü, bu temaslardan ortaya çıktığı üzere iki hükümetin ortak bakanlar kurulu kararına vardıkları yorumunu yapmıştı.

Söz konusu modelin, Yunanistan-İsrail işbirliğinin turizm, enerji, savunma ve güvenlik konularında hızla ilerlemesi için en iyi yol olarak görüldüğü değerlendirmesinde de bulunulan haberde, oluşumun, Ankara ile kurulan Yüksek İşbirliği Konseyi&rsquo;nden daha küçük olacağı belirtilmişti.

</TEXT>
</DOC>
