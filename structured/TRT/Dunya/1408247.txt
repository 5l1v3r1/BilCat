<DOC>
<DOCNO> 1408247 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=f9c6eff1-eb40-4f02-8564-78f62f5e90b0 </URL>
<DATE> 2011/01/25 </DATE>
<TIME> 18:17:00.0 </TIME>
<AUTHOR>    </AUTHOR>
<HEADLINE>
ab'den arnavutluk'a uyar��
</HEADLINE>
<TEXT>
AB, başkent Tiran'da 3 kişinin öldüğü gösterinin ardından başlayan siyasi krize müdahale ederek hükümet ve ana muhalefeti uyardı.

 Arnavutluk&rsquo;un başkenti Tiran&rsquo;da, muhalefetteki sol partilerin düzenlediği ve üç kişinin öldüğü gösteriden sonra başlayan siyasi krize Avrupa Birliği de müdahale etti.

     Avrupa Birliği, Arnavutluk hükümetiyle anamuhalefet Sosyalist Parti yönetimini siyasi krizin çözümü konusunda uyardı.
     
     Arnavutluk&rsquo;un başkenti Tiran&rsquo;da cuma günü yaşanan şiddet olaylarının yol açtığı siyasi kriz devam ediyor.

     Gösterilerde 3 kişinin ölmesi hükümet ile anamuhalefet Sosyalist Parti&rsquo;yi karşı karşıya getirdi.

AB&rsquo;den Uyarı  
     Hükümet şiddet olaylarından muhalefeti sorumlu tutarken, Sosyalist Parti lideri Edi Rama krize çözüm bulunması için uluslararası topluma çağrıda bulundu.

     Rama, Tiran&rsquo;da NATO ve Avrupa Birliği üyesi ülkelerin büyükelçileriyle biraraya geldi.

     Avrupa Birliği de Arnavutluk&rsquo;u siyasi krizi çözmesi konusunda uyardı.
     Avrupa Birliği Dış İlişkiler ve Güvenlik Politikası Yüksek Temsilcisi Catherine Ashton ile Komisyon&rsquo;un genişlemeden sorumlu üyesi Stefan Füle Arnavutluk&rsquo;taki siyasi krizle ilgili ortak bildiri yayınladı.

     Ashton ve Füle, siyasi krizin aşılması için taraflar arasında zaman kaybedilmeden diyalog kurulması çağrısında bulundu.

     Bildiride, siyasi krizin Avrupa Birliği ile bütünleşme sürecine olumsuz etki yaptığı kaydedildi.

     Tiran&rsquo;da anamuhalefet partisinin 21 Ocakta düzenlediği ve üç kişinin ölümüyle sonuçlanan protesto gösterisi için geniş çaplı soruşturma yapılmasının talep edildiği bildiride, sorumluların adalet önüne çıkarılarak gerekli cezaya çarptırılmaları istendi.

</TEXT>
</DOC>
