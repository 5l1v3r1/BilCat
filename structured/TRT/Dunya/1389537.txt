<DOC>
<DOCNO> 1389537 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a1f0d538-ba25-457d-948c-736a281d799a </URL>
<DATE> 2011/01/07 </DATE>
<TIME> 15:37:00.0 </TIME>
<AUTHOR>    </AUTHOR>
<HEADLINE>
d��nya sular alt��nda
</HEADLINE>
<TEXT>
Sel kimi ülkeleri denize çevirdi, kiminde insanlık dramına yol açtı.

     Uzun süredir çamur rengine bürünmüş olan Avustralya&rsquo;da afetin etkileri atlatılmaya çalışılıyor.

     Tahliye edilen felaketzedelerden bir kısmı evlerine dönmeye başladı.

     Ancak meteoroloji yetkilileri, kum torbalarını siper ettikleri evlerine geri dönen afetzedeleri, yeni bir şiddetli yağış dalgasına karşı uyardı.

     Öte yandan, bazı bölgelerde insanlar, selden zarar gören evlerinden tahliye edilmeye devam ediyor.

     Yetkililer, ülkenin sel nedeniyle uğradığı zararın halen tam anlamıyla tespit edilemediğine ve bu zararın telafisinin yıllar sürebileceğine dikkat çekti.


Endonezya&rsquo;da Halk Zor Durumda
     Endonezya&rsquo;da şiddetli yağmur, sele; sel ise ve insanlık dramına yol açtı.

     Evleri yıkılan insanlar, sokaklarda, zor şartlar altında yaşam mücadelesi veriyor.

     Selzedelerin bazıları yollara dökülüp, gelip geçenlerden yardım dileniyor.

Brezilya&rsquo;da Sel ve Toprak Kayması Var

     Brezilya&rsquo;da dağlık alanlardaki evler toprak altında kalırken, alçak kesimlerde toprak, sel nedeniyle görünmez oldu.

     Bölge sakinleri ulaşımı, çamur deryası içinde kürek çekerek sağlıyor.

Bir Diğer Ülke de Malezya...
     Malezya&rsquo;nın doğu sahili de sele teslim oldu.

     Ulaşım, su ile dolu yollarda güçlükle sürdürülüyor.

Hindistan&rsquo;da ise Dondurucu Soğuklar Hakim
     Hindistan&rsquo;da ise insanlar, dondurucu soğuk karşısında ayakta durmaya çalışıyor.

     Yollarda battaniyelere sarınmış yürüyen insanlar, ülkede alışıkdık bir manzara haline geldi.

     İnsanların güçlükle dayandığı dondurucu soğuğa nehirler daha fazla dayanamadı.

     Ülke genelinde birçok nehir dondu.


Mahsur Kalan Gemiler Kurtarılıyor
     Dondurucu soğuğun pençesindeki bir diğer ülke de Rusya...

     Meteoroloji Enstitüsü&rsquo;nden yapılan açıklamada, ülkede bu yıl kışın, geçtiğimiz yıllara göre oldukça sert geçeceği açıklaması yapıldı.

     Hükümet, hatların donmasından kaynaklanan elektrik kesintilerinin tamamiyle çözümlenmesi için çalışmaların sürdüğünü ifade etti.

     Ülkenin kuzeydoğusundaki Ohotsk Denizi&rsquo;nde buzda mahsur kalan 5 gemiden 2&rsquo;si ve bir kurtarma botunun da kurtarıldığı bildirildi.
</TEXT>
</DOC>
