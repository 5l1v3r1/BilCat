<DOC>
<DOCNO> 1395237 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=9e9615b8-fd8f-4261-aa64-5e4dd30d5019 </URL>
<DATE> 2011/01/13 </DATE>
<TIME> 11:48:00.0 </TIME>
<AUTHOR>    </AUTHOR>
<HEADLINE>
herkesi a��latt��...
</HEADLINE>
<TEXT>
ABD Başkanı Obama, Kongre üyesi Giffords'u hedef alan saldırıda ölenlerin anıldığı törendeki konuşmasıyla tüm Amerika'yı gözyaşlarına boğdu.

Barack Obama, Tucson kentindeki törende, biri çocuk 6 kişinin ölümüne ve 14 kişinin yaralanmasına yol açan silahlı saldırıda öfke dolu siyasi söylemlerin payı olduğunu vurguladı. 

Obama, saldırının ardından yaşanan tartışmalara dikkat çekerek, trajedi üstüne trajedi yaratılmamasını istedi. 

ABD Başkanı Obama Amerikan halkına, &quot;Tartışmaları geride bırakıp empatiye yer açalım, yeni bir medeniyet çağı başlatalım&quot; çağrısı yaptı. 

Giffords Gözlerini Açtı
 
Obama, konuşmasını, saldırıda başından vurulan Temsilciler Meclisi üyesi Gabrielle Giffords&rsquo;u hastanedeki odasında ziyaret ettikten sonra yaptı. Giffords ise ziyaret sırasında gözlerini açtı.

Obama&rsquo;nın, McKale Memorial Arena&rsquo;da toplanan 14 bin kişilik kalabalığa, Giffords&rsquo;un gözlerini açtığını belirtmesiyle duygu yüklü dakikalar yaşandı. Yüzlerce kişi bir anda gözyaşlarına boğuldu. 

Obama&rsquo;nın konuşmasını kendisinin kaleme aldığı belirtiliyor. 

Palin Kendini Savunmaya Çalışıyor 

Aşırı muhafazakar kanadın önde gelen isimlerinden Sarah Palin, Kongre seçimlerinde kendisine ağır yenilgi yaşatan Giffords&rsquo;u hedef gösteren açıklamalar yapmıştı. 

Korkunç saldırıda hiçbir payı olmadığını iddia eden Palin, şu günlerde kendini aklamaya çalışıyor. 

2012 başkanlık seçimlerinin muhtemel adayları arasındaki Palin, kendisini eleştiren uzman ve gazetecileri &quot;kan iftirası&quot; atmakla suçladı.  


</TEXT>
</DOC>
