<DOC>
<DOCNO> 1396908 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=3374abb8-bc91-46b0-a986-f6f4fc549a57 </URL>
<DATE> 2011/01/14 </DATE>
<TIME> 18:13:00.0 </TIME>
<AUTHOR>    </AUTHOR>
<HEADLINE>
tunus'ta ola��an��st�� hal ilan edildi
</HEADLINE>
<TEXT>
Bir aydır yönetim karşıtı protestoların sürdüğü ülkede olağanüstü hal ilan edildi. Devlet Başkanı 6 ay içinde erken seçime gidileceğini açıkladı.


Tunus&rsquo;ta olağanüstü hal ilan edildi.   
     Ülkede 17.00 ile 07.00 arasında sokağa çıkmak yasaklandı.
     
     Siyasi cephede de, gösterilerin hedefindeki isim, Devlet Başkanı Zeynel Abidin bin Ali, hükümeti görevden aldı, altı ay içinde erken seçime gidileceğini açıkladı. 
     Ancak sokaklarda tansiyon hala yüksek...



    Tunus,  bir aydır süren ve şiddet olaylarına sahne olan yönetim karşıtı gösterilerle sarsılıyor.
    Son olaylarda 13 kişi öldü, 50 kişi ise yaralandı.
     
    Haftalardır süren şiddet dalgası üzerine Devlet Başkanı Zeynel Abidin Bin Ali, gelecek seçimlerde aday olmayacağını açıkladı.
     
    Halk, Bin Ali&rsquo;nin açıklamasını büyük bir coşkuyla karşıladı, başkanın posterlerini taşıyan gruplar karardan memnundu.
   Fakat bu açıklama da tansiyonu düşürmeye yetmedi.
     
    Başkent Tunus&rsquo;ta binlerce gösterici Devlet Başkanı Bin Ali&rsquo;nin istifası istemiyle İçişleri Bakanlığı&rsquo;na yürüdü.
   Göstericiler yüzlerce sivil polisin kurduğu canlı barikatı aşmak isteyince büyük arbedeler yaşandı.
     
   Bakanlığın çatısına kadar çıkan göstericilere polis müdahale etti.
    Polisin göz yaşartıcı gaz kullandığı olaylarda, bakanlık civarından silah sesleri geldi.
     
    Devlet Başkanı Bin Ali, olayların faturasını hükümete kesti ve kabineyi görevden aldığını açıkladı.
    Tunus&rsquo;ta 6 ay içinde seçime gidilecek.
     
     Gösterilerin fitilini yolsuzluk, işsizlik ve artan gıda fiyatları yanında bir ay önce polisin müdahale ettiği bir kişinin kendini yakması ateşledi.     
Ürdün de Karıştı
   Öte yandan, Ürdün&rsquo;de de işsizlik ve artan pahalılığa karşı protestolar baş gösterdi.
   Başkent Amman&rsquo;da binlerce kişi gösteri yaptı.
     
   Ürdün&rsquo;de hükümet Tunus ve Cezayir&rsquo;deki olayların etkisiyle bazı ürünlere yapılan zamlardan geri adım attı, fakat halk bunu yeterli bulmuyor.

Öte yandan Tunus hava alanının etrafı ordu tarafından kuşatıldı.
   

     





</TEXT>
</DOC>
