<DOC>
<DOCNO> 1423228 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=af002ba6-7b51-40ed-aa93-32f8b745d543 </URL>
<DATE> 2011/02/09 </DATE>
<TIME> 12:07:00.0 </TIME>
<AUTHOR>    </AUTHOR>
<HEADLINE>
"t��rkiye'ye de��il g��rcistan'a kurulsun"
</HEADLINE>
<TEXT>
Ankara'nın ABD'nin füze kalkanı projesinde dile getirdiği meşru endişeler bazı Amerikalı senatörleri kızdırdı. 


Foreign Policy dergisinin haberine göre Jon Kyl, James Risch, Mark Kirk ve James Inhofe adlı dört Cumhuriyetçi senatör, Savunma Bakanı Robert Gates&rsquo;e konuya ilişkin mektup yazdı. 

Senatörlerin ortak mektubunda, &quot;ABD toprakları, müttefiklerimiz ve ülke dışında görev yapan askerlerimize koruma sağlayacak bu füze savunma sisteminin, müttefiklerimizle işbirliği içerisinde konuşlandırılması gerektiğine inanıyoruz. Bu çerçevede, İran&rsquo;ı hedef alan radar sistemlerinin Gürcistan topraklarına yerleştirilmesinin, Türkiye&rsquo;den daha iyi bir seçenek olduğunu düşünüyoruz&quot; denildi. 

Senatörler, Robert Gates&rsquo;e Gürcistan&rsquo;ın, füze kalkanının radar sistemi için bir ev sahibi olarak değerlendirilip değerlendirilmediğini de sordu. 

Gürcistan&rsquo;ın NATO üyesi olmaması ve böyle bir adımın Batı ile Rusya arasında yaratacağı kriz gözönüne alındığında, radar sisteminin Gürcü topraklarına yerleştirilmesi mümkün görünmüyor. 

Füze kalkanının bir ayağının Türkiye&rsquo;ye kurulma olasılığı son NATO zirvesinde ele alınmış, Ankara, hedef olarak İran&rsquo;ın telaffuz edilmemesinde ısrar etmişti. 

Türkiye, ayrıca, kendi topraklarına kurulacak radar sisteminin komuta ve kontrolünün kendisinde olmasını ve buradan gelecek istihbaratın İsrail&rsquo;le paylaşılmamasını istemişti. 


</TEXT>
</DOC>
