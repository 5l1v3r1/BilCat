<DOC>
<DOCNO> 1391171 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=518116c9-b7ae-47e7-b0d6-30af9b75e3a3 </URL>
<DATE> 2011/01/09 </DATE>
<TIME> 23:00:37.0 </TIME>
<AUTHOR>    </AUTHOR>
<HEADLINE>
sel kuzey'i de g��ney'i de vurdu
</HEADLINE>
<TEXT>
Amerika'dan Asya'ya bir çok ülkede seller günlük yaşamı durma noktasına getirdi.

Güney Amerika, Avrupa ve Avustralya&rsquo;da aşırı yağışlar hayatı felç etti.

Avustralya
Avustralya&rsquo;da  haftalardır devam eden aşırı yağışlar sürüyor, sular altında kalan yerlere yenileri ekleniyor. Seller, önüne kattığı eşyaları alıp götürüyor.
   
Yüzlerce köprü ve yol hala su altında. Yağışlar şimdi de turistik bölgeleri tehdit ediyor.

Su altında kalan madenlerin işletmecileri ise sektör için &quot;olağanüstü hal&quot; ilan etti.

Malezya
Malezya&rsquo;nın kuzeydoğusundaki  Kelantan eyaletinde ise seller 3 bin 500&rsquo;e yakın kişiyi evlerinden etti.

Tayland
Sellerin vuruduğu ülkelerden biri de Tayland. Tayland&rsquo;ın güneyindeki 4 bölgede onbinlerce kişi sellerden kaçarak yüksek bölgelerde yaşamak zorunda kaldı.

Brezilya
Brezilya&rsquo;daki sellerde ise evlerinden olanların sayısı yaklaşık 100 bin kişiyi buldu.     

Araçlarında mahsur kalan onlarca kişi çaresizce yardım gelmesini bekledi.

Kaza sonucu yanan araçlara yardım ulaştırılamayınca çıkan yangın araçları ateş topuna çevirdi. Onlarca kişi öldü, Sao Paulo&rsquo;da 57 şehirde olağanüstü hal ilan edildi.

Almanya&rsquo;da Sokaklar Suyla Doldu
Aşırı yağışlar ve karın erimesi sonucunda kabaran nehirler Avrupa&rsquo;da da endişe kaynağı.

Almanya&rsquo;da  Ren nehrinin geçtiği yerlerde taşkınlar sokakları suyla doldurdu.

En çok etkilenen yer ise Almanya&rsquo;nın batısında  Moselle nehrinin geçtiği bölgeler. Sokağa çıkmanın imkansız hale geldiği yerlerde portatif köprüler kuruldu.

Yağışların devam edeceğini söyleyen yetkililer, bu bölgelerdeki hükumet ve vatandaşları seller konusunda uyarıyor. 

</TEXT>
</DOC>
