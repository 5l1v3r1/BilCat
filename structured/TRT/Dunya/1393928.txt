<DOC>
<DOCNO> 1393928 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=143a6f8b-f2c3-4de2-a712-1d503b2c8651 </URL>
<DATE> 2011/01/12 </DATE>
<TIME> 10:10:00.0 </TIME>
<AUTHOR>    </AUTHOR>
<HEADLINE>
iran'dan bir yasak daha...
</HEADLINE>
<TEXT>
İran'da kız öğrencilerin dar kot ve dar palto giymeleri yasaklandı. Erkek öğrencilere ise kısa kollu gömlek yasağı geldi.

İran&rsquo;da hükümet üniversitelerde kılık kıyafet kurallarını sıkılaştırdı. 

Ülkenin resmi haber ajansı FARS, yeni kıyafet yönetmeliğinin çeşitli üniversitelere tebligat ile gönderildiğini duyurdu. 

Yeni kurallara göre kız öğrencilerin dar ya da kısa kot pantolon, dar palto ve parlak renkli giysiler giymeleri tamamen yasaklanıyor. 

Yine kız öğrencilerin tırnaklarını uzatması, dövme yaptırması, küpe hariç, piercing ve benzeri takılar da yasak.

Ayrıca eşarp takmadan yalnızca şapkayla dolaşmak da artık kurallara aykırı. 

Erkek Öğrencilere de Yasaklar Geldi

Erkek öğrencilerin ise saçlarını boyaması, kaşlarını alması, dar kıyafetler ve &quot;fazla kısa kollu&quot; giymeleri yasaklanıyor. 

FARS haber ajansı yasağın hemen hemen tüm üniversitelerde geçerli olduğunu duyurdu ancak bunların neden seçildiklerini açıklamadı. 

Yasakların Zamanlaması Şaşırttı
İran&rsquo;da 1979 İslam Devrimi&rsquo;nden beri kadınların kılık kıyafeti ile ilgili birçok düzenleme yapılıyor. Özellikle yaz aylarından önce kılık kıyafetle ilgili uyarılar yayınlanıyor ve din polisinin baskınları artıyor. Yönetimin kış aylarında böyle bir karar almış olması bu nedenle yadırgandı. 

</TEXT>
</DOC>
