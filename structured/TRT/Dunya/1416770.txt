<DOC>
<DOCNO> 1416770 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=4c8e6fce-17a5-4480-a886-e64486fa7edb </URL>
<DATE> 2011/02/03 </DATE>
<TIME> 05:29:00.0 </TIME>
<AUTHOR>    </AUTHOR>
<HEADLINE>
m��s��r'da kanl�� ��at����malar s��r��yor
</HEADLINE>
<TEXT>
Sağlık Bakanı ölü sayısının 3 ölü sayısının 611 olduğunu açıklarken, El Cezire televizyonu ise yaralı sayısının bin 500'ün üzerinde olduğunu duyurdu. 


Mısır&rsquo;da Mübarek yanlıları ile karşıtları arasında iç savaşı andıran çatışmalar yaşanıyor.

Başkent Kahire&rsquo;deki Tahrir Meydanı&rsquo;nda, gece boyunca silah sesleri kesilmedi.

El-Arabiya televizyonu, Mübarek yanlılarının ateş açması sonucu hükümet karşıtı 4 kişinin öldüğünü, 13 kişinin yaralandığını bildirdi.

El Cezire televizyonu da, Tahrir Meydanı&rsquo;ndaki çatışmalarda son 24 saatte bin 500&rsquo;den fazla kişinin yarayandığını duyurdu...
       
Mısır Devlet Başkanı Mübarek&rsquo;in Yardımcısı Ömer Süleyman, ülkede huzurun sağlanması için protestocuları sokağa çıkma yasağına uyarak evlerine dönmeye çağırdı.

Süleyman, politik taraflarla yapacağı görüşmelerin de protestoların durmasına bağlı olduğunu kaydetti.

Ancak protestocular, Mübarek istifa etmedikçe meydandan ayrılmayacaklarını açıkladı.     

Mısır hükümeti, ülkede iktidar değişimini talep eden uluslararası çağrılara da kulak tıkamaya devam ediyor.

Beyaz Saray&rsquo;dan Açıklama
Beyaz Saray&rsquo;dan yapılan açıklamada, Mübarek&rsquo;ten Mısır&rsquo;ı demokratik seçimlere taşıyacak somut adımları derhal atması istendi.

Sözcü Robert Gibbs &quot;İktidar değişimini sağlayacak geçiş dönemi şimdi başlamalıdır. Şimdinin anlamı şimdidir&quot; ifadesini kullandı.

Buna karşın siyasi analizciler, Obama yönetiminin, Mübarek&rsquo;e derhal istifa etmesi etmesi yönünde çağrı yapmadığına dikkat çektiler.

Yaşananlardan Bölgedeki Diğer Ülkeler de Etkileniyor

Ürdün&rsquo;de Kral Abdullah, artan kamuoyu baskısı üzerine hükümeti görevden aldı ve yeni bir Başbakan atadı. 

Yemen Devlet Başkanı Ali Abdullah Salih de, Devlet Başkanlığına yeniden aday olmayacağını açıkladı.

Uluslararası Piyasalar Kaygılı 
Dünya Bankası Başkanı Robert Zoellick, Mısır&rsquo;daki durumun kırılgan olduğuna dikkat çekti ve diğer kalkınma bankaları ile birlikte acil yardıma hazır olmaları gerektiğini söyledi.

Zoellick ayrıca &quot; Dünya, gıda fiyatlarında artışa hazırlıklı olmalı &quot; dedi.
</TEXT>
</DOC>
