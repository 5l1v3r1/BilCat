<DOC>
<DOCNO> 1429994 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ed9cced2-eccd-4532-bcff-16fb3a2ed390 </URL>
<DATE> 2011/02/15 </DATE>
<TIME> 23:10:00.0 </TIME>
<AUTHOR>    </AUTHOR>
<HEADLINE>
"m��s��r'��n yard��ma ihtiyac�� olacak"
</HEADLINE>
<TEXT>
ABD Başkanı Obama, Mısır'ın demokrasiye geçerken yardıma ihtiyacı olacağını söyledi. Hillary Clinton ise Mısır Başbakanı Ahmed Şefik ile görüştü.

ABD Başkanı Barack Obama, Ortadoğu&rsquo;daki yönetimlere dünyadaki değişime, halkın, gençlerin isteklerine dikkat etmeleri çağrısında bulundu.

Beyaz Saray&rsquo;da düzenlediği basın toplantısında 2012 bütçesini anlatan Barack Obama, Mısır ve Ortadoğu ile ilgili soruları da cevapladı.

Mısır&rsquo;ın yeni liderlerinden doğru işaretlerin geldiğini söyleyen Obama, Mısır&rsquo;ın, demokratik kurumların oluşturulması ve ekonominin düzelmesi konusunda yardıma ihtiyacı olacağını belirtti.

Obama, Ortadoğu&rsquo;daki yönetimlerin değişim için duyulan açlığı anlamaya başladıklarını vurgulayarak, halkın barışçı taleplerine cevap verilmesi çağrısında bulundu.

Amerika Birleşik Devletleri Başkanı, Washington&rsquo;ın hiç bir ülkeye zorla bir şey dikte ettiremeyeceğini, Mısır&rsquo;da halkın kendi isteğiyle bir araya gelerek uluslararası destek aldığını söyledi.

Clinton, Mısır Başbakanı Ahmed Şefik&rsquo;le Görüştü
Bu arada, ABD Dışişleri Bakanı Hillary Clinton, Mısır Başbakanı Ahmed Şefik ile telefon görüşmesi yaptı.

Başbakan Şefik&rsquo;in Hillary Clinton&rsquo;a, uluslararası toplumun ve Washington&rsquo;ın, Mısır&rsquo;a verdiği destekten duyulan memnuniyeti dile getirdiği bildirildi.

ABD Dışişleri Bakanlığı, Clinton&rsquo;ın Portekiz, İngiltere ve Almanya Dışişleri Bakanları ile de telefon görüşmesi yaparak Ortadoğu&rsquo;daki gelişmeleri ele aldığını duyurdu.

Öte yandan, Hüsnü Mübarek&rsquo;in Kızıldeniz&rsquo;deki Şarm El Şeyh&rsquo;de bulunduğu ve telefon görüşmeleri yaptığı iddia edildi.



</TEXT>
</DOC>
