<DOC>
<DOCNO> 1428332 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=4d6df62f-291b-4bea-b6e3-0eb64a748a17 </URL>
<DATE> 2011/02/14 </DATE>
<TIME> 13:57:00.0 </TIME>
<AUTHOR>    </AUTHOR>
<HEADLINE>
"domino etkisi" mi?
</HEADLINE>
<TEXT>
Tunus'ta başlayıp Mısır'a sıçrayan halk ayaklanmaları bölge ülkelerini de etkisi altına almaya başladı.


Tunus&rsquo;ta başlayıp Mısır&rsquo;a sıçrayan halk ayaklanmaları bölge ülkelerini de etkisi altına almaya başladı.

Bahreyn&rsquo;de hükümet karşıtı göstericilere polis müdahale etti, İran&rsquo;da muhaliflerin gösteri yapmaması için sıkı güvenlik önlemleri alındı.

Yemen&rsquo;de ise üniversite öğrencileri ve avukatların katıldığı bir grup, hükümetin istifası talebiyle sokaklara döküldü.

Bahreyn  


Bahreyn&rsquo;de muhalefetin çağrısıyla &quot;Öfke Günü&quot; adı altında yapılması planlanan hükümet karşıtı gösteriler öncesi polis ile protestocular arasında çatışma çıktı.

Güvenlik güçleri, ülkenin güneybatısındaki Karzakan şehrinde bir Şii köyünde gerçekleşen çatışmada, göz yaşartıcı gaz ve plastik mermi kullandı, yaralananların olduğu bildiriliyor.

Bahreyn&rsquo;de çoğunluktaki Şiiler iktidardaki Sünni ailesini kendilerine yönelik olarak sistematik ayrımcılık yapmakla suçluyor.

Gerginliği gidermeye çalışan Bahreyn Kralı Hamad Bin İsa El Halife, her aileye 2 bin 650 dolar vereceğini açıklamış, hükümet, geçen yılki güvenlik operasyonlarında tutuklanan reşit olmayan kişileri serbest bırakabileceğinin işaretini vermişti.


İran  

İran&rsquo;da gösteri yapmak için izin isteyen muhalefete izin çıkmadı.

Polisin, gösteriyi engellemek için muhalif lider Mir Hüseyin Musavi&rsquo;nin telefonlarını kestiği ve evini ablukaya aldığı bildirildi. 

Aralarında eski parlamento başkanı Mehdi Kerrubi&rsquo;nin de bulunduğu diğer muhalefet liderleri, perşembeden bu yana evlerinde polis gözetimi altında bulunuyor. 

Muhalefet liderleri Kerrubi ve Musavi, bugün Tunus ve Mısır&rsquo;daki halk isyanlarına destek gösterilerine izin verilmesini istemiş, ancak iktidar, hükümet karşıtı gösterilere dönüşeceği gerekçesiyle hiçbir mitinge izin vermemişti. 

Yemen  

Yemen&rsquo;de ise toplanan binden fazla muhalif reform yapılması ve Başbakan Ali Abdullah Salih&rsquo;in istifasını isteyerek gösteri düzenledi.

Üniversite öğrencileri, insan hakları savunucuları ve avukatlar başkent San&rsquo;a&rsquo;da protesto yürüyüşü yaptı.

Öte yandan ellerinde Başbakan Salih&rsquo;in resimleri olan bir grup protestocular aleyhinde slogan attı.

Cezayir 

Protesto gösterilerinin devam ettiği Cezayir&rsquo;de de hükümet geri adım attı.

Hükümet 19 yıldır süren olağanüstü hal uygulamasının bir kaç gün içinde kaldırılacağını açıkladı.


                    				İlgili Haberler
				
					İran'da Muhalefet Harekete Geçiyor
					Yemen'de Çatışm
</TEXT>
</DOC>
