<DOC>
<DOCNO> 1408045 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=70bbcb30-eb6e-4d4b-9947-eb162811c382 </URL>
<DATE> 2011/01/25 </DATE>
<TIME> 15:40:00.0 </TIME>
<AUTHOR>    </AUTHOR>
<HEADLINE>
olmaz bu kadar zalimlik!
</HEADLINE>
<TEXT>
Hastabakıcı  70 yaşındaki Alzheimer hastası kadının hergün bütün yemeklerini vicdansızca kendisi yiyince aylarca bir lokma yiyemeyen hasta kadın öldü.

Kuzey İrlanda&rsquo;nın Lisburn kentinde yaşayan Alzheimer hastası 70 yaşındaki Ivy McCluskey hasta bakıcısının kurbanı oldu. Yatağa bağlı yaşayan yaşlı hasta McCluskey günden güne eriyordu.

Akrabaları kendisine hertürlü bakımı sağladıkları halde yaşlı kadının bu kadar çok kilo kaybetmesine anlam veremiyordu. McCluskey Alzheimer hastası olduğu için duruma da açıklık getiremiyorlardı.

Sonunda yakaladıkları küçük ipuçlarıyla Hasta bakıcıdan şüphelenen aile yaşlı kadının odasına gizli kamera yerleştirdi.
Aile karşılaştıkları manzara karşısında dehşete düştü.

54 yaşındaki hasta bakıcı Sandra Young hastasına yemeğini yedirmek yerine vicdansızca bütün yemekleri kendi midesine indiriyordu.

Çorbasından, sebzesine ve tatlısına kadar bütün menüyü çaresiz hastanın gözünün içine baka baka afiyetle yiyen zalim hasta bakıcı kamera kayıtlarıyla yakayı ele verdi.

Ancak çok geç kalınmıştı. Uzun bir süre açlık çekip güçten düşen ve aşırı kilo kaybeden Ivy McCluskey üç ay içinde kurtarılamayarak hayata veda etti.

Meslekten men edilen Zalim hasta bakıcı Young ise şimdi makeme tarafından alacağı cezayı bekliyor.


</TEXT>
</DOC>
