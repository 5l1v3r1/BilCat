<DOC>
<DOCNO> 1392959 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2934265f-c046-4974-b924-a47689d85444 </URL>
<DATE> 2011/01/11 </DATE>
<TIME> 12:45:00.0 </TIME>
<AUTHOR>    </AUTHOR>
<HEADLINE>
otomobili ��al��nd�� s��per kahraman oldu
</HEADLINE>
<TEXT>
ABD'nin Seattle kentinde dövüş ustası bir adam, arabası çalınınca polisten bağımsız olarak suçlu avına çıkmaya başladı.

Beyaz perdenin sevilen karakteri &quot;Süperman&quot; adeta gerçek oldu..

Seattle kentinde ortaya çıkan gerçek süper kahraman, özel bir kostümü, maskesi ve peleriniyle suçluların peşine düşmüş durumda... 

         Kendini &quot;Phoenix Jones&quot; adıyla tanıtıyor..

         Gerçek adı bilinmeyen Phoenix,  10 ay önce otomobili çalındığında suçlularla savaş kararı almış. 

         Bir memur olarak hayatını kazanan gizemli adam, halkla irtibatını kendi adına aldığı e-posta adresiyle sağlıyor. 

     Süperman gibi uçamıyor, Batman gibi özel bir aracı yok belki ama silah olarak ağ ve şok tabancası ile tırmanma kancası kullanıyor.

     Olay yerine kendi otomobiliyle gidiyor.     

     Polisin girmeye cesaret edemediği karanlık ve dar sokaklarda uyuşturucu satıcıları ve hırsızlara karşı mücadele veriyor.

         Suçlulara özel ışığa duyarlı boyalar fışkırtıyor. Elinden kaçırsa bile bu kişiler polis tarafından daha sonra yakalanıyor. 

          Phoenix, asayişi sağlamada yalnız değil. Kendisine maskeli 10 dövüş ustası daha yardım ediyor.

      Birkaç kez ölümle burun buruna geldiğini belirten Phoenix, &quot;İki kez bıçaklanıp bir kez vuruldum. Hayatımı kurşun geçirmez yelek ve özel alaşımlı kostümüme borçluyum&quot; dedi.


</TEXT>
</DOC>
