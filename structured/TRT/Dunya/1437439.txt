<DOC>
<DOCNO> 1437439 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=56912e1e-deb6-4eae-b8b3-d5ff3755f358 </URL>
<DATE> 2011/02/22 </DATE>
<TIME> 20:12:00.0 </TIME>
<AUTHOR>    </AUTHOR>
<HEADLINE>
m��s��r'da yeni kabine tamam
</HEADLINE>
<TEXT>
Yeni kurulan kabinede önemli bakanlıklarda değişikliğe gidilmemesi muhalefetin tepkisine neden oldu. Müslüman kardeşler ise kabinede yer almadı.


Mısır&rsquo;da Mübarek&rsquo;in devirilmesinin ardından kurulan hükümette, muhalefete daha fazla yer tanındı, ancak önemli bakanlıklarda değişikliğe gidilmedi. Yeni kabine, askeri yönetim huzurunda yemin ederek görevine başladı. Bazı muhalifler ise yeni kabineyi tanımadığını açıkladı. 


Mısır&rsquo;da bazı Mübarek muhaliflerinin de dahil olduğu yeni hükümet oluşturuldu. 
Yeni kabinede, savunma, dışişleri, ekonomi ve içişleri bakanları yerlerini korudu.

 Baradey koalisyonundan Yahya El Cemal başbakan yardımcısı, Liberal Wafd Partisi&rsquo;nden Münir Abdül Nur turizm bakanı oldu.

Mübarek döneminde yasaklı olan Müslüman Kardeşler örgütü yeni kabineye dahil olmak için herhangi bir davetiye almadıklarını belirterek, yeni hükümeti tanımadıklarını açıkladı. Müslüman Kardeşler, tüm Mübarek yanlılarının uzaklaştırılması gerektiğini bildirdi.

Örgütün üst düzey yetkililerinden Essam El Esyan, &quot;Kimse bize bir pozisyon önermedi. Biz gelen teklifleri reddedeceğiz çünkü halkın istediği, eski sistemin parçalarının yönetimde kalmaması. Biz eskiyle bağı olmayan yeni bir hükümet istiyoruz&quot; dedi.

Öte yandan Mısır devlet televizyonu, 108 siyasi tutuklunun serbest bırakıldığını duyurdu. Başbakan Ahmed Şefik, Cumartesi gününe kadar 222 siyasi tutuklunun daha serbest bırakılacağını açıkladı.

İnsan hakları örgütleri ve tutuklu yakınları, cezaevilerinde hala çok sayıda siyasi tutuklu olduğunu belirtiyor ve bir an önce adım atılmasını istiyor.

Bu arada Mısır Başsavcısı, eski cumhurbaşkanı Hüsnü Mübarek ve ailesinin yurt dışındaki mal varlıklarının dondurulmasını talep etti.

Başsavcının  Mısır Dışişleri Bakanlığı&rsquo;ndan, konuyla ilgili olarak diğer ülkelerle temasa geçmesini istemesi, yeni askeri yönetimin Mübarek&rsquo;ten hesap sorabileceğinin ilk işareti olarak görülüyor.


</TEXT>
</DOC>
