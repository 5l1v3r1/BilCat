<DOC>
<DOCNO> 1379977 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=368143b1-fa5e-4d34-aed9-89fe02db2633 </URL>
<DATE> 2011/01/01 </DATE>
<TIME> 12:13:00.0 </TIME>
<AUTHOR>    </AUTHOR>
<HEADLINE>
"tan��ma, abd ve israil ��zerinde bask��"
</HEADLINE>
<TEXT>
Brezilya'da kurulacak Filistin Elçiliğinin temel atma töreninde konuşan Abbas, G.Amerika ülkelerinin Filistin'i tanımasını bu sözlerle değerlendirdi.

Filistin Devlet Başkanı Mahmud Abbas, Güney Amerika ülkelerinin Filistin&rsquo;i tanımasının Amerika Birleşik Devletleri ve İsrail üzerinde baskı oluşturduğunu söyledi.

Abbas bu açıklamayı, Brezilya&rsquo;da kurulacak olan Filistin elçiliğinin temel atma töreninde yaptı.

Brezilya, Filistin yönetimine, başkent Brazil&rsquo;de elçilik açması için arazi bağışladı.

Arazide yapılan temel atma törenine katılan Abbas, uluslararası camiaya İsrail&rsquo;le barış görüşmeleri için yeni formül geliştirmesi çağrısında bulundu.

Batı Şeria&rsquo;da çocukların yan yana uyum içinde oynadıklarını söyleyen Abbas, bunu tüm bölgede görmek istediklerini ifade etti.

Abbas, diğer Latin Amerika ülkelerini de Filistin&rsquo;i devlet olarak tanımaya davet etti.

Brezilya, geçtiğimiz haftalarda 1967 sınırlarıyla Filistin devletini tanıyan ilk Latin Amerika ülkesi olmuştu. 

Brezilya&rsquo;yı Arjantin, Uruguay, Bolivya ve Ekvador takip etmiş, Şili, Meksika, Nikaragua ve Peru da tanımayı düşündüklerini açıklamıştı.

Latin Amerika ülkelerini caydırmak için diplomatik atağa geçen İsrail, Filistin&rsquo;i tanıyan ülkelere Meksika&rsquo;nın da katılması halinde, sürecin geri döndürülemeyecek noktaya geleceğinden kaygı duyuyor.

İsrail hükümeti tarafından yapılan açıklamada da, tanıma kararlarının barışa ulaşmak için en iyi yol olmadığı savunuldu.
</TEXT>
</DOC>
