<DOC>
<DOCNO> 1391006 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ddd68c49-4922-4c67-b557-8b4cde082811 </URL>
<DATE> 2011/01/09 </DATE>
<TIME> 13:13:00.0 </TIME>
<AUTHOR>    </AUTHOR>
<HEADLINE>
kuzey afrika kar����t��
</HEADLINE>
<TEXT>
Tunus'ta işsizliği protesto gösterilerinde 11 kişi öldü. Cezayir'de ise hükümet olayları bastırmak için gıda fiyatlarını düşürüyor.

Tunus&rsquo;ta işsizliği ve yoksulluğu protesto gösterilerinde ölenlerin sayısı 11&rsquo;e yükseldi. 

Cezayir&rsquo;de ise gıda fiyatlarını protesto için 4 gün süren gösteri ve eylemlerin ardından, hükümet geri adım attı. 

Cezayir hükümeti, fiyatları düşürmek için vergileri aşağı çekti. 

Tunus&rsquo;ta Huzursuzluk 
     Tunus&rsquo;ta bir ay önce başlayan huzursuzluk, giderek yayılıyor. İşsizliği ve yoksulluğu protesto eden gençler, Cezayir sınırı yakınlarındaki Thala kasabasında hükümet binalarına saldırdı. Polisin ateş açması sonucu 2 kişi öldü. Diğer 2 kasabada çıkan çatışmalarda da 9 kişinin öldüğü bildirildi. 

     Görgü tanıkları, sokaklarda çok sayıda ceset bulunduğunu, onlarca kişinin de yaralandığını belirtiyor.

     Çatışmaların çıktığı kasabalara askeri takviyeler gönderilmesine rağmen olaylar devam ediyor.

Cezayir&rsquo;de Hükümet Geri Adım Attı
     Cezayir&rsquo;de ise yağ, süt, şeker gibi gıda ürünlerine yılbaşından sonra yapılan zamlar büyük tepkiye yol açtı. 

     4 gündür ülke çapında sokaklara dökülerek zamların geri alınmasını isteyen Cezayirliler, bankalara, hükümet binalarına ve postanelere saldırdı.

     Ülkede Perşembe gününden buyana çıkan olaylarda 2 kişinin öldüğü, 400 kişinin yaralandığı bildirildi.

     Hükümet, olayların büyümesi üzerine olağanüstü toplanarak, ilk aşamada vergilerin düşürülmesini, şekere uygulanan ithalat vergisinin geçici olarak askıya alınmasını kararlaştırdı.

     Önlemlerin temel gıda fiyatlarını yüzde 41 oranında aşağı çekmesi bekleniyor.

     Birleşmiş Milletler geçen hafta yaptığı açıklamada, dünyada gıda fiyatlarının geçen ay rekor seviyede arttığını duyurmuş, özellikle şeker, et ve buğday gibi temel ürünlerde ani fiyat yükselişlerine dikkat çekmişti.




</TEXT>
</DOC>
