<DOC>
<DOCNO> 1406875 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e1f3a0fe-be5b-46e0-8f85-218fd5df185f </URL>
<DATE> 2011/01/24 </DATE>
<TIME> 15:54:00.0 </TIME>
<AUTHOR>    </AUTHOR>
<HEADLINE>
d��nya bas��n�� rapora tepkili
</HEADLINE>
<TEXT>
  Mavi Marmara baskınını soruşturması için İsrail tarafından kurulan Turkel Komisyonunun raporu, dünya medyasında geniş yer buldu.



 Turkel Komisyonu raporunu açıkladı. Ancak rapor, İsrail dışında kimseyi tatmin etmedi.

 Dünyanın önde gelen basın kuruluşları, Turkel Komisyonunun raporunu İsrail&rsquo;in &quot;kendini temize çıkarma operasyonu&quot; olarak değerlendirdi.

 Amerikan haber kanalı CNN, Mavi Marmarada bulunan yabancı aktivistlerin raporu &quot;şaka&quot; olarak nitelendirmesini öne çıkardı.

 CNN, Filistin hükümet sözcüsü Hasan Katib&rsquo;in &quot;sadece uluslararası bir komisyonun olayı soruşturabileceği, İsrail&rsquo;in hem suç işleyip hem bunu soruşturamayacağı&quot; yönündeki sözlerine yer verdi.

New York Times, baskının İsrail&rsquo;e karşı tepkileri arttırdığının altını çiziyor. Amerika&rsquo;nın en saygın gazetelerinden olan New York Times, İsrail&rsquo;in bu raporla kendisine uluslararası destek sağlama amacında olduğu yorumunda bulundu.

 Gazete, uzmanların &quot;sonucu önceden belirlenmiş bir rapor&quot; görüşüne de yer veriyor.

 Christian Science Monitor gazetesi ise raporun Türkiye - İsrail ilişkilerine zarar verebileceğini yazdı.

 Washinton Post da komisyonun raporunun Birleşmiş Milletler İnsan Hakları Komisyonu&rsquo;nun, Eylül ayında yayınladığı ve İsrail&rsquo;i suçlu bulan raporun tam tersi bir sonuca varmasına dikkat çekti. 

 İngiliz haber kanalı BBC, &quot;Komisyon İsrail tarafından kurulduğu için herkes bunu İsrail&rsquo;i temize çıkarma operasyonu olarak yorumluyor&quot; ibaresine yer verdi.

 BBC, baskında 30 kurşun sıkıldığını ve bir kişinin başından 4 kere vurulduğunu hatırlatıyor. İngiliz haber kanalı, baskından sonra İsrail&rsquo;in müttefiklerinin bile olayı kınadığına dikkat çekiyor.

 İsrail&rsquo;in Haaretz gazetesi ise Başbakan Netanyahu&rsquo;nun &quot;baskın İsrail&rsquo;in güvenliği için gerekliydi&quot; yönündeki sözlerini öne çıkarıyor.

 İsrail hükümeti de komisyonun güvenilirliği konusunda ortaya çıkan eleştirilere karşılık verdi.

 Komisyon&rsquo;da iki uluslararası gözlemcinin olmasını ve raporun ingilizce olarak da yayınlanmasını komisyonu güvenli kılacak sebepler olarak gösterdi.
</TEXT>
</DOC>
