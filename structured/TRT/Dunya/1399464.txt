<DOC>
<DOCNO> 1399464 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=44e873af-5609-4d25-bc3b-2952029c33be </URL>
<DATE> 2011/01/17 </DATE>
<TIME> 14:56:00.0 </TIME>
<AUTHOR>    </AUTHOR>
<HEADLINE>
sellerin bilan��osu a����r
</HEADLINE>
<TEXT>
Brezilya'da sel yüzünden ölenlerin sayısı 663'e yükselirken, Avustralya'da ise selin açtığı zarar 10 milyar dolardan fazla...

Brezilya&rsquo;da sel ve toprak kaymalarında ölenlerin sayısı 633&rsquo;e yükseldi.

Yüzlerce can alan sel sularından geriye, sular altında kalmış eşyalarını kurtarmaya çalışan selzedeler, sığınacak bir yer arayan binlerce kişi kaldı.

15 bin kişi çadır kentlere yerleştirildi. Hala yardım ulaştırılamayan köyler bulunuyor.

Avustralya&rsquo;da Zarar 10 Milyar Doları Geçti
Sele teslim olan Avustralya&rsquo;da ise felaketin izleri silinmeye çalışılıyor.

Queensland eyaletinde selin vurduğu şehir ve kasabalarda yaşayan onbinlerce kişi ev ve işyerlerini temizlemeye çalışırken, ülkenin güney eyaletlerinden de yeni sel haberleri geliyor.

Yetkililer, sadece Oueesland&rsquo;daki maddi zararın 10 milyar dolar olduğu açıklandı.

Sri Lanka&rsquo;da 40 kişi Ölürken Yüzbinlerce Kişi Evsiz ve Aç
Sellerin 40 kişinin ölümüne yol açtığı Sri Lanka&rsquo;da da yüzbinlerce kişi evsiz ve aç...

Yardımların halka ulaştırılmaması, sel mağdurlarını isyan ettirdi. Bin kişi, bir köyde hükümet binasını ve depoyu bastı, çıkan çatışmada bir görevli yaralandı.

ABD&rsquo;de İki Eyalet Sular Altında...
Şiddetli yağışlar Amerika Birleşik Devletleri&rsquo;nin batı kıyısında da etkisini gösteriyor.  

Oregon ve Washington eyaletinde birçok yerleşim yeri sular altında kaldı. Sel nedeniyle birçok kişi evlerinde mahsur kaldı, yollar kapandı. 

Filipinler&rsquo;de 48 Kişi Öldü   
Filipinler&rsquo;in güneyindeki Mindanao adasında ise sel felaketi ve toprak kaymasında 48 kişi hayatını kaybetti. 

22 gündür devam eden yağışlarda 35 milyon dolarlık hasarın oluştuğu bildirildi.
</TEXT>
</DOC>
