<DOC>
<DOCNO> 1405598 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=00fdfa0f-f9ea-4751-a9e3-81e33ce8ac5c </URL>
<DATE> 2011/01/23 </DATE>
<TIME> 12:26:00.0 </TIME>
<AUTHOR>    </AUTHOR>
<HEADLINE>
iran yeni n��kleer g��r����meler bekliyor
</HEADLINE>
<TEXT>
Ahmedinejad, nükleer porgramları konusunda Batılı ülkelerle müzakerelerin yeniden başlayacağını ümit ettiğini söyledi.




İran, bir sonuç elde edilemeyen İstanbul görüşmelerinin ardından, müzakerelere kapılarını açık tutuyor. İran Cumhurbaşkanı Mahmut Ahmedinejad, nükleer porgramları konusunda Batılı ülkelerle müzakerelerin yeniden başlayacağını ümit ettiğini söyledi.

Ahmedinejad, Raşt kentinde halka hitaben yaptığı konuşmada, &quot;Eğer karşı taraf kararlıysa ve hukuka, adalete bağlıysa, saygılıysa, yeni görüşmelerde olumlu sonuç alınabilir&quot; dedi.

 5+1&rsquo;ler olarak anılan Amerika Birleşik Devletleri, İngiltere, Fransa, Rusya, Çin ve Almanya ile yeniden müzakere masasına oturacaklarına ilişkin herhangi bir şüphesi olmadığı izlenimini veren Ahmedinejad, &quot;Gelecek görüşmelerde iyi anlaşmalara varılabilir&quot; ifadesini kullandı.

 Ahmedinejad, şimdiye kadarki görüşmelerin başarısızlığından da, İsrail&rsquo;i ve Amerika ile Avrupa&rsquo;daki bazı çevreleri sorumlu tuttu, bu çevrelerin sorunun çözümünü arzulamadıklarını savundu.

 Avrupa Birliği Dışişleri Temsilcisi Catherine Ashton, 2 günlük İstanbul görüşmelerinin ardından yaptığı açıklamada, yeni bir görüşme tarihi belirlenmediğini açıklamış, ancak bu ihtimali de dışlamamıştı.


                    				İlgili Haberler
				
					Nükleer Görüşmelerden Sonuç Yo
</TEXT>
</DOC>
