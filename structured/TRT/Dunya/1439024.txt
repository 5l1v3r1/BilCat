<DOC>
<DOCNO> 1439024 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=c022d026-e5ed-467d-8a08-d0841ba12d83 </URL>
<DATE> 2011/02/24 </DATE>
<TIME> 13:00:21.0 </TIME>
<AUTHOR>    </AUTHOR>
<HEADLINE>
"kontrol�� h��zla yitiriyor"
</HEADLINE>
<TEXT>
Kaddafi başkent Trablus dışında kontrolü hızla yitiriyor. Türk işçinin cep telefonundan yansıyan görüntüler de kaosun boyutunu ortaya koyuyor. 


Ülkenin doğusundaki Bingazi&rsquo;nin kontrolü, Libya ordu birliklerinin de destek vermesiyle tamamıyla Kaddafi karşıtlarının eline geçti. Zafer ilan eden isyancılar polis ve askerden ele geçirdikleri silahları teslim ediyor. 

Ülkenin Batı ucundaki başkent Trablus ise Kaddafi&rsquo;ye bağlı ordu birlikleri, paralı askerler ve silahlandırılan Kaddafi yandaşları tarafından sıkı bir şekilde korunuyor. Trablus&rsquo;un kritik noktalarına çok sayıda zırhlı araç yerleştirildiği bildiriliyor. 

Cumhurbaşkanı Muammer Kaddafi&rsquo;nin oğlu Seyf Kaddafi, &quot;herşeyin normala döndüğü&quot; iddiasında... 

Ancak internete düşen bazı görüntüler ve görgü tanıklarının ifadelerine göre başkentin batısındaki bazı kasaba ve kentler ard arda isyancıların eline geçiyor. 

&quot;Cami Minaresini Havaya Uçurdular&quot; 

Yabancı haber ajanslarına konuşan görgü tanıklarına göre, Libyalı askerler Trablus&rsquo;un batısındaki Zaviye kentinde isyancıların direniş gösterdiği bir camiyi ve avlusunu hedef aldı. 

Ağır silahlarla hedef alınan caminin minaresi havaya uçuruldu. Direnen isyancıların öldürüldüğü gelen haberler arasında... 

Ülkeden tam anlamıyla sağlıklı bilgi akışı sözkonusu olmadığı için bu ve benzeri haberlerin bağımsız kaynaklarca doğrulanması oldukça güç... 

Amatör Görüntüler  
Bir Türk işçi tarafından gizlice çekilen çatışma görüntüleri ülkedeki kaos ortamını yeniden gözler önüne serdi. 

Karanlığa bürünen şehrin sokak lambaları dışında tek bir ışığın yanmadığı ülkede, sokak çatışmaları görenlerin kanını donduran nitelikte... 

El Kaide&rsquo;den İsyana Destek 

Bu arada Kaddafi&rsquo;nin isyanı kışkırtmakla suçladığı El Kaide&rsquo;nin Mağrib kolu, Libya&rsquo;daki protestoculara desteğini sürdüreceğini duyurdu.

ABD merkezli &quot;İslamcı Siteleri İzleme Merkezi&quot;ne göre bir açıklama yapan örgüt, Libyalı göstericilerin Kaddafi&rsquo;yi devirmelerine elinden geldiğince yardımcı olacağını duyurdu. 

Açıklamada, &quot;Sizin mücadeleniz, Allah&rsquo;ı ve Peygamberini seven her Müslüman&rsquo;ın mücadelesidir&quot; ifadesi kullanıldı.


</TEXT>
</DOC>
