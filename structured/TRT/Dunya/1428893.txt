<DOC>
<DOCNO> 1428893 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=f6cbdc7e-73d1-427a-8153-9782010c97a8 </URL>
<DATE> 2011/02/15 </DATE>
<TIME> 03:06:00.0 </TIME>
<AUTHOR>    </AUTHOR>
<HEADLINE>
tunuslular italya'ya ak��n ediyor
</HEADLINE>
<TEXT>
Tunus'taki Yasemin Devrimi'nin ardından binlerce tunuslu Avrupa'ya gitmeye çalışıyor.


Tunus&rsquo;taki Yasemin Devrimi başta Mısır olmak üzere birçok ülkedeki halk hareketlerini tetikledi.

   Fakat devrimden etkilenen sadece Ortadoğu ülkeleri değil...

   İtalya, teknelerle gelen Tunuslu mültecilerin akınına uğruyor.

   İtalya İçişleri Bakanlığı, sadece son 5 günde 5 bin 300&rsquo;e yakın Tunuslu mültecinin teknelerle İtalya kıyılarına çıktığını açıkladı.

   Mültecilerin akınına uğrayan Lampedusa Adası&rsquo;nın Belediye Başkanı Bernadino Rubeis, durumun ciddiyetini şu sözlerle ifade etti:

  &quot;Koca bir ulus Tunus&rsquo;tan kaçıp İtalya&rsquo;ya ve diğer ülkelere gitmeye çalışıyor.&quot;

   İtalyan yetkililer durumdan o kadar rahatsız ki, Tunus makamlarına mülteci akınına karşı polis gönderme teklifinde dahi bulundu.

  Fakat Tunuslu yetkililer, teklifi şiddetle reddetti ve herhangi bir yabancı müdahaleye karşı mücadele edeceklerini duyurdu.

  Tunuslu göçmenler iş bulma umuduyla İtalya&rsquo;ya akın ediyor.

 Göçmen akının odağındaki Lampedusa Adası, Tunus kıyılarına sadece 125 kilometre uzakta.

   Tunuslu kaçakların çoğu Sicilya&rsquo;ya ve anakaraya nakledilmiş.

   Burada kimlik ve evrak kontrolü yapılıyor. İltica için uygun olmayanları ise sınırdışı edilme riski bekliyor.

</TEXT>
</DOC>
