<DOC>
<DOCNO> 1432391 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=77691630-a9a7-465c-9ba8-16015dee7274 </URL>
<DATE> 2011/02/18 </DATE>
<TIME> 01:24:00.0 </TIME>
<AUTHOR>    </AUTHOR>
<HEADLINE>
israil lobisine dikkat
</HEADLINE>
<TEXT>
Amerika Birleşik Devletleri'nde eski Beyaz Saray muhabiri Helen Thomas, İsrail lobisinin etkisini eleştirdi.


Açıklamaları nedeniyle bir süre önce çalıştığı gazetenin Beyaz Saray muhabirliği görevini bırakmak zorunda kalan Thomas, &quot;Amerikan Başkanı hakkında bile istediğinizi söyleyebiliyorsunuz, ama İsrail&rsquo;i eleştirdiniz mi hemen büyük bir lobi devreye giriyor&quot; dedi. 

91 yaşındaki Helen Thomas, yakın zamana kadar Beyaz Saray&rsquo;ın en tecrübeli ve saygın gazetecilerinden biriydi. 

Beyaz Saray&rsquo;daki basın toplantılarında en ön sırada oturan, 5 kitap yazan ve keskin sorularıyla yıllardır izlediği çok sayıda Amerikan Başkanını terleten Thomas, 57 yıldır United Press International kurulusu için çalışıyordu. 

Ancak Thomas&rsquo;ın hayatı, bir Yahudi internet sitesine, İsrail&rsquo;in işgal ettiği Filistin topraklarından çekilmesi gerektiğini söyledikten sonra tamamen değişti. 

Büyük yankı uyandıran bu açıklama sonrasında Thomas&rsquo;ın muhabiri olduğu kurumla ilişkisi kesildi ve geçen yaz bir anda issiz kaldı. 

Thomas, &quot;Amerika&rsquo;da İsrail&rsquo;i eleştirip hayatta kalamazsınız&rsquo; demişti. 

Lübnan&rsquo;dan Amerika&rsquo;ya göçmüş Hristiyan ve Arap bir çiftin çocuğu olarak 1920&rsquo;de doğan Thomas, şimdi yerel bir gazetede mesleğini sürdürüyor. 

Yahudi düşmanı suçlamalarını reddeden Thomas, sadece tarihi gerçeklere dikkat çektiğini söyledi. 

Filistinlilerin acılarını dillendirdiğini belirten Thomas, bir haber kanalına verdiği röportajda, işgalin doğru olmadığını söyledi. 

&quot;Amerika&rsquo;da Başkan hakkında bile istediğinizi söyleyebiliyorsunuz&quot; diyen Thomas, &quot;Ama İsrail, Yahudiler aleyhinde konuşursanız hemen sert tepkiler geliyor. Yahudi düşmanı ilan ediliyorsunuz. Büyük bir lobi var&quot; şeklinde konuştu. 

</TEXT>
</DOC>
