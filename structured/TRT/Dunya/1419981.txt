<DOC>
<DOCNO> 1419981 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=024e1d17-638b-4580-93c6-acc77a6867c3 </URL>
<DATE> 2011/02/06 </DATE>
<TIME> 11:38:00.0 </TIME>
<AUTHOR>    </AUTHOR>
<HEADLINE>
m��s��r'da tarihi g��r����me...
</HEADLINE>
<TEXT>
En güçlü muhalefet grubu Müslüman Kardeşler ile iktidar, krizin aşılması amacıyla tarihinde ilk kez aynı masaya oturdu. 


Mısır Cumhurbaşkanı Yardımcısı Ömer Süleyman, aralarında Müslüman Kardeşler&rsquo;in de bulunduğu muhalefetin temsilcileriyle bir araya geldi. 

Görüşmeye Müslüman Kardeşler&rsquo;in yanısıra laik muhalefet partiler ve Muhammed El Baradey&rsquo;in temsilcileri de katıldı. 

&quot;İslami bir devlet kurmak istiyorlar&quot; eleştirilerini reddeden Müslüman Kardeşler, kurulacak bir hükümete katılabileceklerini dile getiriyor. 

Mübarek rejimi de, siyasi yasak koymuş olduğu Müslüman Kardeşler&rsquo;le tarihinde ilk kez masaya oturmuş oldu. 


&quot;Ben Gidersem Kaos Yaşanır&quot; 

Kahire&rsquo;nin Tahrir Meydanı başta olmak üzere ülkenin dört bir yanında milyonlarca kişinin &quot;Mübarek istifa&quot; sloganlarıyla günlerdir sürdürdüğü eylemler amacına bir ölçüde ulaştı. 

Mısır Cumhurbaşkanı Hüsnü Mübarek, Eylül ayındaki seçimde aday olmayacağını açıkladı. 

Ancak Mübarek, &quot;Ben gidersem kaos yaşanır&quot; savıyla hızlı bir şekilde istifaya yanaşmıyor. 

Bunu kabul etmeyen muhalefet de yeni kitlesel gösterilere hazırlanıyor. 

İktidar Partisi&rsquo;nden İstifalar 

Mısır&rsquo;da iktidar partisinin önde gelen liderleri görevlerinden istifa etti.

Mısır devlet televizyonu istifa edenler arasında Cumhurbaşkanı Hüsnü Mübarek&rsquo;in oğlu Cemal&rsquo;in de olduğunu bildirdi.

Partinin yeni genel sekreteri Doktor Hüssam Bedrevi oldu.

Bedrevi Mübarek ailesine yakın bir isim ancak önde gelen bir reformist olarak biliniyor.

Obama&rsquo;dan Mübarek&rsquo;e Özel Elçi 

ABD Başkanı Barack Obama, Hüsnü Mübarek&rsquo;le görüşmesi amacıyla Özel Temsilci atadığı Frank Wisner&rsquo;i Kahire&rsquo;ye gönderdi. 

Wisner, Mübarek ile görüşmesinin ardından &quot;Mübarek geçiş sürecini yönetmek için bir süre daha görevde kalmalı... Mübarek&rsquo;in liderliği bu süreçte kritik önem taşıyor&quot; yorumunu yaptı. 

Ancak ABD Dışişleri Bakanlığı Wisner&rsquo;in sözlerinin arkasında durmadı. Bakanlık, Wisner&rsquo;in sözlerinin &quot;kendi şahsi görüşü&quot; olduğunu ve ABD politikasını yansıtmadığını açıkladı. 

Bu arada muhalefet liderlerinden Muhammed El Baradey de, ABD&rsquo;nin, Cumhurbaşkanı Mübarek veya yardımcısı Ömer Süleyman&rsquo;a destek vermesinin ülkeyi geriye götüreceğini dile getirdi. 

Başkentte Yaşam Normale Dönüyor 

Mısır Sağlık Bakanlığı verilerine göre, 25 Ocak&rsquo;ta olayların çıkmasından bu yana sekiz kişi öldü ve 800 kişi yaralandı.

Protestoların merkezi konumundaki Tahrir Meydanı, muhaliflerin zaman zaman kendilerini tankların altına attığı dünkü ve önceki günkü dev gösterilerin ardından sakin bir gün geçiriyor. 

Diğer yandan sayıları azalsa da bir grup gösterici meydanı terketmemekte kararlı... 

Kahire&rsquo;de günlerdir kapalı olan bankalar açıldı. 

Banka hesaplarındaki paraları ya da maaşlarını çekmek isteyen Mısırlılar, uzun kuyruklar oluşturdu. 

</TEXT>
</DOC>
