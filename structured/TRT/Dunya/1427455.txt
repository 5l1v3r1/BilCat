<DOC>
<DOCNO> 1427455 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=c8f6b62c-823e-4e83-a9bd-172b918ad44d </URL>
<DATE> 2011/02/13 </DATE>
<TIME> 15:27:00.0 </TIME>
<AUTHOR>    </AUTHOR>
<HEADLINE>
yemen'de ��at����ma
</HEADLINE>
<TEXT>
Yemen’in başkenti Sana’da, Devlet Başkanlığı Sarayı'na yürüyen hükümet karşıtı göstericiler ile polis arasında çatışma çıktı. 

Sana’da bir kaç bin kişinin toplandığı gösteride “Yemen halkı rejimin düşmesini istiyor”, “Mısır devrimi sonrası Yemen devrimi” sloganları atılırken, bir grup gösterici de başkanlık sarayına yürümeye başladı.

Polisin göstericileri engellemesi üzerine çatışma çıktı.

Saraya yürüyen göstericiler ile polis arasındaki çatışmadan kısa bir süre önce, muhalefet, Yemen Devlet Başkanı Ali Abdullah Salih ile görüşmelere başlamayı kabul etmişti. 

Yemen’de son günlerde hükümet karşıtı gösteriler hız kazandı. 

Ay başında 10 binlerce kişi, Tunus ve Mısır’dan ilham alarak, muhalefet öncülüğünde &quot;Gazap Günü&quot; sloganı altında toplanmıştı. 

Göstericiler, ülkede rejim değişimi talep ediyor.  

El Kaide’ye karşı ABD’nin müttefiki olan Yemen lideri Salih, ülkede Mısır benzeri bir devrimin oluşmasını engellemeye çalışıyor. 
</TEXT>
</DOC>
