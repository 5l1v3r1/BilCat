<DOC>
<DOCNO> 1391691 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=367787f7-df9e-4531-98c4-72a63a933fcf </URL>
<DATE> 2011/01/10 </DATE>
<TIME> 11:22:00.0 </TIME>
<AUTHOR>    </AUTHOR>
<HEADLINE>
sarah palin, hedef g��stermi��
</HEADLINE>
<TEXT>
ABD'yi şok eden silahlı saldırı sonrası basın, katliamın sorumlusu olarak eski Alaska Valisi Sarah Palin'i gösterdi.

ABD&rsquo;nin Arizona eyaletinde 6 kişiyi öldürüp kongre üyesi Gabrielle Giffords&rsquo;ı kafasından vuran saldırgan, akli dengesi bozuk bir genç çıktı. 

ABD basını katliamın sorumlusu olarak eski Alaska Valisi Sarah Palin&rsquo;i gösterdi. 2008&rsquo;de Obama&rsquo;ya rakip olan Palin, web sitesinde, rakip partiden olan kadın vekilin ismi üzerine hedef sembolü koyup &quot;Nişan al&quot; diye yazmıştı. 
     
CNN Türk, ABD&rsquo;de silah içeren şiddet eylemleri yaygın olsa da siyasi amaçlı silahlı saldırılara pek rastlanmadığını yazdı.

Habere göre, Giffords&rsquo;a düzenlenen saldırı, ülkede, &quot;hırçın kampanyalara&quot; sahne olan ara seçimlerden sonraki siyasi söylemlerin sertliği konusundaki tartışmaları alevlendirdi.

Saldırı Washington&rsquo;daki politikacılarda &quot;şok etkisi&quot; yaratırken bazı kongre üyeleri bu olaya milletvekilleri arasındaki &quot;siyasi öfke&quot; ikliminin etki etmiş olabileceğini savunuyor.

Muhafazakar Kesimin Tepkisini Çekmişti
Sağlık reformuna desteğinden dolayı özellikle muhafazakar kesimin tepki gösterdiği bir isim olan Giffords, geçmişte &quot;kızgın siyasi söylemlerin&quot; kendisinin tehdit edilmesine neden olduğunu belirtiyordu.

Sağlık reformu paketinin geçen yıl kongrede kabul edilmesinin ardından, pakete destek veren bazı milletvekillerinin ofisleri protestocular tarafından tahrip edilmişti ve Giffords&rsquo;ın ofisi de bunlardan biriydi.

&quot;İnsanlar Bu Tür Eylemlerin Sonuçlarının Olacağını Fark Etmeli&quot; Demiş
Giffords, geçen yılki bir röportajında, sağlık reformunun kongrede kabul edilmesinin ardından, ülkedeki en ünlü muhafazakarlardan, eski Alaska Valisi Sarah Palin tarafından internet sitesine konulan bir haritada, &quot;sağlık reformuna destek veren ve bu nedenle ara seçimlerde mutlaka yenilgiye uğratılması gereken milletvekillerini&quot; göstermek için, her birinin üzerinde silahla nişan alma işareti olan farklı seçim bölgelerinin yer aldığı ve kendi seçim bölgesine de bu haritada yer verildiğinden yakınarak, &quot;İnsanlar bu tür eylemlerin sonuçlarının olacağını fark etmeli&quot; demişti.

Palin, Facebook&rsquo;tan Duyurdu: Üzüldüm
Silahlı saldırının ardından Palin&rsquo;in internet sitesinden söz konusu harita kaldırıldı ve Palin, facebook sayfasında olaydan duyduğu üzüntüyü dile getiren bir mesaj yayımladı.

Palin&rsquo;in yardımcılarından Rebecca Mansour da muhafazakar bir radyo programında yaptığı açıklamada, haritadaki işaretlerin silahla alakası bulunmadığını, bunların herhangi bir haritada yer alabilen, mimarların kullandığına benzer basit işaretler olduğunu ileri sürdü.

Akli Dengesi Yerinde Olmayan Saldırgana 5 Suçlama
Amerikan yönetimi, ABD&rsquo;nin Arizona eyaletinde kongre üyesi Gabrielle Giffords&rsquo;a düzenlenen silahlı saldırının zanlısı 22 yaşındaki Jared Lee Loughner&rsquo;a 5 suçlama yöneltti.

ABD Adalet Bakanlığından yapılan açıklamaya göre, Loughner&rsquo;a, birinci derece cinayetten 2, kongre üyesine suikast girişiminden 1, cinayet girişiminden 2 suçlama olmak üzere toplam 5 suçlama yöneltildi.

Yetkililerin bugün (10.01.2011) Arizona&rsquo;nın Phoenix kentinde mahkemeye çıkarılması beklenen Loughner&rsquo;ın evinde, suikast planıyla ilgili, üzerinde &quot;Giffords&quot; yazılı ve imzalı el yazmaları bulduğu belirtildi.

Giffords Komada
Bu arada, Gabrielle Giffords&rsquo;ın sağlık durumunun ciddiyetini koruduğu, sadece &quot;istendiğinde iki parmağını kaldırması&quot; gibi basit komutlara yanıt verebildiği bildirildi.

Giffords&rsquo;ın yattığı Tucson kentindeki hastanesinin doktorları, kongre üyesinin diğer kişilerle &quot;iletişim kurabildiğini&quot; ve sağlık durumu konusunda iyimser olduklarını kaydetti.

Başından aldığı kurşun yarasının beyninin bir yarısından diğer yarısına geçmediği ifade edilen Giffords&rsquo;ın tıbbi komada tutulduğu ancak durumundaki ilerlemeyi kontrol etmek için belirli aralıklarla uyandırıldığı belirtildi.

ABD&rsquo;nin Tucson kentindeki halka açık bir etkinlik sırasında düzenlenen silahlı saldırıda, Kongre üyesi Gabrielle Giffords başından vurularak ağır yaralanmış, aralarında federal yargıç John Roll, Giffords&rsquo;ın yardımcılarından Gabe Zimmerman ve 9 yaşında bir kız çocuğunun da bulunduğu 6 kişi ölmüştü.

</TEXT>
</DOC>
