<DOC>
<DOCNO> 1415055 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ee96e39c-a325-4f02-b884-c59a79547e0e </URL>
<DATE> 2011/02/01 </DATE>
<TIME> 12:56:00.0 </TIME>
<AUTHOR>    </AUTHOR>
<HEADLINE>
medeniyetin u��ramad������ yer: "amazon"
</HEADLINE>
<TEXT>
Medeniyetle bağlantısı olmayan bir Amazon kabilesi, fotoğraflarla görüntülendi.

Survival International isimli örgüt, medeniyetle bağlantısı olmayan bir Amazon kabilesini fotoğraflarla görüntüledi.

Fotoğraflar, geçen yıl Peru-Brezilya sınırındaki yağmur ormanlarında, küçük bir uçaktan çekildi.

Uçağa mızraklarını sallayan bu insanlar, bölgede yaşayan ve medeniyetle hiç bir bağı bulunmayan kabilenin üyeleri.

Fotoğrafları çekip yayınlayan yerli haklarını savunan, İngiltere kökenli, Survival International isimli örgüt.

Fotoğrafların yayınlanmasındaki amaç ise medeniyetle hiç bir bağı bulunmayan bu insanların hayatlarını tehdit eden kaçak kerestecilere dikkat çekmek.

Örgüt, kaçak kereste işinin, yerlilerin yaşadıkları bölgeyi daralttığını, yabancılarla temas eden yerlilerin  hastalanarak hayatını kaybettiğini belirtiyor.

Kerestecilerin, Peru sınırındaki kabileleri Brezilya tarafına yönlendirdiğini de savunan örgüt, bunun kabileler arasında çatışmalara yol açabileceğine dikkat çekiyor.

Örgüte göre, tedbir  almakta Brezilya&rsquo;ya göre daha yavaş davranan Peru, maden ve petrol şirketlerine ise hoşgörülü davranıyor.

Güney Amerika&rsquo;nın kuzeyindeki, 7 bin kilometrelik uzunluğuyla dünyanın en büyük ırmağı Amazon&rsquo;un çevresindeki ormanlık bölge &quot;Amazon Yağmur Ormanı&quot; olarak anılıyor.

6 milyon kilometre karelik bir alana yayılan orman, yeryüzünün en büyük tür ve oksijen deposu.
Yeryüzündeki canlı türlerinin yarıya yakınının bu bölgede bulunduğu tahmin ediliyor.

Ancak kaçak keresteciler, madenciler ve tarla açmak isteyenlerin yağma hırsı bölgenin geleceğini tehdit ediyor.



</TEXT>
</DOC>
