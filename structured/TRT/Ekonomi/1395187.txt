<DOC>
<DOCNO> 1395187 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=5f11317e-10d2-48ee-a660-6e3a5852b1ff </URL>
<DATE> 2011/01/13 </DATE>
<TIME> 11:04:00.0 </TIME>
<AUTHOR>    </AUTHOR>
<HEADLINE>
dicle'nin alt��n gerdanl������ ��l��su
</HEADLINE>
<TEXT>
GAP, anahtar konumundaki Ilısu Barajı ve Hidroelektrik Santrali tamamlanacağı 2014 yılından itibaren bölge ve Türkiye ekonomisine dev katkı sunacak. 

Temeli Başbakan Recep Tayyip Erdoğan tarafından atılan Cumhuriyet tarihinin en büyük projelerinden olan GAP&rsquo;ın anahtar projesi Ilısu Barajı ve HES&rsquo;i tamamlandığında, göl hacmi bakımından Türkiye&rsquo;nin ikinci büyük barajı olacak. 

2014 yılında hizmete alınması planlanan proje, kurulu güç ve yıllık enerji üretim kapasitesi bakımından da Atatürk, Karakaya ve Keban&rsquo;dan sonra 4&rsquo;üncü büyük HES olma özelliğini kazanacak.

Dicle Nehri üzerine inşa edilen, Suriye sınırına yaklaşık 45 kilometre mesafede olan Ilısu, temelden 135 metre yüksekliğine, 43,8 milyon metreküp dolgu hacmine ve bin 820 metre kret (barajın önünde inşa edilen betonarme, toprak dolgu vb. bölümün üst kısmı) uzunluğuna sahip olacak barajın gölünde aynı zamanda 11 milyar metreküp su depolanacak. 

Her biri 200 megavat (mw) gücünde 6 üniteden oluşan ve toplam kurulu gücü bin 200 mw olan santral devreye girdiğinde, yılda ortalama 3,8 milyar kilovatsaat  enerji üretimi gerçekleştirilecek. 

Enerjisiyle 600 Milyon Lira Katkı Sağlayacak
Bu enerji üretiminin yanı sıra Ilısu Barajında regüle edilen ve daha sonra inşa edilecek Cizre Barajına bırakılacak sularla Nusaybin, Cizre, İdil, Silopi ovalarında toplam 130 bin hektar tarım arazisi suya kavuşacak. Ilısu Barajının ürettiği enerjinin ekonomiye katkısı yılda 600 milyon lirayı bulacak. 

Binlerce Kişi Çalışıyor
Sadece barajın inşaatında şuanda binlerce kişi ekmek yerken, modern tarım yöntemleri ve ürün çeşitliliği ile üreticinin geliri kat be kat artacak. Baraj gölünde yapılacak balıkçılık da yöredeki insan için önemli bir gelir kaynağı olacak.

5 Kente Katkı Sunacak
Devlet Su İşleri 16. Bölge Müdürü Mahmut Dündar, Türkiye&rsquo;nin en önemli su kaynaklarından biri olan Dicle Nehri üzerinde yapılmış ve yapılacak en büyük baraj ve Hidroelektrik Santrali projesi olduğunu anımsattı.

Bu yönüyle bakıldığında projenin bölgedeki 5 kenti, Mardin, Şırnak, Siirt, Batman ve Diyarbakır&rsquo;ı direkt ilgilendiren bir konumu söz konusu olduğunu, göl alanının büyüklüğü nedeniyle de yapıldığı tarihten itibaren deniz ulaşımına da imkan verecek bir konuma da geleceğini bildirdi.

7 Bin Kişinin Geçim Kaynağı
Dündar, &rsquo;&rsquo;Şu anda baraj inşaatında bin vatandaşımız çalışıyor. Her birinin ailelerini 7 kişiden düşünürsek şu an 7 bin insanımızın geçimlerini sağlayacağı bir geçim kaynağı söz konusu. Cizre ve İdil ovalarında bulunan 120 bin hektarlık alan modern sulama sistemi olan borulu sulama şebekesine kavuşacak ve yöre vatandaşlarımızın gelirini en az 3 kat arttıracaktır.” dedi.

Hasankeyf, Bölgenin Yıldızı Olacak
Ilısu Barajı&rsquo;nın faaliyete geçmesiyle Hasankeyf&rsquo;in turizm bakımından büyük bir cazibe merkezi haline geleceğini belirten Dündar, yeni yerleşim alanında, Hasankeyf&rsquo;in geleceğin en büyük turizm merkezi haline geleceğini ifade etti.

Köylülerin De Yaşamını Değiştirdi
Ilısu Barajı Proje Müdürü İbrahim Yavrucu da bölgeye yalnızca bir baraj yapmadıklarını, tüm ekip olarak, sosyal sorumluluk gereği bundan çok daha fazlasını yapıp yöre halkının yaşam standartlarını kalıcı olarak yükseltmeyi hedeflediklerini söyledi. 

</TEXT>
</DOC>
