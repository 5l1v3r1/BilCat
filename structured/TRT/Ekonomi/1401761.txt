<DOC>
<DOCNO> 1401761 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=6cdffbc9-3e5a-438b-978d-c2dd880c0231 </URL>
<DATE> 2011/01/19 </DATE>
<TIME> 15:41:00.0 </TIME>
<AUTHOR>    </AUTHOR>
<HEADLINE>
��in'in kotas�� fiyatlar�� artt��rd��
</HEADLINE>
<TEXT>
Çin'in ihracatta uyguladığı kotaları yüzde 35 indirmesi, uluslararası piyasadaki nadir element fiyatlarının hızla artmasına neden oldu.

Çin, nadir element ihracatı geçen yıl yaklaşık yüzde 10 gerilemesine rağmen, fiyatlardaki yükseliş nedeniyle 2009 yılında 310 milyon dolar olan ihracat gelirini geçen yıl 939 milyon dolara çıkardı. Böylece, daha az satarak daha çok kazandı.

Geçen yıl nadir element ihracatında uyguladığı kotaları yüzde 40 indiren Çin&rsquo;in, 2011&rsquo;in ilk yarısı için bu kez yüzde 35 oranında kota indirimine gitmesi fiyatların artmasına ve piyasanın tedirgin olmasına neden oldu.

Çin&rsquo;in 2011&rsquo;de tüm yıl için uygulanacak kotayı henüz açıklamaması, ABD, Avrupa Birliği ve Japonya gibi ticari partnerlerini rahatsız ederken, geçen ay ABD Ticaret Temsilciliği Çin&rsquo;e, konuyu Dünya Ticaret Örgütü&rsquo;nün gündemine taşıyacağı yolunda gözdağı vermişti.

Çin Ticaret Bakanlığı Sözcüsü Yao Jian ise dün yaptığı açıklamada, ülkesinin, uluslararası piyasalarda nadir elementlere uyguladığı kotalarda Dünya Ticaret Örgütü düzenlemelerine göre hareket etmeyi sürdüreceğini söyledi.

Yao, nadir element ihracatında 2011&rsquo;de uygulanacak tüm yıl kotalarını açıklayacaklarını belirterek, ABD ve Avustralya&rsquo;nın nadir element üretimini artırma kararını memnuniyetle karşıladığını, bunun küresel arzın teminatı olacağını bildirdi.

</TEXT>
</DOC>
