<DOC>
<DOCNO> 1403456 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=97b7bb62-adaa-4252-9206-d980abc4b3f9 </URL>
<DATE> 2011/01/21 </DATE>
<TIME> 07:28:00.0 </TIME>
<AUTHOR>    </AUTHOR>
<HEADLINE>
tatil i��in erken rezervasyon zaman��
</HEADLINE>
<TEXT>
"Mart gelsin düşünürüz derseniz, Avrupalıların, erken rezervasyon yaparak size otellerde yer bırakmadığını görebilirsiniz."

Yaz tatili için otel fiyatlarında yüzde 40’lara varan indirim olanağı sağlayan &quot;Erken Rezervasyon&quot; kampanyası, turizm ve bankaların temsilcilerinin katılımıyla başladı. 

Kampanyanın tanıtım toplantısında konuşan Kültür ve Turizm Bakanı Ertuğrul Günay, vatandaşlardan ellerini çabuk tutmalarını istedi. 

Günay &quot;Dünya pazarlarında Türkiye iyi gelişiyor. Orta Avrupa’da ve İngiltere pazarında şu andaki ilk verilere göre biz yüzde 20-25 civarında yüksek taleple karşı karşıyayız. &rsquo;Mart gelsin düşünürüz&rsquo; derseniz, Avrupalıların, erken rezervasyon yaparak size otellerde yer bırakmadığını görebilirsiniz. O zaman bunun günahı bize olmaz’&quot; dedi.

&quot;Tatil Bizim İnsanımızın da Hakkı&quot;
Erken rezervasyon kampanyasını, 2009 yılında başlattıklarını hatırlatan Günay &quot;Bizim insanımız da bu güzelim tatil beldelerinden, yeme içme merkezlerinden yaralanabilsin, Batıdan gelen grupların, rahatlıkla ve uygun fiyatlarla yararlandığı gibi bizim insanımız da yararlansın istedik. Bunun bir yolu var. Erkenden bir profesyonel aracılığıyla rezervasyon yaptırmak. Tatil yabancının hakkı olduğu gibi bizim insanımızın da hakkı&quot; diye konuştu.

Bakan Ertuğrul Günay, Türkiye’nin turizm gelirinin belirtilenden daha fazla olduğunu belirterek, “Bu yeni hesaplama yöntemi buna yetişecek mi, bilmiyorum. Ama biz 2010 yılı turizm gelirinin 25 milyar doları aşacağını öngörüyoruz. TÜİK’ten sonra biz de kendi rakamlarımızı ayrıca açıklayabiliriz&quot; dedi.

&quot;Erken Rezervasyon&quot; Dönemi Kasıma Çekilebilir
TÜROFED Yönetim Kurulu üyesi Gürel Aydın, erken rezervasyon döneminin 2012 için Kasım ayında başlatılması amacıyla çalışmalar yapacaklarını söyledi. Aydın, &quot;Kasım ayına çekildiği anda oteller önlerini daha net görebilecek, acenteler de planlamalarını daha kolay yapabilecekler&quot; dedi.
</TEXT>
</DOC>
