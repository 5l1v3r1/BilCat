<DOC>
<DOCNO> 1416176 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=272443a9-36dc-4bda-9c6e-6a53058b478b </URL>
<DATE> 2011/02/02 </DATE>
<TIME> 15:49:00.0 </TIME>
<AUTHOR>    </AUTHOR>
<HEADLINE>
g��neydo��u'da ihracat rekoru
</HEADLINE>
<TEXT>
Güneydoğu Anadolu bölgesinin, Ocak ayı bazında ihracatta rekor kırdığını bildirildi.

Güneydoğu Anadolu İhracatçı Birlikleri (GAİB) Başkanı Abdulkadir Çıkmaz, Güneydoğu Anadolu bölgesinin, Ocak ayı bazında ihracatta rekor kırdığını bildirdi.

Çıkmaz, yaptığı açıklamada Ocak ayında Güneydoğu Anadolu bölgesinden yapılan ihracat rakamlarını değerlendirdi.  

Açıklamaya göre, bölgeden Ocak 2011&rsquo;de geçen yılın aynı ayına göre yüzde 44,8 artışla 500 milyon 272 bin dolar ihracat gerçekleştirildi. 

Ocak ayında yapılan ihracatın yüzde 70,2&rsquo;si Gaziantep&rsquo;te kayda alındı. En fazla pay alan ikinci yer Cizre ve üçüncü yer ise Mardin oldu. İhracatta en fazla artışı ise yüzde 73,2 oranla Kahramanmaraş oldu.

GAİB Başkanı Abdulkadir Çıkmaz, yaptığı değerlendirmede, birliklerinin Ocak 2011 döneminde yüzde 44,8 artışla 500,3 milyon dolarlık ihracatı kayda aldığını, Türkiye İhracatçılar Birliği kayıtlarına göre Türkiye&rsquo;nin Ocak ayı ihracatının ise yüzde 22,7 artışla 9 milyar 655 milyon dolar olduğuna işaret etti.

Çıkmaz, &quot;Ayrıca, bölgemiz ihracatının yüzde 13,9&rsquo;u diğer ihracatçı birlikleri adına kayda alınmıştır. Diğer birlikler adına kayda alınan bu miktar da eklenirse, bölgemiz ihracat değeri yaklaşık 580 milyon dolara ulaşmaktadır&quot; dedi.

Sanayi ve ticaret kenti Gaziantep&rsquo;in Türkiye ihracatında ilk sıralarda yerini koruduğunu, 2011 yılında Gaziantep&rsquo;in Türkiye ihracatında en çok ihracatın yapıldığı iller arasında 6. sırada bulunduğunu vurgulayan Çıkmaz, &rsquo;&rsquo;Bu artış oranlarıyla yıl sonunda koyduğumuz 7,5 milyar dolar ihracat hedefine rahatlıkla ulaşırız&quot; dedi.

</TEXT>
</DOC>
