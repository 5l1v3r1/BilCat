<DOC>
<DOCNO> 1406505 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=95a5f3ea-ac79-4b3f-bc60-b3072c2d200c </URL>
<DATE> 2011/01/24 </DATE>
<TIME> 11:14:00.0 </TIME>
<AUTHOR>    </AUTHOR>
<HEADLINE>
ba��bakandan ekonomide 2023 hedefleri!
</HEADLINE>
<TEXT>
Başbakan Erdoğan, Ankara'da "Türkiye 2023'e yürüyor, Ankara AK Parti'de Buluşuyor" programında 2023 yılına kadar hedefleri açıkladı.


Başbakan Recep Tayyip Erdoğan, Ankara Spor Salonu&rsquo;nda düzenlenen, &rsquo;&rsquo;Türkiye 2023&rsquo;e yürüyor, Ankara AK Parti&rsquo;de Buluşuyor&rsquo;&rsquo; programında yaptığı konuşmada, Türkiye için daha fazla projeleri, daha büyük hayalleri, hedefleri olduğunu, bu nedenle &quot;2023&rsquo;e yürüyen Türkiye&quot; dediklerini söyledi.

Türkiye&rsquo;deki diğer partilerin 4 yıllık ifadeler kullanırken AK Parti&rsquo;nin 12 yıllık hedef koyduğunu belirten Erdoğan, &rsquo;&rsquo;Cumhuriyetimizin 100 kuruluş yıl dönümünde farklı bir Türkiye düşlüyoruz. İşte proje inşallah seçim kampanyasıyla birlikte açıklanacak. 12 yılda neler hedefliyoruz, ilk 4 yılda, ikinci 4 yılda ve üçüncü 4 yılda neler yapacağız ve 2023&rsquo;te nereye geleceğiz&quot; dedi.

Şu ana kadar ne söyledilerse bunları yüzde 100&rsquo;e yakın gerçekleştirdiklerini ifade eden Erdoğan, çalışmaları bundan sonra da aynı kararlılıkla yürüteceklerini ve gerçekleştireceklerini dile getirdi.

Milli Gelir 2023&rsquo;te 2 Trilyon Dolar&quot;
Göreve geldiklerinde Türkiye&rsquo;nin milli gelirinin 230 milyar dolar olduğunu, bunu 2008&rsquo;de 742 milyar dolara, 2010 yılında ise küresel finans krizine rağmen 730 milyar dolara ulaştırdıklarını belirten Erdoğan, &quot;Bakın nereden nereye geldik, 3 kattan fazla artırarak buraya çıkardık&quot; diye konuştu.

&quot;Bir Tane Banka Bile Kapanmadı&quot;
Kendilerinden önceki dönemde DSP, MHP, ANAP&rsquo;ın 21 bankayı fona devrettiğini ve bu bankaların kapandığını anımsatan Erdoğan, kendi dönemlerinde bir tane bankanın bile kapanmadığını söyledi.

Türkiye&rsquo;nin daha iyi noktalara geleceğini ifade eden Erdoğan, &rsquo;&rsquo;İnşallah 2014 yılında hedefimiz 1 trilyon dolarlık gayri safi yurt içi hasıla... 2023&rsquo;te ise Türkiye&rsquo;nin inşallah milli gelirini 2 trilyon dolar seviyesinde görmek istiyoruz. Hedefimiz bu. Bunun için çalışıyoruz&quot; dedi.

&quot;Oyunları Bozacağız&quot;
2023&rsquo;te Türkiye&rsquo;nin nüfusu 82 milyona ulaşan bir ülke olacağını kaydeden Erdoğan, şöyle konuştu:
&quot;Hedefimiz bu. Bazı oyunları bozacağız. 82 milyonla kişi başına düşen milli gelirin 25 bin dolar olmasını sağlayacağız. Bunu da başaracağız. 13 yıl sonra inşallah ihracat 500 milyar dolara, dış ticaret hacmi ise 1 trilyon dolara ulaşmış olacak. İstihdam oranını yaklaşık 10 puan artırarak çalışan nüfusumuzu da inşallah 30 milyona çıkaracak, Türkiye genelinde işsizlik oranını yüzde 5&rsquo;lere kadar çekeceğiz.

&quot;Sağlık Sigortası Dışında Kalan Vatandaşımız Olmayacak&quot;
İlköğretimde yüzde 100 okullaşma oranını neredeyse yakaladık. Bunu da gerçekleştireceğiz. Ortaoöğretimde yüzde 100 oranına ulaşmış olacağız. İnşallah 2023&rsquo;te Sağlık Sigortası sisteminin dışında kalan vatandaşımız olmayacak. Bunu başaracağız. Ve 100 bin vatandaşa düşen hekim sayısı 2002 yılında 87&rsquo;ydi şu anda 153&rsquo;e çıkardık. Bu çok önemli bir rakam. 2023&rsquo;te ise 100 bin vatandaşa düşen hekim sayısını en az 210 seviyesine çıkarmış olacağız. Şu anda 11 bin kilometre olan Türkiye&rsquo;nin demiryolu ağını 2 katına çıkaracağız. Ankara-Eskişehir hızlı tren hattını bitirdik, işletmeye açtık. Ankara-Konya hattını bitirdik ve test sürüşlerine başladık. Eskişehir, İstanbul, Ankara, Yozgat, Sivas, Bursa hat inşaatları devam edecek. 2023 itibarıyla Edirne&rsquo;den Kars&rsquo;a, İzmir&rsquo;den Diyarbakır&rsquo;a, Trabzon&rsquo;dan Adana&rsquo;ya, Urfa&rsquo;dan Antalya&rsquo;ya Yüksek Hızlı tren hatları inşa edilmiş olacak, hedef bu.&quot;

&quot;34 Bin Kilometreyi Bölünmüş Yol Yapacağız&quot;
Marmaray, İstanbul, İzmir otoyolunun Körfez Geçişi&rsquo;ni tamamlamış olacaklarını belirten Erdoğan, hedeflerini şöyle sıraladı:

&quot;8 yılda 13 bin 600 kilometre bölünmüş yol inşa ettik. 2023&rsquo;e kadar 15 bin kilometre daha bölünmüş yol inşa edeceğiz. Böylece mevcut 64 bin kilometrelik karayolunun yarısından fazlasını, 34 bin kilometreyi bölünmüş yol yapacağız.

Dünyanın en büyük 10 limanından biri Türkiye&rsquo;de olacak. Kendi uçağımızı kendi uydumuz, yerli tasarımla, yerli teknolojiyle kendimiz üretiyoruz ve üretmeye devam edeceğiz. Kendi savaş gemimizi, kendi tanklarımızı, kendi insansız hava uçaklarımızı üretmeye başladık. Çok daha büyük projelerin altına imza atıyoruz, imza atacağız.&quot;

Tarımda Hedefler...
&quot;Toplam 8,5 milyon hektarlık sulanabilir alanın tamamına yakını 2023 yılına kadar suyla buluşacak. 2023 yılına kadar bütün vatandaşlarımız geniş bant internet erişimi imkanına sahip olacak. En az 3 nükleer enerji santrali tamamlanmış olacak. Bugün yıllık 28,5 milyon kişi olan turist sayısı 2023 yılında inşallah 50 milyona çıkmış olacak ve gelirimizi de 50 milyar dolara çıkarmış olacağız. GAP, DAP ve KOP gibi bölgesel projeleri tamamlamış, dünyanın tahıl ambarına, tarım merkezine dönüşmüş bir Türkiye inşa edeceğiz.

Demokratikleşme adımlarını kararlılıkla sürdürecek, Türkiye&rsquo;yi bölgenin en ileri demokratik standartlarına sahip ülkesi haline getiriyoruz, getireceğiz. Özgürlükleri daha da ileri standartlara kavuşturacağız. Daha ileri demokrasi, yeni bir anayasayla, katılımcı, özgürlükçü anayasayla büyük Türkiye vizyonuna denk düşen güçlü bir anayasayla geleceği kucaklayacağız.&quot;

</TEXT>
</DOC>
