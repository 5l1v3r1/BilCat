<DOC>
<DOCNO> 1400843 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=472bd6aa-6b35-4db1-8e37-bedc5cf6ca61 </URL>
<DATE> 2011/01/18 </DATE>
<TIME> 18:22:00.0 </TIME>
<AUTHOR>    </AUTHOR>
<HEADLINE>
et ��zerindeki oyunlar
</HEADLINE>
<TEXT>
Yemek Sanayicileri Dernekleri Federasyonu'na göre, kâr yapamayan spekülatörler et ithalatını çeşitli yöntemlerle önlemeye çalışıyor.

  Et ithalatı ile ilgili iddiaların ardı arkası kesilmiyor. 

     ATO et ithalinden sonra fiyatların sadece 29 kuruş düştüğü iddiasında bulunmuştu.

     Başka bir iddiayı ise Yemek Sanayicileri Dernekleri Federasyonu dillendirdi.

      Federasyon Genel Başkanı Basri Kalaycıoğlu, piyasadaki fiyatların düşmesiyle, alıştıkları satışları ve kârları yapamayan spekülatörlerin et ithalatını durdurmaya çalıştığını söyledi.

     Kalaycıoğlu, spekülatörlerin et ithalini durdurmak için çeşitli kanaat önderi ve sivil toplum örgütü temsilcilerinin ağzından ithal etlerin üzerinde soru işareti oluşturulduğu görüşünde.

     Kalaycıoğlu, &quot;Bunlar, ithal etlerin üzerinde soru işareti oluşturarak yılsonunda ithalat izninin uzatılmaması için Bakanlığın elini zayıflatmaya çalışmış, süre sınırı kaldırılınca da hesapları tutmamış ve birer birer besicilik faaliyetlerini dondurduklarını veya çekildiklerini açıklamaya başlamışlardır&quot; dedi.

     Tarım Bakanlığı´nın bu konuda yaptığı uygulamayı doğru bulduklarını belirten Kalaycıoğlu, &quot;Ülkemizdeki hayvan varlığı istenilen seviyelere gelene, yerli üretimdeki spekülatörler tamamen ortadan kaldırılıp, fiyat yapısı maliyetlerin üzerine makul kârlar konularak uygun hâle gelene kadar uygulamanın devamını destekliyoruz&quot; diye konuştu. 

</TEXT>
</DOC>
