<DOC>
<DOCNO> 1410730 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=38f86089-488d-42e6-b9fb-ea0c88ead553 </URL>
<DATE> 2011/01/27 </DATE>
<TIME> 22:58:00.0 </TIME>
<AUTHOR>    </AUTHOR>
<HEADLINE>
bu belgeyle sanayimiz daha ileriye...
</HEADLINE>
<TEXT>
Türkiye Sanayi Strateji Belgesi yürürlüğe girdi. Amaç, Türk sanayisini çok daha ileri taşımak...


Türkiye Sanayi Strateji Belgesi&rsquo;nin kabulüne ilişkin Yüksek Planlama Kurulu Kararı, Resmi Gazete&rsquo;nin mükerrer sayısında yayımlandı. 

72 eylemden oluşan strateji belgesi,  yatay ve sektörel sanayi politikaları olmak üzere iki temele oturtuluyor. 

Strateji belgesinin temel amacı, Türk sanayisinin rekabet edebilirliliğinin ve verimliliğinin yükseltilerek,  dünya ihracatından daha fazla pay alan, çevreye ve topluma duyarlı bir sanayi yapısına dönüşümü hızlandırmak olarak belirlendi. 

Yüksek katma değerli ve ileri teknoloji ürünlerinin üretildiği, nitelikli işgücüne sahip bir sanayi yapısının da hedeflendiği strateji belgesinde, Avrupa Birliğindeki sektörel strateji yaklaşımları baz alındı. 

Sanayi Strateji Belgesi, 2011 - 2014 yıllarını kapsıyor
</TEXT>
</DOC>
