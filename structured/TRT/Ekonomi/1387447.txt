<DOC>
<DOCNO> 1387447 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=f112da43-91f0-44ee-ad23-9900d430cd05 </URL>
<DATE> 2011/01/06 </DATE>
<TIME> 10:11:00.0 </TIME>
<AUTHOR>    </AUTHOR>
<HEADLINE>
t��m emeklileri ilgilendiren zam form��l��
</HEADLINE>
<TEXT>
Hükümet, memur ile işçi ve Bağ-Kur emeklisi arasındaki zam eşitsizliğini ortadan kaldırıyor.


Uzun yıllardır tartışma konusu olan memur-işçi emeklilileri arasındaki zam ayrımı nihayet ortadan kalkıyor. 

Bugün&rsquo;ün haberine göre, Meclis’te görüşülen Torba Kanunu’na konulan düzenleme ile memur emeklilerine yapılan yüzde 4’lük zam, işçi ve Bağ-Kur emeklilerine de uygulanacak. 

15 Ocak’a kadar yasanın çıkmayacağı düşüncesiyle yasaya geçici madde konularak bu emeklilerin zamlarının 1 Ocak’tan geçerli olmak üzere ödenmesi sağlanacak. 

9 Milyonu İlgilendiriyor 
Yaklaşık 9 milyon SSK ve Bağ-Kur emeklisinin maaşlarına bugüne kadar, gerçekleşen enflasyon oranında zam yapılıyordu. 

2010 yılının ikinci yarısında enflasyon yüzde 2,72 olarak gerçekleştiği için işçi ve Bağ-Kur emeklilerine, 2011 yılının ilk yarısı için enflasyon oranında zam yapılacaktı. 

Memur emeklileri ise yüzde 4’lük zamdan yararlanacaktı.

En Düşük 597 Lira
Yeni düzenleme, geçtiğimiz aylarda kabul edilen Anayasa değişiklikleri kapsamında yapıldı. İlgili düzenlemeye memurların toplu sözleşme görüşmelerinden emeklilerin de yararlanmasına yönelik düzenleme konuldu. 

Buna paralel olarak da hükümet, memur emeklisi ile işçi ve Bağ-Kur emeklisi ayrımını ortadan kaldırdı. Yeni düzenleme ile en düşük Bağ-Kur emeklisi maaşı 597 liraya yükselecek.

40-50 Lira Fazla Maaş Alacağız
Türkiye İşçi Emeklileri Derneği Genel Başkanı Kazım Ergün, hükümetin emekliler için yaptığı düzenlemenin müjde niteliğinde olduğunu açıkladı. 

Enflasyon kadar zam yapılması halinde emeklilerin büyük kaybı olacağını belirten Ergün şunları söyledi: 

&quot;Düzenleme yasalaşırsa emekliler 40-50 TL fazla zam almış olacak. Memur emeklilere zam oranında işçi emeklilerine zam yapılmış olacak. Bu, bizim yılardır yaşadığımız büyük sorunu ortadan kaldıracak. 1 Ocak&rsquo;tan itibaren yürürlüğe girecek olması da bizim için sevindirici haberdir.&quot;



</TEXT>
</DOC>
