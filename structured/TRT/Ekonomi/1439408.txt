<DOC>
<DOCNO> 1439408 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=04ea4fdd-98fc-4974-a6d5-e9d8112395e9 </URL>
<DATE> 2011/02/24 </DATE>
<TIME> 17:13:00.0 </TIME>
<AUTHOR>    </AUTHOR>
<HEADLINE>
tar��msal destekler a����kland��
</HEADLINE>
<TEXT>
Çiftçi Kayıt Sistemi'ne  kayıtlı çiftçilere, 2011 yılında uygulanacak tarımsal destekler belli oldu

 Çiftçi Kayıt Sistemi&rsquo;ne (ÇKS) kayıtlı çiftçilere, 2011 yılında uygulanacak tarımsal destekler belli oldu. 2011 yılında çiftçilere dekar başına 2,5 TL toprak analizi desteği verilecek. 

Türkiye genelindeki 30 tarım havzasında, 2011 yılı üretim sezonunda üretilen ve satışı yapılan ürünlere fark ödemesi yapılacak. 

2011 Yılında Yapılacak Tarımsal Desteklemelere İlişkin Karar, Resmi Gazete&rsquo;de yayımlandı. 

Çiftçilere Mazot, Gübre ve Toprak Analizi Destekleme Ödemesi Yapılacak 
 Karar, 1 Ocak 2011 tarihinden itibaren geçerli olmak üzere bugün yürürlüğe girdi. Buna göre ÇKS&rsquo;ye dahil olan çiftçilere, 2011 yılında alan bazlı olarak mazot, gübre ve toprak analizi destekleme ödemesi yapılacak. 

Tarım ve Köyişleri Bakanlığı&rsquo;nca belirlenecek büyüklükte ve ÇKS&rsquo;ye kayıtlı her bir tarım arazisinin gübre destekleme ödemesinden yararlanabilmesi için Tarım ve Köyişleri Bakanlığı&rsquo;nca yetkilendirilmiş laboratuvarlarda toprak analizi yaptırılması zorunlu olacak. 

Belirlenecek büyüklüğün altındaki tarım arazileri için toprak analizi şartı aranmayacak. 2011 yılı ÇKS&rsquo;ye dahil olan çiftçilere dekar başına 2,5 TL toprak analizi desteği verilecek.

 Peyzaj ve süt bitkileri, özel çayır, mera ve orman emvali alanlarına dekar başına 2,5 TL mazot, 3,5 TL gübre desteği verilecek. 

Hububat, yem bitkileri, baklagiller, yumru bitkiler, sebze ve meyve alanlarına dekar başına 3,75 TL mazot, 4,75 TL gübre desteği verilecek. Yağlı tohumlu bitkiler ve endüstri bitkileri alanlarından mazot ve gübre destek tutarı dekar başına 6 TL olacak.

30 Tarım Havzasında Üretilen ve Satılan Ürünlere Fark Ödemesi Yapılacak

Türkiye genelindeki 30 tarım havzasında, 2011 yılı üretim sezonunda üretilen ve satışı yapılan ürünlere fark ödemesi yapılacak. 

30 havzada 2011 yılı üretim sezonunda üretilerek satışı yapılan; yağlık ayçiçeği, kütlü pamuk, soya fasulyesi, kanola, dane mısır, aspir, zeytinyağı, buğday, arpa, çavdar, yulaf, tritikale, çeltik, kuru fasulye, nohut ve mercimek üreticileri desteklenecek. 

Buna göre her bir havza için yağlık ayçiçeğine kilo başına 23 kuruş birim destek verilecek. Sertifikalı soya fasulyesinde kilo başına birim destek 50 kuruş, sertifikasız üretimde 40 kuruş olacak. 

Kanola üretiminde kilo başına 40 kuruş, dane mısırda 4 kuruş, aspirde 40 kuruş, zeytinyağından 50 kuruş, buğdayda 5 kuruş; arpa, çavdar, yulaf, tritikalede 4 kuruş; çeltik, kuru fasulye, nohut ve mercimekte 10 kuruş destek verilecek.

 Kütlü pamuk birime destek miktarı, dünya piyasalarındaki gelişmeler dikkate alınarak kilosu 42 kuruşu geçmemek üzere, Tarım ve Köyişleri Bakanlığı tarafından çıkarılacak tebliğle belirlenecek. 

Desteklemelerden; Çiftçi Kayıt Sistemi&rsquo;nde özlük, ürün, arazi bilgileri kayıtlı olan ve ekli listede belirtilen havzalarda yer alan, arazilerinde desteklemeye esas ürünleri ürettiği il ve ilçe tarım müdürlüklerince tespit edilen ve belirlenecek yasal süre içerisinde destekleme başvurularını yapan kamu kurum ve kuruluşları hariç gerçek ve tüzel kişi üreticiler yararlanacak. 

Destekleme ödemelerine esas arazi büyüklüğü, başvuru sahibinin ÇKS&rsquo;de kayıtlı arazilerinin büyüklüğünü aşamayacak. 

Üreticiler, doğrudan Çiftçi Kayıt Sistemi üzerinden yürütülen fark ödemesi desteklemelerine ilişkin olarak, ÇKS&rsquo;de kayıtlı oldukları yer dışında başvuru yapamayacak.

</TEXT>
</DOC>
