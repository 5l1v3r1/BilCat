<DOC>
<DOCNO> 1414403 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=78adabd6-2f73-4f2f-a199-185412104fef </URL>
<DATE> 2011/01/31 </DATE>
<TIME> 23:00:38.0 </TIME>
<AUTHOR>    </AUTHOR>
<HEADLINE>
klasik tutkusu cep yak��yor
</HEADLINE>
<TEXT>
Bakım masraflarının yanında ağır vergi yükünün altından kalkmakta zorlanan klasik otomobil tutkunları, vergi yükünün hafifletilmesini istiyor.

Bir çok otomobilseverin tutku ile bağlı olduğu klasikler, dünyada gördüğü itibarı Türkiye&rsquo;de bulamıyor. Çünkü modernlerle aynı kefeye konuyorlar. Bu sebeple başta muayene ve vergi olmak üzere pek çok konuda sıkıntı yaşayan klasik araba sevdalıları şikayetçi.

Klasik otomobilcilere göre bu konudaki en büyük eksiklik henüz bir yasal düzenlemeye gidilmemiş olması. Oysa Avrupa ve ABD&rsquo;de özel plaka tahsis edilen klasik otomobil konusunda teşvik edici bir çok uygulama bulunuyor.
   
Klasik Otomobil Nedir? 
Klasik otomobil koleksiyoncusu olan Fırat Çapalar &quot;Klasik Otomobil&quot;i şöyle tanımlıyor: 

&quot;Uluslararası Tarihi Taşıtlar Federasyonu&rsquo;nun (FIVA) kriterlerine göre, 30 yaşını doldurmuş ve fabrika orijinali değiştirilmemiş araçlar, &rsquo;Klasik otomobil&rsquo; olarak tanımlanıyor. 60 yaşını geçen araçlar ise &rsquo;antika otomobil&rsquo; sınıfına giriyor.&quot;

Klasik Arabalar İçin Vergi Yükü ve Muayene...
Klasik otomobillerle ilgili diğer bir sorunsa ağır vergi yükü... Genelde 4 bin CC ve üzeri motor hacmine sahip klasikler, sevdalılarının cebini yakıyor. 

İstanbul Klasik Otomobilciler Derneği Genel Sekreteri İlker Tayalı, araç muayenesinde yaşanan zorlukların yanında vergi yüküne de değindi.

Tayalı, &quot;Bizim araçlarımızın hepsi fabrika çıkış orijinalindeki araçlar. Ancak 40-50 yaşındaki klasikler, muayene işlemlerinde 2011 araçlarla aynı muameleyi görüyor. Bu araçlar zaten yılın birkaç ayı trafiğe çıkıyor. Bu yüzden Avrupa&rsquo;da kaç ay trafikte ise ona göre vergi ödeniyor&quot; dedi.

Klasik otomobil tutkunları müzelerde sergilenenlerden vergi alınmasını da yadırgıyor.
</TEXT>
</DOC>
