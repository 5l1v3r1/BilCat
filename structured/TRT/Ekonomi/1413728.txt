<DOC>
<DOCNO> 1413728 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=1f3a4a2e-bcbe-4cc5-82ca-f25995f49ab8 </URL>
<DATE> 2011/01/31 </DATE>
<TIME> 11:01:00.0 </TIME>
<AUTHOR>    </AUTHOR>
<HEADLINE>
yerli otomobilde d����meye bas��ld��
</HEADLINE>
<TEXT>
Otomotiv Sanayi Derneği, bir komisyonla yerli marka fikrini tartışıp hükümete bir rapor sunacak...


Yerli malı bir otomobil üretilmesi fikrini ilk kez Sanayi ve Ticaret Bakanı Nihat Ergün 8 Aralık 2010&rsquo;da İstanbul&rsquo;da düzenlenen AutomotivİST toplantısında dile getirdi. 

Başbakan Recep Tayyip Erdoğan TÜSİAD&rsquo;ın Yüksek İstişare Toplantısı&rsquo;nda (YİK) bu kez Bakan Nihat Ergün gibi profesyonellere değil, onların patronlarına &rsquo;artık yerli otomobilimizi üretelim&rsquo; çağrısında bulundu. 

Tüm bu çağrılara paralel olarak konu tüm taraflarca tartışılmaya başlandı. İşadamı Rahmi Koç, yerli marka ve otomobil konusunu Otomotiv Sanayi Derneği&rsquo;nin (OSD) tartışması gerektiğini söyledi. 

Seçimden Önce Bir Rapor Hazırlanacak
Bunun üzerine harekete geçen Türk otomotiv üreticilerinin çatı örgütü konumundaki OSD, yerli otomobil üretiminin &rsquo;olup olmayacağı, olursa nasıl olacağı&rsquo; konusunda kapsamlı bir rapor hazırlamak üzere düğmeye bastı.

Habertürk&rsquo;ün haberine göre; Türkiye&rsquo;nin dev otomotiv şirketlerinin üye olduğu OSD, bu çalışmalar çerçevesinde bir komite kuracak. Raporu hazırlama görevi de bu komitenin... Tüm üyelerin görüş ve önerileri dikkate alınarak hazırlanacak raporun yazdan önce tamamlanması hedefleniyor. Rapor önce Sanayi ve Ticaret Bakanı Nihat Ergün&rsquo;e, daha sonra da Başbakan Erdoğan&rsquo;a sunulacak. 

&quot;Neden Olmaz Değil, Nasıl Olur&quot;
Kanal 24&rsquo;te Hakan Çelik&rsquo;in sunduğu programında konuya ilişkin soruları cevaplayan Sanayi ve Ticaret Bakanı Nihat Ergün, OSD&rsquo;nin çalışmaya başlamasını olumlu olarak değerlendirirken, hazırlanacak raporun &rsquo;Neden olmazı anlatmak yerine nasıl olur&rsquo;a cevap bulmaya çalışması gerektiğini söyledi.

Ergün, şöyle konuştu: &quot;Türkiye&rsquo;de bazı markalardaki yerlilik ürünü yüzde 80&rsquo;lere varıyor. Yani Türkiye otomobil yapabiliyor. A&rsquo;dan Z&rsquo;ye otomobili yapabilecek güce sahibiz. Birisinin çıkıp yeni bir marka ve tasarım yaratıp iç ve dış pazara açma cesaretini göstermesi gerekiyor. Ben eminim ki yerli bir otomobil bu pazardan yüzde 20 pay alır.&quot;

Elektrikli Araçların Vergilendirilmesinde Sona Gelindi
Ergün, bugün toplanacak olan EKK&rsquo;da elektrkili araçların vergilendirilmesi konusunun tamamlanacağını ifade ederek, &quot;Maliye Bakanlığı epey bir zamandır çalışıyor, belki son şekli bugün (31.01.2011) verilebilir. Elektrikli otomobili ilk biz alacağız diye söz verdik, onun için yazdan önce bu işi tamamen bitirmiş olacağız&quot; diye konuştu.

</TEXT>
</DOC>
