<DOC>
<DOCNO> 1399469 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=1cc11b53-ec55-48f0-8459-c674b5aeaf1f </URL>
<DATE> 2011/01/17 </DATE>
<TIME> 15:17:00.0 </TIME>
<AUTHOR>    </AUTHOR>
<HEADLINE>
akaryak��tta vergi indirilecek mi?
</HEADLINE>
<TEXT>
Maliye Bakanı Mehmet Şimşek akaryakıt ürünleri ve iletişim hizmetleri üzerindeki vergilerin düşürülebileceğini vurguladı. 

Maliye Bakanı Mehmet Şimşek, Türkiye&rsquo;de akaryakıt ürünleri ve iletişim hizmetleri üzerindeki vergilerin yüksek olduğunu belirtirken, &rsquo;&rsquo;Bunları imkanlar elverirse düşürürüz. Ama nasıl? Türkiye&rsquo;de gelir bazını ciddi bir şekilde artırırsak&rsquo;&rsquo; dedi.

Bakan Şimşek, 2010 yılı bütçe rakamlarını açıkladığı basın toplantısının ardından gazetecilerin çeşitli konulardaki sorularını yanıtladı.

Vergi indirimlerine ilişkin bir soru üzerine Şimşek, hükümet olarak popülizm yapmadıklarını, yeniden yapılandırmadan ya da 2-B&rsquo;lerden gelmesi muhtemel gelirlerin bir defalık gelirler olduğuna dikkati çekti.

&rsquo;&rsquo;Bütçede esas olan vergi indirimine gideceksek; kalıcı gelirler çerçevesinde bunu yapmamız lazım&rsquo;&rsquo; diyen Şimşek, bir kerelik elde edilecek gelirleri, kalıcı vergi indirimlerine tahsis ederlerse, bunun kendilerini ancak 1 yıl götüreceğini, sonrasında Türkiye&rsquo;nin eskiden olduğu gibi sıkıntılarla karşı karşıya geleceğini söyledi.

Vergiyi tabana yaymada ne kadar başarılı olunursa, kalıcı bir şekilde Türkiye&rsquo;nin üretimini, performansını sınırlayan vergilerde, mükellef lehine düzenleme yapabileceklerinin altını çizen Şimşek, kendilerinin hükümete geldiklerinden bu yana kurumlar vergisi, gelir vergisi oranlarını aşağıya çektiklerini hatırlattı.




</TEXT>
</DOC>
