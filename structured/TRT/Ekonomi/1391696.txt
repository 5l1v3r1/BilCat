<DOC>
<DOCNO> 1391696 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=49660ce2-8dd4-4706-909a-4dfeb284ee45 </URL>
<DATE> 2011/01/10 </DATE>
<TIME> 11:44:00.0 </TIME>
<AUTHOR>    </AUTHOR>
<HEADLINE>
belediyelerdeki s��zle��meli ��cretleri
</HEADLINE>
<TEXT>
Maliye Bakanlığı, belediyelerde çalışan sözleşmeli personel için ücret tavanlarını yeniden tespit etti.

2011 yılı için uygulanacak rakamlara göre herhangi bir belediyede çalışan sözleşmeli personelin maaşı 2 bin 417 lirayı geçemeyecek. 

Bütçe ve Mali Kontrol Genel Müdürlüğü tarafından hazırlanan genelgeye göre, belediyelerde sözleşmeli personel olarak tavan ücret hukuk müşavirine verilecek. 

Mimar, şehir plancısı ve mühendisin maaşı 2 bin 108 lira olarak belirlenirken, uzman tabip 2 bin 266 lira aylık alabilecek. 

Belediyelere gönderilen genelgeye göre ortalama maaşlar ise 1.200 ile 2 bin 400 lira arasında olacak. 

31 Aralık 2011 tarihine kadar geçerli olacak rakamlarda sözleşmeli personele 17 gün üzerinden ödeme yapılacak. 

Uygulamadan faydalanacak sözleşmeli belediye çalışanı sayısı yaklaşık 10 bin civarında.

Belediyeler, bağlı kuruluşları ve mahalli idare birliklerinde toplamda 247 bin kişi çalışıyor. Belediye iktisadi teşekküllerinde (BİT) çalışan sayısı ise 23 binin üzerinde. 

Kamuda istihdam edilenlerin sayısı 3 milyona yaklaştı. Türkiye İstatistik Kurumu (TÜİK) verilerine göre kamudaki sözleşmeli personel sayısı 30 Mart 2010 tarihi itibarıyla 294 bin 85 kişi iken, bu rakam 30 Eylül 2010&rsquo;da 309 bin 145&rsquo;e yükseldi. 

Kamuda istihdam edilenlerin 2 milyon 128 bin 250&rsquo;sini kadrolu personel oluşturuyor.

Maliye Bakanlığı tarafından yayımlanan &rsquo;Belediyelerde Sözleşmeli Personel Ücret Tavanları&rsquo; genelgesinde 5393 sayılı Belediye Kanunu&rsquo;nun 49. maddesi çerçevesinde çalıştırılacak sözleşmeli personel için 1 Ocak 2011 tarihinden itibaren unvanlar itibarıyla geçerli olan net ücret tavanları, asgari geçim indirimi tutarı uygulanmaksızın tablo şeklinde belirlendi. 

</TEXT>
</DOC>
