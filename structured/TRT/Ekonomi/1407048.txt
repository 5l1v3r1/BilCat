<DOC>
<DOCNO> 1407048 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=982718d3-8476-4fd0-a053-20458a2a2466 </URL>
<DATE> 2011/01/24 </DATE>
<TIME> 17:53:00.0 </TIME>
<AUTHOR>    </AUTHOR>
<HEADLINE>
"petrol kar����l������ konut" pazarl������
</HEADLINE>
<TEXT>
Ankara, Venezuela ile "petrol karşılığı konut" işbirliği üzerinde duruyor. Bakan Çağlayan Şubatta Venezuela'ya gidecek.

Türkiye, enerji kaynaklarını çeşitlendiriyor, yeni işbirliği imkanları arıyor.
          
Enerji ve Tabii Kaynaklar Bakanı Taner Yıldız&rsquo;ın Venezuela ziyareti yeni ve çok kapsamlı bir işbirliğinin de kapısını araladı. 

Ankara şimdi, Venezuela ile &quot;petrol karşılığı konut&quot; işbirliği üzerinde duruyor.
          
Venezuela lideri Chavez, Türk heyetini &quot;Selamınaleyküm&quot; diye karşıladı, dinamizmini takdirle karşıladıkları Türkiye&rsquo;yi ziyaret etmek istediğini söyledi, Başbakan Erdoğan&rsquo;ı çok sevdiğini anlattı.

Türkiye&rsquo;nin kentsel dönüşüm projeleri de dikkatlerini çekince, bu sıcak hava yeni bir işbirliğinin kapısını araladı. 

Taner Yıldız&rsquo;ın Venezuela ziyareti sırasında, &quot;petrol karşılığı konut&quot; konusunda işbirliği gündeme geldi.

İşte bu konu iki bakanın, Enerji ve Tabii Kaynaklar Bakanı Taner Yıldız ile Devlet Bakanı Zafer Çağlayan&rsquo;ın gündemindeydi.

Taner Yıldız, &quot;Venezula, petrol konusunda Suudi Arabistan&rsquo;ı geride bırakarak birinci sıraya yerleşti. Buna kayıtsız kalmamız mümkün değil. &quot; dedi.

İki bakan, Türkiye Müteahhitler Birliği Başkanı Erdal Eren ve Başbakanlık Toplu Konut İdaresi Başkan Yardımcısı Ercan Tıraş ile birlikte durum değerlendirmesi yaptı.

Venezuela&rsquo;nın ilk etapta 350 bin orta vadede 2 milyon konut ihtiyacı bulunuyor.

Bu büyük pastadan pay almak için de Türk müteahhitlerinin ülkede yatırımının önünü açacak anlaşmalar yapılabilmesi adına, Zafer Çağlayan başkanlığındaki heyet, Şubat ayının ikinci haftasında Venezuela&rsquo;ya gitmeyi planlıyor.

Anlaşma sağlanırsa, Türkiye&rsquo;nin Venezuela&rsquo;da petrol çıkarması gündemde...

Enerji ve Tabii Kaynaklar Bakanı Yıldız, &quot;Venezuela ile rakamlarda mutabık kalabilirsek 1 veya 1,5 yıl içinde petrol çıkarıp getirme imkanımız olabilecek&quot; diye konuştu.
</TEXT>
</DOC>
