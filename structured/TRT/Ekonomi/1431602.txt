<DOC>
<DOCNO> 1431602 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=65c24720-03f0-4038-89bb-7b4bf929633c </URL>
<DATE> 2011/02/17 </DATE>
<TIME> 12:14:00.0 </TIME>
<AUTHOR>    </AUTHOR>
<HEADLINE>
��mf:"gidin paray�� nato'dan al��n"
</HEADLINE>
<TEXT>
Şubat 2001 krizinde BDDK Başkan Yardımcısı olan Faik Öztrak, Kemal Derviş'le birlikte gerçekleştirdikleri IMF toplantılarının ayrıntılarını anlattı.

Şubat 2001&rsquo;de kriz yaşanırken BDDK Başkan Yardımcılığı görevini yürüten, kısa bir süre sonra dönemin Hazine Müsteşarı Selçuk Demiralp&rsquo;ın istifası ile boşalan koltuğa geçen Faik Öztrak, kriz sırasında Kemal Derviş ile birlikte IMF yetkilileriyle gerçekleştirdikleri toplantılarda kendilerine anlamsız dayatmalar getirildiğini söylüyor. 
IMF yetkililerinin bir ara daha da ileri giderek, &quot;Gidin ihtiyacınız olan parayı NATO&rsquo;daki ortaklarınızdan teker teker isteyin&quot; dediğini söyleyen Öztrak, Kemal Derviş&rsquo;in bu duruma çok sinirlendiğini aktarıyor. 

Zaman&rsquo;ın haberine göre, Öztrak, &quot;Böyle bir şeyin kabulü imkansız. Çünkü herhangi bir ülkeden borç istediğinizde size parayı çıkarları ile birlikte verecektir&quot; dedi. Öztrak, IMF&rsquo;ye &quot;Türkiye&rsquo;nin bu halinde IMF politikalarının da rolü var&quot; diyerek işbirliğine zorladıklarını kaydetti. 
 
En Uygun Şartlar IMF’deydi
Öztrak, IMF&rsquo;nin şartlarının o dönem diğer birçok alternatife nazaran en iyisi olduğunu belirterek, &quot;En düşük faiz oradaydı çünkü. Anlaşmanın şartlarını da büyük ölçüde Türk bürokratlar yazdı. Bunlardan biri de bendim. Tabii ki IMF&rsquo;nin birçok talebi oldu. Krizin başından itibaren birçok şey dayatılmak istendi. IMF&rsquo;nin emrine girilmedi&quot; diye konuştu.

Şu an CHP Genel Başkan Yardımcısı olan Faik Öztrak, kriz yılını özetlerken, &quot;Ertesi gün belli ödemeler yapılacak, bunlar nasıl yapılacak diye düşünülüyordu&quot; ifadelerini kullanıyor. 

2001 ve 2008 Krizleri
2001&rsquo;deki krizin ve 2008 küresel krizinin temellerinin farklı olduğuna işaret eden Öztrak şunları söyledi:

 &quot;O günlerde hükümet bir türlü ne yapacağına karar veremiyordu. Türkiye&rsquo;ye duyulan güven sarsılmıştı. 

Dünyada da ciddi sermaye erimesi, likidite çekilmesi yaşanıyordu. Kamu bankaları ciddi sıkıntı içine girmişti. Bu sıkıntı özel bankalara da sirayet ediyordu. 

BDDK yeni kurulmuştu, bir türlü faaliyete geçemiyordu. &quot;

Öztrak, problemin sadece Türkiye&rsquo;de olmadığını, küresel sermayenin de dibe vurduğunu kaydediyor. Öztrak, bugün ortaya çıkan güçlü bankacılık sisteminde, o günkü ağır bedellerin rol oynadığı kanaatinde. 

O dönemki ağır bedeli belli kesimin üstüne yıkmamak için çabaladıklarını ve krizi Türkiye&rsquo;ye adil şekilde paylaştırmak istediklerini ifade eden Öztrak, &quot;Sendikalarla, işverenlerle, esnaf örgütleri ile görüşülüyordu. Tüm kesimlerle çaba sarf ediyorduk&quot; dedi.

</TEXT>
</DOC>
