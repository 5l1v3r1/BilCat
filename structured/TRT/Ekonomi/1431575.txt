<DOC>
<DOCNO> 1431575 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a4e26a25-9f34-43c9-b1a2-31903b491572 </URL>
<DATE> 2011/02/17 </DATE>
<TIME> 11:17:00.0 </TIME>
<AUTHOR>    </AUTHOR>
<HEADLINE>
in��aatta b��y��me daha da h��zlanacak
</HEADLINE>
<TEXT>
Türkiye ekonomisinin lokomotifleri arasında yer alan inşaat ve inşaat malzemeleri sektörünün 5 yıl boyunca hızlı büyüme sürecinde olacağı belirtildi.

Türkiye Odalar ve Borsalar Birliği (TOBB) ile sektörel derneklerin Deloitte Türkiye’ye hazırlattığı Türkiye İnşaat Malzemeleri Sektör Görünüm Raporu’nda, Türkiye ekonomisinin lokomotifleri arasında yer alan inşaat ve inşaat malzemeleri sektörünün önümüzdeki 5 yıl boyunca hızlı büyüme sürecinde olacağı belirtildi.

Raporda, 2009-2014 yıllarında Türkiye inşaat sektörünün yüzde 8.5 büyüyeceği vurgulanırken, buna karşın büyüme oranının Asya Pasifik için yüzde 7.9, Doğu Avrupa için yüzde 7.2, Güney Amerika için yüzde 6.1, Kuzey Amerika için yüzde 6, Afrika için yüzde 5.2 ve Batı Avrupa için yüzde 1.4 olduğu kaydedildi.

Rapora ilişkin düzenlenen basın toplantısında konuşan TOBB Başkanı Hisarcıklıoğlu, Doğu Avrupa, Türki cumhuriyetler, Ortadoğu ve Kuzey Afrika bölgelerinde inşaat alanında yeni pazarlar açıldığını belirterek, “Buralardaki pazar potansiyelini en iyi kullanabilecek ülkeyiz. Diğer bir ifadeyle, Türkiye ve çevre ülkeler şantiye halinde olacak” dedi.

3 tane 100 hedefi Hisarcıklıoğlu, inşaat sektöründeki tüm harcamaların 2010 yılında 90 milyar liraya ulaşacağını kaydetti.

Radikal&rsquo;in haberine göre, İnşaat Malzemesi Sanayicileri Derneği (İMSAD) Başkanı Hüseyin Bilmaç da, İMSAD olarak 2023’te 100 milyar dolar yurtdışı müteahhitlik geliri, 100 milyar dolarlık iç pazar büyüklüğü ve 100 milyar dolar ihracat hedeflediklerini söyledi.

</TEXT>
</DOC>
