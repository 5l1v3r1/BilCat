<DOC>
<DOCNO> 1410025 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=79c91f6a-f906-40a4-aa0e-ac28fec2362c </URL>
<DATE> 2011/01/27 </DATE>
<TIME> 10:50:00.0 </TIME>
<AUTHOR>    </AUTHOR>
<HEADLINE>
davos'ta ��arp��c�� a����klamalar
</HEADLINE>
<TEXT>
Babacan sermaye girişine kontrolün devam edeceğini belirterek "Türkiye'nin etrafına yüksek duvar örmeyiz" dedi, Merkez'e yeni başkan konusuna değindi.


Devlet Bakanı Babacan, sermaye girişine kontrolün devam edeceğini belirterek, &quot;Türkiye&rsquo;nin etrafına yüksek duvar örmeyiz&quot; dedi. Babacan, MB&rsquo;nin yeni başkanını açıklamanın Durmuş Yılmaz&rsquo;ı &rsquo;topal ördek&rsquo; durumuna düşüreceğini kaydetti.

Başbakan Yardımcısı ve Devlet Bakanı Ali Babacan, Dünya Ekonomik Forumu&rsquo;nun yapıldığı Davos&rsquo;ta NTV/CNBC-e ortak yayınında soruları yanıtladı.

Babacan şunları söyledi: &quot;İlk katıldığım Davos toplantıları 10 yıl önceydi. Bu yıl ağırlıklı olarak ekonomik sorunların işlendiği bir Davos görüyoruz. Siyasi konular geri planda. Değişen dünya dengeleri Davos toplantılarının ana teması. Türkiye&rsquo;de bir kriz olmadığı için Türkiye olumlu örneklerden biri olarak geçiyor. Biz bütün oturumlarda Türkiye&rsquo;nin yaptıklarını anlatıyoruz, neler yapılması gerektiğini ortaya koyuyoruz. Büyüme olağanüstü bütçe açıklarıyla sağlanmış suni büyüme oranları. Gelişmiş ülkelerin devletlerinin ne yapacağı büyük önem taşıyacak. Bütün yük merkez bankalarının sırtında gözüküyor.&quot;

&quot;Şimdi Durup Yapılanların Sonucunu İzleme Zamanı&quot;
&quot;Sorun derinleşirse Türkiye&rsquo;ye yansıması daha farklı olur.&quot; diyen Babacan şöyle devam etti:
&quot;Dünyada bir likidite bolluğu var. Türkiye aslında sermaye akımlarına ihtiyacı olan bir ülke. Kendi tasarruflarımız yüksek büyüme oranlarına ulaşılması için yeterli değil. Aslında bütün uygulamalarımız uzun vadeyi destekleyici yönde uygulamalar. Sermaye hareketlerine Türkiye&rsquo;yi kapatmak değil, sermaye girişinin devamını sağlamak. Kasım&rsquo;dan bugüne kadar önemli miktarda risk olarak görülen sermaye Türkiye&rsquo;den çıktı. Girenlere bakınca daha kalıcı cinsten olduğunu tahmin ediyoruz. Bir sermaye hareketine sıcak para demek için çıkış tarihine bakmak lazım. Biz &rsquo;her an her şey olabilir&rsquo; gibi bir belirsizlik ortamına sürüklemek istemiyoruz. Bir süre durup tedbirlerin neticesini görmemiz gerekiyor. Şimdi durup yapılanların sonucunu izleme zamanı.&quot;

Bütçe gelişmelerinin son derece olumlu olduğunu söyleyen Babacan, &quot;Bütün dünyada genişleme varken, sıkılaştırıcı bir döneme girmiştik. 2011&rsquo;de yapılacak bazı harcamaları biz 2010 yılına kaydırdık. Önemli olan burada yıl sonu hedefidir. Maliye politikası açısından oldukça sıkı bir noktadayız. Daha da sıkılaşacak. Davos&rsquo;ta yüzde 2.8 bütçe açığı deyince &rsquo;bunu nasıl yapıyorsunuz&rsquo; diyorlar. Türkiye&rsquo;nin yapmış olduğu yapısal reformlar burada çok önemli. &quot; dedi.

&quot;Türkiye&rsquo;nin Etrafına Duvar Örmeyiz&quot;
Babacan şunları söyledi:
&quot;Türkiye sermaye hareketlerinin açık olduğu bir ülke. Sermaye girişinin çıkışının serbest olduğu bir ülke. Yakından izleme anlamındaki kontrol devam edecek. Ama kısıtlama, yasaklama, Türkiye&rsquo;nin etrafına yüksek duvar örücü bir yaklaşım kesinlikle olmaz. Uzun vadeli sermayeyi teşvik edici adımlarımız olacak. Sıcak paraya yeni bir vergi gündemimizde yok. Kur için alt sınır, üst sınır yoktur. Biz serbest kur rejimi diye yola çıktık. 

Her ülkenin kendine özel şartları var. Ülkelerin cari dengelerini sınırlamaya yönelik adım gerçekçi olmaz. Tek beden gömleği herkese geçirmek gerçekçi bir yaklaşım değil. Her ülkeye özel bir politika seti geliştirilebilir. G20 ülkelerinin karşılıklı değerlendirme süreci gibi bir çerçeve var. Ama tek bir rakamla yola çıkıp herkes buna uysun demek zor. Cari dengeye yüzde 4&rsquo;lük sınır teklifindeki asıl hedef Çin&rsquo;di.

Yüzde 5-6 civarındaki bir cari açık Türkiye için sürdürülebilir. Cari açığın miktarındansa yapısı ve finansman türü daha önemli. 

3 Ay Önce Yeni Başkanı Açıklarsak...
Merkez Bankası&rsquo;na yeni başkan konusunda da konuşan Ali Babacan, Merkez Bankası&rsquo;nda önce pozisyonun boşalması gerektiğini söyledi. 

&quot;3 ay önce yeni başkanı açıklasak bugünkü başkanın ne dediğini kimse dinlemez.&quot; diyen Babacan, &quot;O da topal ördek dediğmiz sıkıntıyı beraberinde getirir. Bir boşluk, bir ara geçiş dönemi beklemiyorum. MB Başkanı&rsquo;nın iki dudağı arasında değil artık işler.&quot; dedi.

Babacan şöyle konuştu:
&quot;Biz hükümete geldiğimizde maalesef öyleydi. Alınan kararların geri planında çok sayıda kişi var. Durmuş Bey çok başarılı bir performans sergiledi, MB&rsquo;nin itibarı daha da arttı. Bunun karşısında daha farklı şeyler söylememiz doğru olmaz. Kendisini tebrik ediyorum. Görevi bitince yeni başkan göreve gelecek.&quot;

&quot;b>Yatırımcı Seçimin Farkında Değil&quot;
Yatırımcılar seçimlerin bu yıl olduğunun farkında olmadığını dile getiren Babacan, şu anda pek çok ankette benzer bir tablonun seçimden sonra da devam edeceğini gösterdiği için risk olarak görünmediğini söyledi.

Babacan, petrol fiyatlarındaki artış beklentilerinin Türkiye&rsquo;ye de yansıyacağını, gıda fiyatlarını da etkileyeceğini söyledi. Bir ısınmadan, içerdeki talebin artışından bir fiyat artışından kaygı duyduklarını ifade eden Babacan, şu anda bunları görmediklerini, çekirdek enflasyondaki gelişmelerin hedefin de altında olduğunu söyledi.

</TEXT>
</DOC>
