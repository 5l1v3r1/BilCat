<DOC>
<DOCNO> 1431754 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d1960ecc-5dee-45f8-8201-7eb48852cf39 </URL>
<DATE> 2011/02/17 </DATE>
<TIME> 14:22:00.0 </TIME>
<AUTHOR>    </AUTHOR>
<HEADLINE>
alt��n talebi 10 y��l��n zirvesinde
</HEADLINE>
<TEXT>
Dünya Altın Konseyi'nin raporuna göre, Hindistan ve Çin'de mücevher alımlarının artmasıyla birlikte altın talebi son çeyrekte yüzde 11 tırmandı.

Dünya Altın Konseyi&rsquo;nin (WGC) açıklamasına göre, Hindistan ve Çin&rsquo;de mücevher alımlarının artmasıyla birlikte altın talebi son çeyrekte yüzde 11 tırmanarak yıllık talebin 10 yılın en yükseğine çıkmasını sağladı.

Londra merkezli konseyin bugünkü raporuna göre, bir önceki yıl 858 ton olan küresel altın talebi, dördüncü çeyrekte 955.5 metrik tona çıktı. 

Mücevher kullanımı ise yüzde 13 artarak 2 yıldan daha fazla sürenin en yüksek seviyesine çıktı. 

Konseyin açıklamasına göre, Çin&rsquo;den gelen altın talebi güçlü ekonomik büyümeyle artarken, Hindistan&rsquo;da da aynı şekilde tüketim yükselecek. Küresel ekonomideki belirsizlikler nedeniyle yatırım talebi de güçlü olacak.

Geçtiğimiz yıl ülkelerin ekonomileri desteklemek için trilyonlarca dolar harcaması ve faiz oranlarını düşük tutmasıyla altın fiyatları yüzde 30 tırmandı. 

Yükselen enflasyonun para birimlerinin değerini kaybetmesine neden olacağına dair endişeler de fiyatların Aralık&rsquo;ta rekor kırmasına neden oldu.

Konseyin yatırım ve Araştırma Müdürü Eily Ong dün yaptığı bir açıklamada, &quot;Küresel ekonomideki ve para birimlerindeki belirsizlikler altının güvenli varlık olarak yükseliş trendine destek oluyor. 

Bloomberg’in haberine göre Çin&rsquo;de gelirlerin arttığını ve ekonominin güçlendiğini görüyoruz. Bu da altın yatırımlarının ve mücevher piyasalarının yükselişini sürdürmesini sağladı&quot; diye konuştu.

Spot altının onsu, 7 Aralık&rsquo;ta 1,431.25 dolarla rekor kırmıştı. Dün Londra&rsquo;da spot altın 1,380 dolardan işlem gördü.

</TEXT>
</DOC>
