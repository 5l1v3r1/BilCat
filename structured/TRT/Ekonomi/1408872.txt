<DOC>
<DOCNO> 1408872 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=9a72c6a4-9879-4d87-88da-bba81072f9d4 </URL>
<DATE> 2011/01/26 </DATE>
<TIME> 10:57:00.0 </TIME>
<AUTHOR>    </AUTHOR>
<HEADLINE>
do��algaz'da tasarruf t��yolar��
</HEADLINE>
<TEXT>
Bursagaz Genel Müdürü Tola, havaların  soğumasıyla tüketimi artan doğalgazda nasıl tasarruf sağlanacağını anlattı. 

Bursagaz Genel Müdürü Ahmet Hakan Tola, özellikle yalıtım malzemesine dikkat çekti. 

                  Binalardaki ısı kayıplarının değişik yollarla olduğunu 
                  belirten Tola, şöyle konuştu:
                  &rsquo;&rsquo;Çatıdan kaçan ısı miktarı yüzde 7, dış duvardan kaçan yüzde 
                  30, pencerelerde oluşan kayıp yüzde 40, kapı ve 
                  havalandırmalardan kaçan ısı yüzde 17, döşeme ve tabanda 
                  oluşan ısı kayıpları ise 6&rsquo;ya kadar ulaşıyor. Isı yalıtım 
                  önlemleri, binanın toplam inşaat maliyetinin en fazla yüzde 
                  3&rsquo;ünü tutmasına karşılık, yıllık yakıt tüketimlerinde yüzde 
                  50&rsquo;ye varan tasarruf sağlayarak bütçeye önemli ölçüde katkı 
                  sağlar.&rsquo;&rsquo;
                  Binalardaki tedbirlerin yanı sıra bireysel olarak evlerde 
                  alınacak önlemlerle doğalgazda tasarruf sağlanabileceğini 
                  vurgulayan Tola, kapı ve pencere kenarlarındaki boşlukların 
                  izole edilmesinin tüketimi azaltacağını anlattı.
                  Isıtıcı cihazların bakımlarının düzenli olarak yaptırılıp, 
                  filtrelerini düzenli temizlemek gerektiğini ifade eden Tola, 
                  şunları söyledi:
                  &rsquo;&rsquo;Evlerde bulunan radyatörlerinin önüne ve üzerine eşya 
                  koymamak, radyatörlerin arkasına ısı levhaları yerleştirmek, 
                  kombiyi soğuk günlerde 20 derecede kullanmak doğalgaz 
                  tüketimini azaltacaktır. Her bir derecelik iç sıcaklık 
                  artışında yüzde 5 civarında fazladan enerji sarfiyatı 
                  oluşmaktadır. Güney cephesindeki pencerelerden güneş ışığının 
                  girişini sağlamak ve evin havalandırılması işini gündüzleri 
                  yapmak da tasarruf tedbirleri arasında yer alıyor.&rsquo;&rsquo;
                  Ayrıca, baca çekişi iyi olmayan eskimiş bacaların, standarda 
                  uygun paslanmaz çelik bacalarla değiştirilmesi ve yıllık baca 
                  temizliğinin yapılması da cihazın yanma verimini artıracağına 
                  dikkati çeken Tola, bu durumun da daha ucuza ısınmaya önemli 
                  ölçüde katkı sağlayacağını bildirdi. 

</TEXT>
</DOC>
