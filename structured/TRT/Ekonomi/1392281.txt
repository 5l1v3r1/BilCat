<DOC>
<DOCNO> 1392281 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=f6d1a8a0-72c4-4cff-b861-5a1bfc28222f </URL>
<DATE> 2011/01/10 </DATE>
<TIME> 18:30:00.0 </TIME>
<AUTHOR>    </AUTHOR>
<HEADLINE>
bor��lar kanunu'nda b��y��k de��i��iklik
</HEADLINE>
<TEXT>
85 yıllık Borçlar Kanunu değişiyor. Yeni kanun, ev sahibi-kiraci ilişkilerinden, tazminat taleplerine kadar pekçok konuda yeni düzenlemeler getiriyor.

Uzun bir süredir Meclis gündeminde bulunan 649 maddelik tasarı yarından (11.01.2010) itibaren Genel Kurul&rsquo;da görüşülmeye başlanacak. 

Borçlar Kanunu, Meclis&rsquo;te grubu bulunan tüm partilerin uzlaşmasıyla geceli gündüzlü mesai yapılarak çıkarılacak. 
Neler Değişecek?
Peki yeni Borçlar Kanunu neleri değiştirecek? Yeni kanun, ev sahibi-kiracı ilişkisinin çerçevesini yeniden çiziyor. 
     
Balkonda Mangal Yasak
Ev sahibinin, belli şartlarda kiracıyı evden çıkarmasının yolu açılıyor. Mesela, balkonda mangal yakıldığı, yüksek sesle müzik dinlendiği, komşuların rahatsız edildiği gerekçeleriyle kiracıdan evi boşaltması istenebilecek. 
Kiraya ÜFE, Depozitoya 3 Ay Sınırı
Kira bedeline sınır getiriliyor. Kira bedelleri, bir önceki yıldaki üretici fiyat endeksindeki artışı geçemeyecek. 
     
Tasarıya göre depozito miktarı 3 aylık kirayı aşmayacak. Ev sahibi, alt ve üst soyunun oturması için kiracıdan evden çıkmasını isteyebilecek. Örneğin, &quot;dedem taşınacak&quot; ya da &quot;Almanya&rsquo;dan oğlum geldi&quot; gibi ailevi gerekçelerle evinin tahliyesini isteyebilecek. 
     
Kiralarını dövizle ödeyenlerin kontratlarında 5 yıl boyunca indirim ya da zam olmayacak.
     
Kira kontratında eşin rızası zorunlu olacak. Aile konutlarıyla ilgili kontratlar yazılı eş rızası olmadan feshedilemeyecek.
Kefalette de eşin rızası aranacak, Eşin yazılı izni olmadan kefalet altına girilemeyecek. &quot;Ömür boyu kefalet&quot; kavramı tarih oluyor.  10 yıl sonunda kefalet kendiliğinden sonlandırılacak. 

Saldırgan Satış
Yasa, tüketicinin korunması ile ilgili olarak da detaylı düzenlemeler getiriyor. Kapıdan satışlar, &quot;saldırgan satış yöntemi&quot; olarak nitelendirilecek. Haksız rekabetin önlenmesi için, evin kapısına gelerek veya yoldan çevirerek yapılan satışlar kurallara bağlanacak.
Borçlulara Koruma
Borçlular olağanüstü faizlere karşı korunacak. Uygulamadaki yasal faiz dikkate alınarak, akdi faiz yüzde 13 buçuğu, temerrüt faizi de yüzde 18&rsquo;i aşamayacak.

Otobüste Yumurta Yasak
Şehirlerarası yolculuklarda, yumurta, soğan, pide ve lahmacun yenilmeyecek; otobüslerde canlı hayvan taşınamayacak. 

  İşyerinde Taciz
İşveren, çalışanlarını psikolojik tacize karşı korumakla görevlendiriliyor. Bunun için gerekirse güvenlik önlemi alınacak.

Doktora Sorumluluk Sigortası
&quot;Sorumluluk sigortası&quot; kavramı ilk defa hukuk sistemine girecek. Yanlış tedavi uygulayan doktor, yanlış savunma yapan avukat, kötü yönetim sergileyen bir şirket yetkilisi tazminata mahkum olabilecek.
Resmi Nikahı Olmayanlara da Tazminat
Ağır bedeni zarar veya ölüm halinde zarar görenin veya ölenin yakınlarına da tazminat ödenebilecek. Ayrıca resmi nikahı olmayan eşlerin tazminat istekleri de yasal dayanağa kavuşacak.

</TEXT>
</DOC>
