<DOC>
<DOCNO> 1395233 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=7b33b5aa-61fe-446c-a870-70a8ca308293 </URL>
<DATE> 2011/01/13 </DATE>
<TIME> 11:42:00.0 </TIME>
<AUTHOR>    </AUTHOR>
<HEADLINE>
suriye'ye ihracat 9 kat artt��
</HEADLINE>
<TEXT>
Yapılan ticaret anlaşmaları ve karşılıklı vizenin kaldırılması Suriye'yi, Türk girişimcileri için en cazip pazarlardan biri haline getirdi. 

2000 yılında 184 milyon 267 bin dolar olan Türkiye&rsquo;nin Suriye&rsquo;ye yıllık ihracatı, 2010 yılı Kasım ayı itibarıyla 1 milyar 642 milyon dolara ulaştı.

Suriye denilince akla yakın bir zamana kadar sınırdan yapılan kaçak ticaret gelirken, şimdilerde Suriye, Türk yatırımcılar için en gözde ülkelerden biri oldu.

İki ülke hükümetleri arasında son yıllarda artan diyalog sonucu birçok önemli anlaşmaya imza atılırken,  bu anlaşmalardan 2004&rsquo;de imzalanan serbest ticaret anlaşmasıyla iki ülke arasındaki gümrük vergisi bazı mallarda sıfırlandı, bazı mallarda da kademeli olarak azaltıldı. 

İki ülke arasında toplu konut, sivil havacılık, turizm ve sağlık gibi alanlarda 50 işbirliği anlaşması imzalandı.

Ticari ilişkilerin yasal altyapısını oluşturan bu anlaşmalar dışında, son dönemde vizenin kaldırılması ve tek gümrük kapısı planı, Suriye&rsquo;ye ihracatı ve yatırım yapmayı cazip hale getirdi.

Bundan 10 yıl öncesinde 730 milyon dolar civarında olan Suriye ile Türkiye arasındaki yıllık ticaret hacmi, 2009 yılı sonu itibariyle 2 milyar doları geçti. 

2000 yılında 185 milyon dolar olan Türkiye&rsquo;nin Suriye&rsquo;ye ihracatı ise 2010 yılı Kasım ayı itibariyle 1 milyar 642 milyon dolar oldu. 

İthalat ise 2000 yılında 545,2 milyon dolar iken, 2009&rsquo;da 327,6 milyon dolara geriledi. 

İki ülke arasındaki ticaret hacminin 2012 yılı sonuna kadar 5 milyar doları geçmesi hedefleniyor. 

Türkiye&rsquo;nin Suriye&rsquo;ye ihraç ettiği ürünlerin başında çimento, elektrik enerjisi, izole edilmiş tel, kablo, diğer izole edilmiş elektrik iletkenleri, fiber optik kablolar, petrol yağları ve bitümenli minerallerden elde edilen yağlar, sentetik devamsız lifler, plastik tüpler, demir-çelikten inşaat ve aksamı, demir-çelik çubuklar, borular ve hortumlar geliyor. 

Öte yandan Suriye&rsquo;ye yönelik ihracatta son dönemlerde en fazla artış tarım ürünlerinde kaydedildi.

</TEXT>
</DOC>
