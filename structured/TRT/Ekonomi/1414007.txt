<DOC>
<DOCNO> 1414007 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=319597af-12b4-40c5-903c-1b179793f35d </URL>
<DATE> 2011/01/31 </DATE>
<TIME> 14:50:00.0 </TIME>
<AUTHOR>    </AUTHOR>
<HEADLINE>
2 bin tl'ye ��al����acak eleman bulunmuyor
</HEADLINE>
<TEXT>
Milyonlarca üniversite mezunu işsiz gezerken, "işitme" sektörünün 1500-2000 TL'ye çalıştıracak eleman bulamadığı bildirildi.


Yüzde 30 Pazar payıyla Türkiye’de işitme sektöründe faaliyet gösteren bir firmanın Genel Müdürü Mahfuz Ağaç, milyonlarca üniversite mezununun işsiz olmasına rağmen, işitme sektörünün 1500-2000 TL’ye çalıştıracak kalifiye eleman bulamadığından yakındı. 

Mahfuz Ağaç, “Sektörde özellikle odiometrist sıkıntısı var. Odiometrist bulamayan firmalar yeni yer açamıyor. Bazı firmalar da kapanmanın eşiğine geldi. Odyolog veya uzman odyolog konusunda sanırım dünyanın en fakir ülkesiyiz. İran gibi bir ülkede 1000’in üzerinde Odyolog var” dedi.

Metropollerdeki trafik ve stres, işitme kayıplarını artırıyor. Ağaç, vatandaşların göz ve diş kadar kulak sağlıklarına da dikkat etmeleri gerektiğini belirterek, &quot;4 milyonu aşkın işitme engellinin bulunduğu Türkiye’de yılda ortalama sadece 110 bin işitme cihazı satılıyor&quot; dedi.

Firmalar Odiometrist Bulamıyor
İşitme sektöründe kalifiye elaman sorunu yaşandığını belirten Ağaç, özellikle odiometrist sıkıntısının had safhada olduğunu kaydetti.

Personel sıkıntısı nedeniyle firmaların yeni şubeler açamadığını, bazı firmaların ise kapanma ile yüz yüze kaldıklarına işaret eden Ağaç, &quot;Odiometristler, 2 yıllık meslek yüksek okulundan mezun oluyor. Ancak bu okulların sayısı çok az. Firmalar, 1500-2000 TL’ye çalıştıracak odiometrist bulamıyor. Ülkemizde 4 yıllık üniversite mezunları dahi işsiz. Oysa işitme sektöründe büyük bir iş imkanı var. Devletin bunu değerlendirmesi lazım. Odiometrist yetiştiren okulların sayısı artırılmalı&quot; diye konuştu.

Kaliteli bir cihazın fiyatının 1000-1500 TL civarında olduğunu ancak ülkemizde işitme cihaz alan vatandaşa devletin sadece 378 lira ödeme yaptığına dikkat çeken Ağaç, son dönemde ise SGK tarafından ödemelerin durdurulduğunu açıkladı. 

Ağaç, bu konuda şu bilgiyi verdi: 
&quot;Bir vatandaş, ödemelerin yetersizliği konusunda Danıştay’a açtığı davayı Aralık ayında kazandı. Buna paralel, SGK yeni Sağlık Uygulama Tebliği kapsamında, her il için ayrı fiyat araştırması yapıyor. Yani, işitme cihazına her il için ayrı ödeme yapılacağı konuşuluyor. Bu karışıklığa ve eşitsizliğe yol açar. Yeni tebliğin baharda yayınlanmasını bekliyoruz. Bu ara dönemde ise maalesef işitme cihazı alan vatandaşa SGK tarafından ödeme yapılamıyor ve vatandaş mağdur oluyor.&quot;
</TEXT>
</DOC>
