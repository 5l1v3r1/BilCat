<DOC>
<DOCNO> 1392863 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=dd16f125-d07c-4209-92e0-8c7f1739077c </URL>
<DATE> 2011/01/11 </DATE>
<TIME> 11:07:00.0 </TIME>
<AUTHOR>    </AUTHOR>
<HEADLINE>
100 y��ll��k r��yada sona do��ru
</HEADLINE>
<TEXT>
Konya Ovaları Projeleri (KOP) kapsamında inşaatına devam edilen 17 bin 34 metrelik Mavi Tünel'in, 11 bin 800 metresinin tamamlandığı bildirildi.

KOP&rsquo;un en önemli adımı olan, Konya Ovası&rsquo;nı suyla buluşturacak &rsquo;&rsquo;100 yıllık rüya&rsquo;&rsquo; Mavi Tünel Projesi, tüm hızıyla devam ediyor. 2007 yılında temeli atılan 17 kilometrelik Mavi Tünel Hattı&rsquo;nda çalışmalar 50 işçinin, 3 vardiya 24 saat çalışmasıyla sürdürülüyor.

Mavi Tünel kapsamında, Akdeniz&rsquo;e boşalan Göksu Havzası&rsquo;ndaki suların 414 milyon metreküplük bölümünün Konya&rsquo;ya aktarılması, bu suyun tarım alanlarının sulanmasında kullanılması hedefleniyor.

DSİ 4. Bölge Müdürlüğü yetkileri, projenin ilk etabı olan 205 milyon metreküplük su depolama kapasitesine sahip olacak Bağbaşı Barajı ile Mavi Tünel&rsquo;de çalışmaların sorunsuz şekilde devam ettiğini belirtti.

Torosların, yurt dışından getirilen özel bir makine ile delindiğini dile getiren yetkililer, tünelde günlük ortalama 25-30 metre ilerme kaydedildiğini söyledi.

Ödenekte herhangi bir sıkıntı olmadığını kış mevsimi olmasına karşın çalışmaların 3 vardiyada devam ettiğini anlatan yetkililer, 17 bin 34 metrelik Mavi Tünel&rsquo;in 11 bin 800 metresinin tamamlandığını, daha önce açıklandığı gibi Mavi Tünel&rsquo;den suyun Konya Ovası&rsquo;na 17 Aralık 2011&rsquo;de verilmesinin planlandığını ifade etti.

Tünelle birlikte Bağbaşı Barajı&rsquo;nın da hizmete gireceğini dile getiren yetkililer, Bağbaşı Barajı&rsquo;nda da çalışmaların aralıksız sürdüğünü, barajın gövde dolgusunun tamamlandığını, Nisan ayında ön yüz kaplamasının yapılacağını ve su tutmaya hazır hale getirileceğini vurguladı.

İlk Etapta 180 Milyon Metreküp Su Verilecek
Mavi Tünel ve Bağbaşı Barajı&rsquo;nın tamamlanmasıyla 17 Aralık 2011&rsquo;de ilk etapta 180 milyon metreküp suyun Konya Ovası&rsquo;na verilmesinin planlandığını bildiren yetkililer, şunları kaydetti:

&rsquo;&rsquo;Afşar ve Bozkır barajlarının da işletmeye açılmasıyla toplam su miktarı 414 milyon metreküpe ulaşacak. Suyun 50 milyon metreküpü Konya&rsquo;ya içme suyu olarak tahsis edilecek. 

Bu barajların tamamlanması 3-4 yılı bulabilir. İki barajın da devreye girmesi ve su miktarının artmasıyla Konya&rsquo;ya verilecek içme suyu kademeli olarak 100 milyon metreküpe çıkarılacak. 

Bu süreç yaklaşık 10-15 yıl alacak. Böylelikle Konya&rsquo;nın 2060 yılına kadar su problemi olmayacak.&rsquo;&rsquo;


</TEXT>
</DOC>
