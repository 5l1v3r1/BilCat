<DOC>
<DOCNO> 1411075 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=91f8fdf6-66b6-4856-9640-54bc3543419c </URL>
<DATE> 2011/01/28 </DATE>
<TIME> 10:20:00.0 </TIME>
<AUTHOR>    </AUTHOR>
<HEADLINE>
ihracat 113 milyar dolar�� a��t��
</HEADLINE>
<TEXT>
Türkiye'nin 2010 yılı ihracatı bir önceki yıla göre yüzde 11,5 artarak 113 milyar 930 milyon dolara ulaştı. 

Türkiye&rsquo;nin 2010 yılında ihracatı 113,9 milyar dolar, ithalatı 185,9 milyar dolara ulaştı. İthalatın ihracattan fazla yükselmesi nedeniyle dış ticaret açığındaki artış, yüzde 84,5&rsquo;i buldu. Dış ticaret dengesindeki açık, 71,6 milyar dolar olarak hesaplandı.

Türkiye İstatistik Kurumu (TÜİK), 2010 Aralık ve Aralık-Ocak dönemine ilişkin dış ticaret verilerini açıkladı.

Verilere göre, 2009&rsquo;da 102 milyar 143 milyon dolar olan ihracat, yüzde 11,5 artarak, 113 milyar 930 milyon dolara yükseldi. İthalattaki artış ise yüzde 31,6&rsquo;yı buldu. Tutar, 140 milyar 928 milyon dolardan 185 milyar 493 milyon dolara çıktı.

Dış ticaret açığı ise söz konusu dönemde 38 milyar 786 milyon dolardan 71 milyar 563 milyon dolara ulaştı. İhracatın ithalatı karşılama oranı da yüzde 72,5&rsquo;ten yüzde 61,4&rsquo;e geriledi.

Yılın son ayında da ihracat 11 milyar 872 milyon dolar, ithalat 20 milyar 554 milyon dolar düzeyinde gerçekleşti. Aralık ayındaki dış ticaret açığı 8 milyar 681 milyon dolar olarak hesaplandı. Mevsim ve takvim etkilerinden arındırılmış seriye göre ise 2010 Aralık ayında, Kasım ayına göre ihracat yüzde 10,5 arttı, ithalat yüzde 6,4 azalış gösterdi.
</TEXT>
</DOC>
