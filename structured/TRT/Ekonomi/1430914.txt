<DOC>
<DOCNO> 1430914 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ce09232a-b9b1-425a-affa-9d4aa1a34501 </URL>
<DATE> 2011/02/16 </DATE>
<TIME> 17:21:00.0 </TIME>
<AUTHOR>    </AUTHOR>
<HEADLINE>
halis toprak'��n mallar��na iade karar��
</HEADLINE>
<TEXT>
Danıştay 13. Dairesi'nin Tasarruf Mevduatı Sigorta Fonu kararlarının yürütmesini Halis, Mehmet ve Ahmet Toprak lehine durdurduğu bildirildi.


Toprak Grubu adına yapılan açıklamada, TMSF&rsquo;nin grubun Aslanlı Köşk ve Toprak Center dahil taşınmazlarını satmasına ve Toprak Grubu&rsquo;nun 23 sanayi tesisi ve 22 şirketine el koymasına sebep olan, 9 Ocak 2009 ve 13 Ağustos 2009 tarihli Fon Kurulu kararları aleyhine Toprak Holding ana hissedarları Halis, Mehmet ve Ahmet Toprak tarafından Danıştay nezdinde yürütmeyi durdurma istemli iptal davaları açıldığı hatırlatıldı. 

Söz konusu davalarda Danıştay İdari Dava Daireleri Kurulu, Halis, Mehmet ve Ahmet Toprak&rsquo;ın borcun hesaplanmasına ait itirazlarını haklı bularak, bilirkişi incelemesi yaptırılması suretiyle yürütmenin durdurulması talebinin incelenmesine karar vermiştir. Bilirkişi incelemesinin ardından dosyayı görüşen Danıştay 13. Dairesi, 9 Ocak 2009 tarihli 2009/18 sayılı Fon Kurulu kararı ile 13 Ağustos 2009 tarihli 2009/235 sayılı Fon Kurulu kararlarının yürütmesini TMSF&rsquo;nin borç hesaplarının gerçeği yansıtmadığı gerekçesiyle Halis, Mehmet ve Ahmet Toprak lehine oybirliğiyle durdurdu.

Danıştay 13. Dairesi&rsquo;nin vermiş olduğu yürütmeyi durdurma kararlarının ardından, TMSF&rsquo;nin başta Remzi Gür&rsquo;e satılan Halis Toprak&rsquo;ın yaşadığı Aslanlı Köşk dahil Toprak Grubu&rsquo;na ait tüm taşınmaz mallarını ve tapularını, 23 sanayi tesisini ve 22 şirketini Toprak ailesine iade etmesi gerekiyor.


 
  
 
 

</TEXT>
</DOC>
