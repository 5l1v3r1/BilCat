<DOC>
<DOCNO> 1415882 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=4d8b1cfb-68b1-44b0-a782-ef4665d6fb7c </URL>
<DATE> 2011/02/02 </DATE>
<TIME> 11:34:00.0 </TIME>
<AUTHOR>    </AUTHOR>
<HEADLINE>
d��nya ordular��n�� t��rk firmas�� giydiriyor
</HEADLINE>
<TEXT>
24 ülkenin ordusunun, üniforma, bot, hücum yeleği, çanta gibi ihtiyaçlarını merkezi Ankara'da olan tekstil firması yapıyor.

Türk Silahlı Kuvvetleri&rsquo;nin (TSK) yanı sıra Şili&rsquo;den Kazakistan&rsquo;a, İngiltere&rsquo;den İsrail&rsquo;e kadar 24 ülkenin ordusunun, ayrıca UNICEF ve Kızılhaç gibi uluslararası kuruluşların üniforma, bot, hücum yeleği, çanta gibi ihtiyaçlarını merkezi Ankara&rsquo;da olan tekstil firması tedarik ediyor. 

Askeri alanın haricinde polisler, itfaiyeciler ve sanayi kuruluşları için de özel üretimler yapan firma, yıllık üretiminin yaklaşık yüzde 35&rsquo;ini ihraç ediyor. 

1400 Personelle Çalışıyor
Firma yönetim kurulu başkanı Vedat Yakupoğlu&rsquo;nun yaptığı açıklamada, 65 bin metrekare kapalı alanda üretim yapan 2 tesise sahip olduklarını ve 27&rsquo;si mühendis olmak üzere bin 400 personelle hizmet verdiklerini bildirdi. 

&quot;İsrail Ordusunu Biz Giydiriyoruz&quot;
Firmanın, teknolojisini de kendisinin ürettiğini anlatan yönetim kurulu başkanı, ortaya çıkardıkları yeni teknolojiyi yurt içinde ve yurt dışındaki firmalara da sattıklarını ifade etti. 
&quot;Ortadoğu&rsquo;da Çok Etkiniz&quot;
&quot;Ucuz&quot; ürünlerde Çin ve Hindistan ile &quot;teknolojisi yüksek&quot; ürünlerde ise Avrupalı şirketlerle rekabet ettiklerini aktaran Yakupoğlu, şunları kaydetti: 

&quot;Her iki alanda da rekabet edecek gücümüz çok yüksek. Avrupa&rsquo;da Yunanistan hariç başta İngiliz ordusu olmak üzere neredeyse tüm Avrupa ülkelerine ihracatımız var.  ABD ordusuna mal vermek neredeyse imkansız. ABD ordusu, &rsquo;Made in ABD&rsquo; olmayan hiçbir ürünü kullanmıyor. Ortadoğu&rsquo;da çok etkiniz. İsrail ordusunu neredeyse tepeden tırnağa biz giydiriyoruz. Suudi Arabistan&rsquo;ın özel kuvvetleri bizim ürünlerimizi kullanıyor. Asya&rsquo;da çok etkiniz ve gelir düzeyi yüksek olan Afrika ülkeleri de yine önemli pazarlarımızdan. Bunun dışında, İtalyan jandarma ve itfaiye teşkilatının botlarını da yine biz veriyoruz ki İtalya, dünyada ayakkabıcılıkta önemli bir otoritedir.&quot; 

Tamamen Yanmayan Bot
Fermuarı, hatta bağcıkları bile yanmayan bot ürettiklerini kaydeden Yakupoğlu, &quot;İtalyan itfaiye teşkilatına bu botlarımızdan gönderiyoruz.  Yine hem Türkiye&rsquo;de hem dünyanın bir çok yerinde polis teşkilatlarının da kıyafetlerini biz tedarik ediyoruz. Rusya&rsquo;da iş yapamıyoruz. Rusya, çoğunlukla düşük kaliteli ürünler kullanıyor. Kısaca söylemek gerekirse ABD, Yunanistan ve Rusya dışında neredeyse dünyanın tüm ülkelerine ihracat yapıyoruz. Ürünlerimiz, bu ülkelerin askeri, polisi, itfaiyesi ve sanayi şirketlerince kullanılıyor&quot; diye konuştu. 


-40 Derecede Üşütmeyen Kumaş
Vedat Yakupoğlu, tekstil ürünleri ve botlarda özel bir doku kullandıklarını belirterek, bu teknolojinin, ürünün su geçirmemesini ve ısı kaybının olmamasını sağladığını bildirdi. 

Özellikle asker ve polis için üretilen ürünlerde bu teknolojiyi kullandıklarını aktaran Yakupoğlu, sözlerini şöyle tamamladı: 

&quot;Kullandığımız özel teknoloji sayesinde ürünlerimiz -40 dereceye kadar üşütmeme, su geçirmeme ve terletmeme özelliğine sahip.  Şu an Erzurum&rsquo;da gerçekleştirilen 25. Dünya Üniversiteler Kış Oyunları&rsquo;nda görevli yaklaşık 6 bin 500 kişinin botlarını da biz verdik.”
</TEXT>
</DOC>
