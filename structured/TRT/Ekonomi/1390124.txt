<DOC>
<DOCNO> 1390124 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2745d9cd-b1f1-4279-8580-6670222016c7 </URL>
<DATE> 2011/01/08 </DATE>
<TIME> 09:38:00.0 </TIME>
<AUTHOR>    </AUTHOR>
<HEADLINE>
undaki art���� ekme��e yans��yacak m��?
</HEADLINE>
<TEXT>
Un fiyatlarında yaşanan fiyat artışı ekmeğe yansıyacak mı? Sorunun cevabı Türkiye Fırıncılar Federasyonu Başkanı Halil İbrahim Balcı'dan geldi.

Türkiye Fırıncılar Federasyonu Başkanı Halil İbrahim Balcı, un fiyatlarının arttığını, fakat bu artışı şu anda ekmek fiyatlarına yansıtmayı düşünmediklerini bildirdi.

Halil İbrahim Balcı, son günlerde buğday ve un fiyatlarının artış göstermesiyle birlikte kamuoyunda &quot;ekmek fiyatlarında da bir değişiklik olacak&quot; algısı oluştuğunu ve bu yönde de haberler çıkmaya başladığını söyledi.

Ekmek fiyatlarında 2008 Şubat ayından 2010 yılının son aylarına kadar herhangi bir artış yapılmadığını belirten Balcı, geçen yıl Eylül ayında da ülke genelinde kilogram fiyatı 2,5 lira olan ekmeğin 2,85 liradan fazla olmaması konusunda odalara genelge gönderdiklerini hatırlattı.

Bugünlerde oluşan buğday ve un fiyatlarının spekülatif olduğunu kaydeden Balcı, şöyle konuştu:

&quot;Un fiyatlarındaki artış ekmek fiyatları üzerinde yeni bir değişikliği şu an için zorunlu kılmıyor. Çünkü gerek Federasyonumuz, gerekse Tarım ve Köyişleri Bakanlığımız un fiyatlarındaki yükselişin önüne geçilmesi konusunda Toprak Mahsulleri Ofisini (TMO) devreye sokarak TMO&rsquo;nun elindeki buğdayı satışa arz etmiş durumda. Ofisimiz Aralık ayının 16&rsquo;sından itibaren 610 bin tonluk buğdayı satışa çıkardı. Yine Tarım Bakanlığı tedbir amaçlı 1 milyon ton buğday ithalatı yapmak için yetki almış durumda ve önümüzdeki salı günü 300 bin ton ithalatı gerçekleştirmek için ihaleye çıkacak. Biz, geçmişte yaşadığımız tecrübelere de dayanarak alınan bu tedbirler neticesinde un fiyatlarının duracağını ve gerçek fiyatına geleceğini ümit ediyoruz. Bu nedenle un fiyatlarındaki yükselmeye direk fiyatlara yansıtmayı düşünmüyoruz.&quot;

Dünya ülkelerinde de buğday ve un fiyatlarının artış gösterdiğini kaydeden Balcı, fakat Türkiye&rsquo;de buğday üretiminde herhangi bir sıkıntı olmadığını belirterek, &rsquo;&rsquo;TMO&rsquo;nun da hazırlıklı olduğunu düşünecek olursak, ciddi bir sıkıntı yaşamamız gerekiyor. Yani bugünlerde oluşan artışların suni ve spekülatif olduğunu düşünüyorum&rsquo;&rsquo; diye konuştu.

Yönetmelik Hazırlığı
Tarım ve Köyişleri Bakanlığı tarafından hazırlanarak görüşe açılan Ekmeğin Taşınması ve Satışına İlişkin Özel Teknik ve Hijyen Kuralları&rsquo;na ilişkin yönetmelik taslağı konusunda da görüşlerini dile getiren Balcı, söz konusu taslağın kendilerinin yıllarda dile getirdikleri unsurları kapsadığını ve taslağın bir an önce çıkmasını umut ettiklerini söyledi.

</TEXT>
</DOC>
