<DOC>
<DOCNO> 1393459 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=f4bdbb81-c81d-4e4b-94d9-a030b1e54b40 </URL>
<DATE> 2011/01/11 </DATE>
<TIME> 19:13:00.0 </TIME>
<AUTHOR>    </AUTHOR>
<HEADLINE>
memura yeni d��zenlemeler
</HEADLINE>
<TEXT>
Eşi doğum yapan memurun 3 günlük izni 10 güne, doğum öncesi ve sonrası analık izni ise 8 haftaya çıkıyor.



Torba Kanun Tasarısı&rsquo;nın görüşmeleri, Türkiye Büyük Millet Meclisi Plan ve Bütçe Komisyonu&rsquo;nda sürüyor.  

           Görüşmelerde kamu çalışanlarını yakından ilgilendiren düzenlemeler, komisyondan geçti. 

           Aylıktan kesme veya kademe ilerlemesini durdurma cezası alan memurların atanamayacakları görevler yeniden düzenleniyor. 
          
          Aylıktan kesme cezası alanlar 5 yıl, kademe ilerlemesinin durdurulanlar 10 yıl boyunca daire başkanı ya da daha üst düzey kadrolara atanamayacak, vali ve büyükelçi olamayacak.

          Kadrosu kaldırılan memurlar en geç 6 ay içinde kendi kurumlarında niteliklerine uygun bir kadroya atanacak.
      
          Kurumlarında atama imkanı olmayan memurlar, Devlet Personel Başkanlığınca belirlenen başka bir kurumdaki boş kadroya atanabilecek. 
     
          Bu memurlardan unvanı müdür olanlarla, danışma işlevlerine ilişkin kadroda çalışanlar, araştırmacı kadrosuna atanacak.

          İllerde valiler, içelerde ise kaymakamlar kamu kurum ve kuruluşlarında görev yapan personelin üst disiplin amiri olacak.

          Memurlar, ihtiyaç halinde diğer kamu kuruluşlarında 6 aya kadar geçici süreyle görevlendirilebilecek.

Doğum İzninde Yeni Düzenlemeler  
          Kadın memura doğumdan önce ve sonrasında 8&rsquo;er hafta süreyle analık izni verilecek.

          Eşi doğum yapan memura verilen 3 günlük izin de 10 güne çıkarılıyor.

          Süt izni de iki dilime ayrılarak, ilk 6 ay boyunca izin süresi 3 saate çıkarılıyor.

          Doğum yapan memura verilen aylıksız izin süresi de 24 aya çıkarılıyor ve bu hak babaya da tanınıyor.

Ağır Hastalıklarda 18 Ay İzin  
          Kanser, verem ve akıl hastalığı gibi ağır hastalıklar sebebiyle memurlara 18 aya kadar, diğer hastalıklarda da 12 aya kadar izin verilebilecek.


          Memurlara ödül uygulaması da getiriliyor.

         Görevlerinde 3 kez başarı belgesi alan memurlara üstün başarı belgesi verilecek. Üstün başarı belgesi alan memurlara bin 129 liraya kadar ödül verilebilecek.

         Kamu sendikalarına üye olup üyelik payı kesilen kamu görevlilerine Ocak, Nisan, Temmuz ve Ekim aylarında 45&rsquo;er lira toplu sözleşme primi ödenecek.
          


</TEXT>
</DOC>
