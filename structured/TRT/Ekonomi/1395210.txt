<DOC>
<DOCNO> 1395210 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b79db1bb-4ae6-494f-adbe-8abbbfdf428e </URL>
<DATE> 2011/01/13 </DATE>
<TIME> 11:21:00.0 </TIME>
<AUTHOR>    </AUTHOR>
<HEADLINE>
"kredi kart�� bor��lar�� yap��land��r��ls��n"
</HEADLINE>
<TEXT>
Tüketiciler Birliği Başkanı Kaya, kredi kartı borçlarının 42 milyar liraya çıktığını söyledi.

Tüketiciler Birliği Genel Başkanı Nazım Kaya, birçoğu halen işsiz olan veya gelir seviyesi sürekli azalan kart borçlusu tüketicinin mağduriyetinin sürdüğünü belirterek, &rsquo;&rsquo;Gelirlerinin azlığına karşılık bankaya borcu sürekli artan bazı tüketicilerin ruh hali bozuluyor&rsquo;&rsquo; dedi.

Kaya, yaptığı açıklamada, 2008&rsquo;deki küresel mali krizin ardından tüketicilerin temel ihtiyaçlarını dahi kredi kartı ile temin etme yoluna gittiğini ve biriken borçlarını ödeme noktasında zora düştüklerini ifade etti.

2009 yılında 5915 sayılı yasa ile getirilen yapılandırmanın dar kapsamlı tutulmasından dolayı yeterli talebi görmediğini savunan Kaya, &rsquo;&rsquo;Milli gelirden aldığı pay sürekli azalan, asgari ücretine cüzi miktarda zam yapılan, birçoğu halen işsiz veya gelir seviyesi sürekli azalan kart borçlusu tüketici bir çıkmaz içinde bulunuyor&rsquo;&rsquo; diye konuştu.

Kaya, kredi kartı borçlarının 42 milyar liraya, takipli kredi kartı borçlarının da 4,2 milyar liraya ulaştığını bildirdi.

Son zamanlarda banka, PTT ve kuyumcu soygunlarındaki artışa da dikkati çeken Kaya, şunları kaydetti:

&rsquo;&rsquo;Soygunların nedeni, yaptığımız araştırmaya göre çoğunlukla tüketicinin bankalara olan kredi ve kredi kartı borcunu kapatmak istemesinden kaynaklanıyor. 

Gelirlerinin azlığına karşılık bankaya borcu sürekli artan bazı tüketicilerin ruh hali bozulmakta ve çareyi soygunda aramaktadır. 

Banka borçları sosyal alanda intihar, boşanma, ikamet değiştirme, aile ilişkilerinin bozulması gibi birçok olumsuz davranışlara neden olmaktadır.&rsquo;&rsquo;

Kaya, bu olayların son bulması için mevcut banka borçlarının anaparasının 5915 sayılı yasadaki gibi yeniden yapılandırılarak, düşük faizle ve 36 ay vade ile taksitlendirme imkanı getirilmesi gerektiğini belirterek, faiz oranının da piyasada uygulanan oranların altında olmasını istedi.

</TEXT>
</DOC>
