<DOC>
<DOCNO> 1410368 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d9802bf6-c726-42f5-b9c4-60266d989d76 </URL>
<DATE> 2011/01/27 </DATE>
<TIME> 12:03:00.0 </TIME>
<AUTHOR>    </AUTHOR>
<HEADLINE>
primler rafa kald��r��l��yor
</HEADLINE>
<TEXT>
Türkiye'deki şirketler, zamanla düzelen ekonominin ortaya çıkardığı olumlu tablo ışığında prim yerine performansa dayalı ödemeyi tercih edecek.

Regus Business Tracker&rsquo;ın Türkiye&rsquo;deki şirketlerle küresel şirketler ölçeğinde yaptığı ankete göre, Türkiye&rsquo;de şirketler, 2011 yılında performansa dayalı ücretlendirme ile birlikte işletim masraflarını azaltmak, yeni personel istihdamı yaratmak, iş yerini genişletmek, işletme sermayesine yatırım yapmak ve daha fazla seyahat etme olanaklarını artırma yönünde bir yönetim gösterecekler.

Regus&rsquo;un İcra Başkanı Mark Dixon&rsquo;a göre, 2011 yılında şirketler büyüme ve küresel ekonomik gelişme oranını devam ettirme konusunda önemli bir kararlılık gösterirken, iş konusunda esnek olmayı kabul etmeyen herhangi bir yaklaşıma da gösterilen tolerans giderek azalacak. 
Özellikle küçük ve orta ölçekli işletmelerdeki personelin gelir artışına ölçülebilir bir katkı sağlaması, 2011 yılında şirketlerin en fazla tercih edecekleri ödüllendirme olacak. 

Performansa dayalı ödemenin, küresel iş dünyasında da giderek bir standart haline geldiğini söyleyen Dixon, şunları da ekledi:

&rsquo;&rsquo;Bu araştırma, iş dünyasının performansa dayalı ödeme yapmasını daha fazla tercih edeceğini ortaya koymaktadır. Bu eğilimin yalnızca satış ekipleriyle sınırlı kalmaması, üretim, müşteri hizmetleri veya idari işlerde çalışan kişileri de kapsaması beklenmektedir. Çalışanların uygun şekilde teşvik edilmesi için çoğu zaman genel şirket performansına dayalı akıllı ölçüler oluşturulmakta ve uygulanmaktadır. Ölçme sistemleri adil olduğu sürece, çalışanlar bu tür sistemlerin uygulanması konusunda istekli görünmektedir.&rsquo;&rsquo;

</TEXT>
</DOC>
