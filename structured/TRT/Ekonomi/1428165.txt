<DOC>
<DOCNO> 1428165 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2393e3c9-8e32-4315-96b9-a4aa69224aca </URL>
<DATE> 2011/02/14 </DATE>
<TIME> 11:35:00.0 </TIME>
<AUTHOR>    </AUTHOR>
<HEADLINE>
ticaretin kanunu de��i��ti
</HEADLINE>
<TEXT>
Cumhurbaşkanı Abdullah Gül tarafından onaylanıp Resmi Gazete'de yayınlanan Türk Ticaret Kanunu çağdaş düzenlemeler içeriyor.

 Resmi Gazete&rsquo;de yayınlanan Türk Ticaret Kanunu geleneksel alışkanlıkların terk edilmesini sağlayacak.

Kanun, çağdaş düzenlemeler içeriyor.

Yolda Lahmacuna Veda
Şehirler arası toplu taşıma araçlarında başkasını rahatsız eden yiyecekler tüketilemeyecek. 
Otobüslerde tavuk ve horoz gibi canlı hayvan taşınamayacak. 
 
 Dolmuş ve Kamyon Yazıları Artık Yok
Toplu taşım araçlarının dış yüzeyinin de sade bir görünümde olması gerekecek. 

 Kamyon ya da dolmuşlarda görmeye alıştığımız &rsquo;&rsquo;Aşıksan vur saza, şoförsen bas gaza&rsquo;&rsquo;, &rsquo;&rsquo;Rampaların ustasıyım, gözlerinin hastasıyım&rsquo;&rsquo; gibi yazılar kaldırılacak.

Biletin Başkasına Satılmasına 3 Katı Tazminat
     Firmalar, bilette belirtilen yerin başka bir kişiye verilmesi; bilette gösterilen araç yerine, onunla aynı düzeyde olmayan başka bir aracın sefere konulması gibi durumlarda sorumlu olacak. 

Gerçek Dışı Açıklamalar Suç Sayılacak
    İşletmeler, rekabette öne geçmek için &rsquo;&rsquo;sezon sonu&rsquo;&rsquo; indirimi diye hiç bitmeyen kampanyalarla tüketiciyi yanıltamayacak. 

  &rsquo;&rsquo;Yüksek kalite, düşük fiyat&rsquo;&rsquo; sloganıyla mağazaya çekilen müşterilere, reklamı yapılan ürünlerin yerine, ucuzluk uygulanan başka mallar verilerek tüketiciler aldatılamayacak.

Kapıdan Satış
     Evin kapısına gelerek veya yoldan çevirerek yapılan satışlar, saldırgan satış yöntemi olarak değerlendirilecek. 

   2 Yıla Kadar Hapis

     Haksız rekabet yapanları 2 yıla kadar hapis ve para cezaları bekliyor.


     İnternet Sitesi Kurmayanlara Ceza

     Kanunun yürürlüğe girmesinden itibaren 3 ay içinde internet sitesini oluşturmayan şirket yöneticileri, 6 aya kadar hapis ve 300 güne kadar adli para cezasına çarptırılacak.
     
     Halktan Para Toplamaya SPK İzni

      Halktan para toplanabilmesi için Sermaye Piyasası Kurulu&rsquo;ndan izin alınacak. 

     Yeni Türk Ticaret Kanunu, 1 Temmuz 2012 tarihinde yürürlüğe girecek.

</TEXT>
</DOC>
