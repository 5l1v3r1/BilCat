<DOC>
<DOCNO> 1395084 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=41508a06-a5be-4c57-a074-37840701df04 </URL>
<DATE> 2011/01/13 </DATE>
<TIME> 10:30:00.0 </TIME>
<AUTHOR>    </AUTHOR>
<HEADLINE>
t��rk halk��n��n beklenti ve be��enileri...
</HEADLINE>
<TEXT>
Araştırmaya göre, Türkiye'ye ilişkin iyimserlerin oranı 10 puanlık artışla yüzde 56'ya, ekonomi konusunda ise 13 puanlık artışla yüzde 55'e yükseldi.

Türkiye&rsquo;de 2011 yılı beklentileri ve beğenilerine ilişkin araştırmaya göre, Türkiye ile ilgili iyimser hislere sahip olanların oranı 10 puanlık artışla yüzde 56&rsquo;ya, Türkiye ekonomisinin daha iyi durumda olacağını düşünenlerin oranı 13 puanlık artışla yüzde 55&rsquo;e yükseldi.
         
Ipsos KMG Sosyal Araştırmalar Enstitüsü tarafından gerçekleştirilen &quot;Türkiye 2011 - Beklentiler Beğeniler Araştırması&quot; sonuçları açıklandı.         

İyimser Hislere Sahip Olanlar Arttı
Araştırmaya göre, 2011&rsquo;e girerken Türkiye ile ilgili iyimser hislere sahip olanlar, geçen yıla göre 10 puanlık bir yükselişle yüzde 56&rsquo;ya yükselirken, 2011&rsquo;de &quot;kişisel olarak daha iyi durumda olacağım&quot; diyenler yüzde 35&rsquo;ten yüzde 42&rsquo;ye, &quot;Türkiye ekonomisi daha iyi bir durumda olacak&quot; diyenler yüzde 42&rsquo;den yüzde 55&rsquo;e çıktı.
         
Bu yıl kişisel gelirinin artacağını düşünenlerin oranı yüzde 37 ile son 5 yılın en üst seviyesine yükselirken, 2011&rsquo;de enflasyonun artmasını bekleyenlerin oranında 5 puanlık bir azalışla yüzde 40, aynı kalmasını bekleyenlerin oranında 5 puanlık bir artışla yüzde 44 oranları dikkati çekti.
         
Dolar Kuruna İlişkin Beklentiler
2009&rsquo;un kriz ortamında en yüksek seviyesine çıkan dolar kurunun artacağı beklentisi, 2011&rsquo;de yerini daha durağan beklentiye bırakırken, vatandaşların yüzde 32&rsquo;si lira karşısında doların değerinin aynı kalacağı, yüzde 42&rsquo;si az bir artış yaşanacağı görüşünü paylaştı.
         
2011 yılına girerken avro kurunun düşeceğini veya aynı kalacağını düşünenlerde ise dikkate değer bir artış gözlendi. 2010 yılına girerken &quot;Avronun değeri lira karşısında aynı kalır ve düşer&quot; diyenler yüzde 37 iken, 2011&rsquo;e girerken bu oran yüzde 47&rsquo;ye yükseldi.
         
Harcama ve Yatırım Eğilimleri...
Bir önceki yıla göre 2011&rsquo;de yurt içi tatil ve otomobil alım niyetlerinde 5 puanın üzerinde artış gözlenen araştırmaya göre, yurt içi tatil yapma eğilimi özellikle 25-44 yaş arasında yüzde 50&rsquo;lere yaklaşırken, üst sınıflarda yüzde 60&rsquo;ı geçti.
        
Tüketici kredisi, mobilya ve plazma televizyon satın alma niyetlerinde de küçük oranlı artışlar yaşanırken, sağlık sigortası ve bireysel emeklilik paketi alma niyetinde aşağı yönlü bir trend yaşandı. Sağlık sigortası alma eğilimi yüzde 18 ve bireysel emeklilik paketi alma eğilimi yüzde 9 ile son 5 senenin en düşük seviyelerinde seyretti.
         
Kişisel tasarrufları değerlendirmek açısından bir önceki yıla göre özellikle arsa ve konuta yatırım eğiliminde 2011&rsquo;de de önemli artışlar yaşandı. 
 
Konut ve Arsaya Yatırım...
2010 yılında katılımcıların yüzde 18&rsquo;i konut, yüzde 17&rsquo;si arsa yatırımı yapacağını söylerken, bu oranlar 2011&rsquo;de sırasıyla yüzde 25 ve yüzde 22&rsquo;ye yükseldi.
         
Altın fiyatlarının rekor seviyeye ulaşıp ulaşmadığı yönündeki belirsizliğin, tüketicilerin altın konusunda daha ihtiyatlı hareket etmelerine yol açmasıyla birlikte, altına yatırım yapacağını söyleyenlerin oranı 5 puanlık gerilemeyle yüzde 35&rsquo;e düştü.
         
Beklentiler
Toplumsal beklentilere ilişkin verilere de yer verilen araştırmaya göre, Türkiye&rsquo;nin daha huzurlu bir ülke olacağı yönündeki algı, bir önceki yıla göre 8 puan artarak yüzde 57&rsquo;ye ulaştı. İnsanların Türkiye&rsquo;de kendini daha güvende hissedeceği yönündeki algı da 10 puanlık bir artışla yüzde 51 seviyesine çıktı.         

Bu algılardaki olumlu değişimde, yüzde 67 oranında Türkiye&rsquo;nin komşularıyla ilişkilerinin daha da güçleneceği, yüzde 66 oranında uluslararası itibarının daha da artacağı, yüzde 60 oranında yolsuzlukla mücadelenin artacağı, yüzde 59 oranında demokratik hak ve özgürlüklerin artacağı, yüzde 57 oranında yeni bir anayasanın uzlaşmayla kabul edileceği gibi beklentiler rol oynadı.
         
Güneydoğu Sorununa Yönelik Beklentiler
2011&rsquo;e girerken Güneydoğu sorununun çözüme kavuşacağı yönündeki beklentinin, 5 puanlık bir artışla, yüzde 37&rsquo;ye yükselmesine karşın, yüzde 32&rsquo;lik kesim 2011&rsquo;de Türkiye&rsquo;nin bölünme ihtimalinin artacağı; 11 puanlık düşüş yaşanıyor olsa da, yüzde 41&rsquo;lik kesim iç çatışmaların artacağı görüşünde... 

Araştırmaya göre, 14 puanlık bir artışla toplumun yüzde 49&rsquo;u türban-başörtüsü sorununun çözüleceği yönünde görüş belirtirken, yüzde 53&rsquo;ü yeni yılda devlet yönetiminde, yüzde 61&rsquo;i de toplum hayatında dinin etkisinin artacağına inandığını belirtti.
         
İşsizlik ve Ekonomik Refah
2011&rsquo;de &quot;işsizlik azalır&quot; ifadesine katılımda iyimser beklenti 10 puanlık artışla yüzde 44&rsquo;e ulaşırken, 18-24 yaş arası gençler, kadınlar, üst sosyo ekonomik sınıflar ve kentli nüfusun olumlu beklentisinin daha düşük olduğu gözlendi. Ekonomik refahın artacağını düşünenlerin oranı ise yüzde 52 olarak gerçekleşti.
         
2011&rsquo;e girerken başbakandan memnuniyet algısı 9 puanlık artışla yüzde 62&rsquo;ye, cumhurbaşkanından memnuniyet algısı ise 5 puanlık artışla yüzde 73&rsquo;e çıktı.
         
Araştırmaya göre, Türkiye&rsquo;nin 2011&rsquo;e girerken çeşitli alanlardaki yıldızları ise, romanda Orhan Pamuk, televizyonda Uğur Dündar, köşe yazarlarında Emin Çölaşan, müzikte İbrahim Tatlıses ve futbolda Arda Turan oldu.
</TEXT>
</DOC>
