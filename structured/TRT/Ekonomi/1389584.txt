<DOC>
<DOCNO> 1389584 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=51c0054f-2c95-4d0a-b428-89f27ca6bdf0 </URL>
<DATE> 2011/01/07 </DATE>
<TIME> 16:30:00.0 </TIME>
<AUTHOR>    </AUTHOR>
<HEADLINE>
fransa'da casusluk skandal��
</HEADLINE>
<TEXT>
Fransa ülkenin simgesi durumundaki otomobil şirketi Renault'daki casusluk skandalıyla çalkalanıyor. Olayın Çin'le bağlantısı mercek altına alındı. 


   Skandalın ortaya çıkmasıyla önce, şirketin sırlarını dışarı sızdırdığı şüphesiyle 3 üst düzey yönetici açığa alındı.

   Ardından işin içine Cumhurbaşkanı Nicolas Sarkozy de girdi ve Fransız gizli servisine olayın araştırılması talimatını verdi.

   Sanayi Bakanı Eric Besson casusluk olayının &quot;ekonomik bir savaş&quot; olduğunu açıklamıştı.

   Son olarak, Le Figaro gazetesi Renault şirketinin casusluğun Çin&rsquo;le bağlantılı olduğuna dair şüphelerini dile getirdi.

   Sanayi Bakanı&rsquo;nın son açıklamasıyla olay milli bir mesele haline geldi.

   Bakan Besson, olayın ciddi olduğunu ve Fransa&rsquo;nın imajını zedelediğini duyurdu. Şirket ise hisselerinin risk altında olduğunu bildirdi.

   Casusluk olayının, Renault&rsquo;nun 5 milyar dolara varan büyük yatırımlar yaptığı elektrikli otomobil projeleriyle ilgili olduğu ortaya çıkmıştı.

    Şimdi gözler soruşturmanın sonuçlarına çevrildi.

    Şirket yönetiminden &quot;sanayi casusluğunun son derece stratejik mevkilerdeki çalışanlara&quot; uzandığına dair açıklamaları ve ekonomik savaş ifadeleri olayı uzun bir süre daha gündemde tutacak gibi görünüyor.

</TEXT>
</DOC>
