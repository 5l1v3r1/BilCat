<DOC>
<DOCNO> 1396311 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b6293eb5-aa05-42ef-98f3-a79cbf80597a </URL>
<DATE> 2011/01/14 </DATE>
<TIME> 10:21:00.0 </TIME>
<AUTHOR>    </AUTHOR>
<HEADLINE>
t��rkiye "ekonomik ��zg��rl��k"te 67'nci...
</HEADLINE>
<TEXT>
Ülkelerin ekonomik özgürlüklerine göre sıralandığı listede Türkiye 179 ülke içinde 67'nci, Avrupa ülkeleri arasında ise 30'ncu sırada yer aldı. 

Amerikan Heritage Vakfı ile Wall Street Journal gazetesi, ülkeleri 10 ayrı özgürlük alanında 100 üzerinden ayrı ayrı notlara tabi tuttu. 

Türkiye&rsquo;nin toplam notu geçen yılkine göre 0,4 artarak 64.2 olarak belirlendi. 

Türkiye&rsquo;ye, iş kurma özgürlüğünde 68.7, ticaret özgürlüğünde 85.4, mali özgürlükte 78.2, devlet harcamalarında 83.6, parasal özgürlükte 72.7, yatırım özgürlüğünde 70, finansal özgürlükte 50, mülkiyet haklarında 50,  yolsuzluklarda 44, iş gücü özgürlüğünde de 39,6 puan verildi.

Listenin Avrupa bölümünde ise 43 ülke arasında 30&rsquo;ncu sırada bulunan Türkiye&rsquo;nin toplam notu, dünya ortalamasının üstünde yer aldı. 

Türkiye&rsquo;ye İlişkin Tespitler... 
Ekonomik özgürlükler konusunda her ülkeyle ilgili değerlendirmeye de yer verilen listede, &rsquo;&rsquo;Türkiye&rsquo;nin geçen yıla göre artan notunun, yolsuzluklar ve iş gücü özgürlüğünde yaşanan düşüşleri telafi edecek biçimde, parasal ve yatırım özgürlüğünde yükselen puanlarının bir yansıması olduğu&rsquo;&rsquo; belirtildi.

  &rsquo;&rsquo;Türkiye&rsquo;deki iş ortamının gitgide daha elverişli ve etkin hale geldiği, devletin ekonomiye olan müdahalesinin yoğunluğunu korumasına karşın, özel sektörün büyümekte olduğu&rsquo;&rsquo; belirtilen değerlendirmede, &rsquo;&rsquo;bankacılık sektörünün, 
 2001 yılında çok sayıda bankanın çöküşünü takiben yürürlüğe konan ihtiyati düzenleyici çerçeveyle birlikte, finansal çalkantıyı hiçbir devlet yardımı olmadan savuşturduğu&rsquo;&rsquo; kaydedildi.

Değerlendirmede diğer yandan, &rsquo;&rsquo;Türkiye&rsquo;nin düzenleyici rejiminin, bazı ilerlemelere rağmen yük oluşturmaya devam ettiği ve dinamik girişimcilik faaliyetini engellediği&rsquo;&rsquo; belirtilen değerlendirmede, &rsquo;&rsquo;iş gücü piyasasının katı nitelik gösterdiği, mülkiyet haklarının genelde uygulandığı, ancak yargının etkinlikten ve bağımsızlıktan yoksun olduğu ve yolsuzluğun geniş düzeyde olarak görüldüğü&rsquo;&rsquo; tespiti de yapıldı. 

&rsquo;&rsquo;İş kurma özgürlüğü&rsquo;&rsquo; başlıklı bölümde ise, &rsquo;&rsquo;Türkiye&rsquo;de özel şirket kurma sürecinin daha az zaman harcanan ve daha az karmaşık hale geldiği, ancak bürokrasi ve düzenlemelerin etkisiz uygulanmasının, girişimcilik üzerinde önemli bir engel olarak durmaya devam ettiği&rsquo;&rsquo; kaydedildi.

&quot;Ekonomik Özgürlük Listesi&quot;nde Fransa ve Almanya gibi ülkelerin güçlü muhalefeti nedeniyle Türkiye&rsquo;nin Avrupa Birliği&rsquo;ne katılımının &quot;uzak ihtimal&quot; olduğu belirtildi. 

Listesinin ilk 10 sırasında sırasıyla Hong Kong, Singapur, Avustralya, Yeni Zelanda, İsviçre, Kanada, İrlanda, Danimarka, ABD ve Bahreyn yer aldı.


</TEXT>
</DOC>
