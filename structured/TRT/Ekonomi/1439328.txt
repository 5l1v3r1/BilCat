<DOC>
<DOCNO> 1439328 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=23a32bba-eec6-48c9-a814-38b4cd3fde4a </URL>
<DATE> 2011/02/24 </DATE>
<TIME> 15:24:00.0 </TIME>
<AUTHOR>    </AUTHOR>
<HEADLINE>
kap��dan sat����a gelenlere dikkat edin!
</HEADLINE>
<TEXT>
Tüketiciler Birliği Genel Sekreteri Mehmet İmrek, kapıdan yapılan satışlar konusunda tüketicileri uyardı.

 Tüketiciler Birliği Genel Sekreteri Mehmet İmrek, &quot;Tüketicileri iyi niyetlerinin mağduru olmamaları için dikkatli davranmaları hususunda uyarıyoruz&quot; dedi. 

İmrek, kapıdan satış yönteminin kanun kapsamında düzenlenmesine rağmen, mevzuattaki birtakım yetersizliklerden faydalananların tüketicilerin iyi niyetlerini kötüye kullanarak yeni dolandırıcılık yöntemleri geliştirildiğini belirtti. 

İmrek, &quot;Tüketicileri iyi niyetlerinin mağduru olmamaları için dikkatli davranmaları hususunda uyarıyoruz&quot; dedi. 

Tüketiciler Birliği Genel Sekreteri, &quot;Öğrenciyiz, anket yapmaya geldik eğer bize yardımcı olursanız bizler okul masraflarımızı çıkaracağız, buna mukabil siz de bir hediye kazanacaksınız&quot; vaadiyle tüketiciye borçlandırıcı belge imzalatıldığına dikkat çekti.
  
Mehmet İmrek, dolandırıcılık konusundaki yöntemlerin sürekli değiştiğine dikkat çekerek, yeni bir alışveriş merkezi açılacağını ve tanıtım amacıyla hediye çeki ve tanıtım kartı verileceği vaadiyle özellikle yaşlılar ve ev hanımlarının senet ve benzeri belgeler imzalatılarak tehdit edildiğine dikkat çekti. 

Yalnız yaşayan hasta ve yaşlıları hedef alan dolandırıcıların tansiyon aleti, şeker ölçüm cihazı satışı yanında sağlık kurumlarında indirim imkânı gibi yeni yöntemleri de sıkça kullanılmaya başladığını belirtti.

 İmrek, ülke ekonomisine de ciddi zarar veren bu durum karşısında Sanayi Bakanlığı&rsquo;nın kapıdan dolandırıcılık yapan firma ve kişileri takip ederek cezalandırılması gerektiği çağrısını yaptı. 



</TEXT>
</DOC>
