<DOC>
<DOCNO> 1391692 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e6c3e36f-41b4-4923-a4aa-21676b1aa5f5 </URL>
<DATE> 2011/01/10 </DATE>
<TIME> 11:24:00.0 </TIME>
<AUTHOR>    </AUTHOR>
<HEADLINE>
ba��-kur'lu doktor d��nemi
</HEADLINE>
<TEXT>
Sağlıktaki agresif rekabet özel hastaneleri yeni maliyet düşürücü tedbirler almaya itiyor. Son uygulama ise doktorları Bağ-Kur’lu yapmak.

Hastaneler, çalıştırdıkları doktorlara “Bağ-Kur’lu ol, sigortanı ve vergini kendin öde” diyerek prim, kıdem ve ihbar tazminatı yükünden kurtuluyor. 


Sosyal Güvenlik Kurumu (SGK) yetkilileri ise uygulamanın özel hastanelerde giderek yayıldığını belirterek, “Daha önce bu yola başvuran hastaneleri uyarıyorduk. 

Ancak düzenlemeyi değiştirdik. Artık Bağ-Kur’lu doktor çalıştırmanın önü açıldı” dediler.

Özel hastaneler SGK’lı olan doktora ödediği ücretin tamamını gider olarak gösteremiyor. Bu durum da ciddi bir personel maliyeti getiriyor. 

Bu maliyetten kurtulmak isteyen hastaneler, çalıştıkları doktorlarla Bağ-Kur’lu olmasını istiyor. 

Böylece hizmeti dışarıdan almış gibi gösteriyor. Radikal gazetesinin haberine göre, Bağ-Kur’lu olmayı kabul eden doktorların büyük bir bölümü evini işyeri olarak gösteriyor ve hastanedeki faaliyetlerini ‘hizmet satımı’ olarak belgeliyor.

</TEXT>
</DOC>
