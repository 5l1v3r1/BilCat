<DOC>
<DOCNO> 1381815 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=203f641f-4082-4c3f-94cf-ab493f2ce41e </URL>
<DATE> 2011/01/03 </DATE>
<TIME> 10:57:00.0 </TIME>
<AUTHOR>    </AUTHOR>
<HEADLINE>
daha az mtv ��demek m��mk��n
</HEADLINE>
<TEXT>
Daha az Motorlu Taşıtlar Vergisi ödeyebileceğini biliyor musunuz? Bilmiyorsanız bu haberi mutlaka okuyun...

Motorlu Taşıtlar Vergisi&rsquo;nin ilk taksidinin ödeme süresi bugün başlıyor. Peki daha az vergi ödeyebileceğinizi biliyor musunuz?

Hürriyet Gazetesi yazarı Şükrü Kızılot, Motorlu Taşıt Vergisi&rsquo;ni daha az ödemenin yolunu bugün köşesinde okurlarıyla paylaştı. 

İşte Kızılot&rsquo;un kaleminden indirimli vergi ödemenin yolu:

Kim Kaç Para Vergi Ödeyecek?
Otomobil, cip ve motosikletler ile minibüslerin vergisi, taşıtın yaşı ve motor silindir hacmine bakılarak hesaplanıyor.

Otomobil ve ciplerin 2011 yılı vergisi en düşük 48 TL, en yüksek 15 bin 820 TL olarak belirlendi.

Kamyon ve kamyonetlerin vergisi, taşıtların ağırlığı ve yaşına göre belirleniyor. Bu taşıtların 2011 yılı vergisi, en düşük 155 TL, en yüksek 2 bin 369 TL.

Otobüslerin vergisi ise oturma yeri sayısına ve yaşına göre belirleniyor. Otobüslerin 2011 yılı vergisi en düşük 346 TL, en yüksek 2 bin 105 TL.

Daha Az Vergi Ödemek İçin
1- Otomobil ya da cipinizin, kasko değerinin yüzde 5&rsquo;ini hesaplıyorsunuz.

2- Tablodaki sütunda gözüken, vergi ile kıyaslıyorsunuz.

3- Tarifedeki MTV, kasko değerinin yüzde 5&rsquo;inin altında ise, yapacağımız birşey yok. Tarifeye göre MTV&rsquo;yi ödeyeceksiniz.

4- MTV tutarı, kasko değerinin yüzde 5&rsquo;inden fazla ise, bir alt kademedeki vergiyi ödüyorsunuz. (Bir alt kademede vergi de kasko değerinin yüzde 5&rsquo;inden fazla ise ikinci alt kademeye inebiliyorsunuz).

Başvuru Şart
-2011 yılında indirimli MTV tarifesinden yararlanabilmek için, yetkili sigorta acenteleri tarafından düzenlenen &rsquo;bildirim formu&rsquo; ile vergi dairesine başvuruda bulunulması gerekiyor. Başvuruda bulunmayanlar, bu avantajdan yararlanamıyorlar.

-Araçlarını, kasko sigortası yaptırmayanlar da &rsquo;MTV indirimi&rsquo; uygulamasından yararlanamıyorlar.




 
</TEXT>
</DOC>
