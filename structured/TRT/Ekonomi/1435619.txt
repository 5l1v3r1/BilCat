<DOC>
<DOCNO> 1435619 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=26444799-5044-4ccb-a356-fff0eea452e7 </URL>
<DATE> 2011/02/21 </DATE>
<TIME> 12:10:00.0 </TIME>
<AUTHOR>    </AUTHOR>
<HEADLINE>
185 bin ki��iye i�� imkan��
</HEADLINE>
<TEXT>
Toyota’nın dünyadaki en büyük distribütörü ALJ Grup, Türkiye’de BRJ şubeleriyle 2015’e kadar 185 bin kişiye iş bulacak. 

Japon Toyota’nın dünyadaki en büyük distribütörü olan ve 2009 yılında Toyota’nın Türkiye temsilciliğini de Sabancı Grubu’ndan alarak dikkat çeken ALJ Grup, 5 yıl içinde Türkiye’de 185 bin kişiye iş bulup, iş kuracak. 

ALJ’nin kasım ayında Türkiye’de başlattığı bu projesinin takipçisi ise Cumhurbaşkanı Abdullah Gül Olacak. 

3 ay önce ALJ Grup Başkanı Muhammed Cemal ile görüşen Gül, Türkiye’nin en büyük yarasına parmak basan bu projenin destekçisi ve takipçisi olacağını söyledi.

Bu Ülke İçin Ne Yapabiliriz?
Toyota Türkiye CEO’su Ali Haydar Bozkurt, “ALJ, girdiği bir ülkede ticaretten ve para kazanmaktan önce bu ülkeye sosyal olarak nasıl katkı sağlayabileceğine bakıyor. 

Muhammed Cemal&rsquo;in bize ilk sorduğu, ‘Bu ülke için ne yapabiliriz’ oldu” dedi.

ALJ’in 2003 yılında verdiği bir kararla işsizliğe odaklandığını ve BRJ (Güzel İş Kapısı) isimli ayrı bir birim kurduğunu ifade eden Bozkurt, ALJ Grubu’nun operasyonel olduğu ülkelerdeki toplumsal problemler incelendiğinde en öne çıkan problemin işsizlik olduğunu söyledi. 

Bozkurt şöyle konuştu:
 “Bu nedenle istihdam hedefli BRJ projesini dizayn ederek, şubeli bir şekilde ‘İş süper marketleri’ açıyoruz. BRJ bugün beş ülkede (Fas, Suriye, Suudi Arabistan, Mısır ve Türkiye) aktif şekilde istihdam hizmetleri veriyor. 

2003 yılındaki kuruluşundan bugüne kadar 150 binin üstünde kişiye iş buldu. 2020 yılında dünyadaki tüm BRJ şubeleri ile yılda 1 milyon istihdam sağlanmasını hedefliyoruz.

Türkiye’deki hedefimiz ise 5 yılda 185 bin kişiye iş bulup, iş kurmak.”

İşimiz gücümüz istihdam
Türkiye’de ilk defa işsizlere yönelik, iş bulma ve de iş kurma hizmetlerini bir arada verildiğini kaydeden Bozkurt, ilk şubelerini ise ‘İşimiz gücümüz istihdam’ sloganıyla Anadolu yakasında Sancaktepe’de açtıklarını söyledi. 

Bozkurt, şunları anlattı: “Bu şubede iş danışmanlarımız ücretsiz bir şekilde işsizlere yardımcı olup, gerekene eğitim aldırıp işe sokuyor. 

2 ayda 1000 kişinin üstünde başvuru oldu ve bunların 300’e yakınına iş bulduk. BRJ projesi iş arayana iş, firmalara da çalışan sağlıyor. Bizi dünyadaki diğerlerinden ayıran ise onlara iş kurma fırsatı da vermemiz.”

</TEXT>
</DOC>
