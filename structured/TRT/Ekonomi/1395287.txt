<DOC>
<DOCNO> 1395287 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b196d98f-d087-4d61-b2d7-6b511c7e4a00 </URL>
<DATE> 2011/01/13 </DATE>
<TIME> 12:24:00.0 </TIME>
<AUTHOR>    </AUTHOR>
<HEADLINE>
kamuda ta����t saltanat�� bitiyor
</HEADLINE>
<TEXT>
Yıllardan beri eleştirilen, kamudaki makam aracı saltanatına neşter atılıyor. 

Bir süre önce, kamu araçlarının keyfi kullanımını önlemek için çipli kontrol sistemini öngören bir proje hazırlanmıştı.

Ancak çalışma, Milli Savunma Bakanlığı&rsquo;ndan görüş gelmediği için ilerletilememişti. Tüm bakanlıkların ardından nihayet askerin de bu konudaki cevabı geldi. 

Genelkurmay, kendine ait taşıtların da kamu araçlarının kullanımını yeniden düzenleyen çalışma kapsamına alınmasını kabul etti. 

Maliye Bakanı Mehmet Şimşek&rsquo;in, son şekli verilecek &rsquo;Taşıt Kanunu Taslağı&rsquo;nı kısa süre içinde Başbakanlık&rsquo;a göndermesi bekleniyor.

Kamu taşıtlarında saltanatı bitirmesi öngörülen çalışmanın Haziran 2011&rsquo;de yapılacak genel seçimlere kadar tamamlanması öngörülüyor. 

Düzenlemenin seçimden önce yasalaşmasının önemine dikkat çeken üst düzey bir ekonomi yetkilisi, çalışmanın kamuya önemli kazanç sağlayacağı görüşünde. 

Amaç Dışı Kullanıma Ağır Yaptırım
Maliye tarafından hazırlanan taslağın yasalaşmasının ardından kamu araçlarının özel işlerde kullanılması dönemi kapanacak. Amaç dışı kullanımlarda da memura ağır yaptırımlar getirilecek. 

Çalışma kapsamında kamu kuruluşları, &rsquo;Taşıt Tanıma, İzleme ve Kontrol Sistemi&rsquo; kuracak. Araçlara takılacak çip veya benzeri takip sistemleri ile taşıtların nerede ve hangi amaçla kullanıldığı anında tespit edilebilecek. 

Benzin Parası Maaştan Kesilecek
Amacı dışındaki kullanımlarda ise yakıt bedelinin memurdan tahsil edilmesi üzerinde duruluyor. Diğer bir yaptırım aracı ise yakıt bedelinin maaşlardan kesilmesi olarak değerlendiriliyor. 

Mevcut uygulamada hapis cezası öngörülmesine rağmen cezayı uygulamak mümkün olmadığı, bu sebeple de caydırıcılık sağlanamadığı dile getiriliyor.

1961&rsquo;de çıkarılan ve ihtiyaçlara cevap vermeyen mevcut kanunda köklü değişikliklere gidilerek mevzuat karışıklığına son verilecek. 

Yakıta 1 Milyar Lira
Halen devletin 157 bin 752 adet aracı bulunuyor. Bu araçların bakım ve onarımı için geçen yıl 114 milyon 912 bin 286 TL ödenmişti.Zaman’ın haberine göre bütçeden akaryakıt alımlarına yapılan harcamanın da yıllık 1 milyar lira civarında olduğu tahmin ediliyor. 

Taşıtların 43 bin 359&rsquo;u binek araç, 8 bin 405 adedi kamyon, 7 bin 864&rsquo;ü de ambulans. 73 bin 929&rsquo;u da diğer araçlar kategorisinde sınıflandırılıyor.


</TEXT>
</DOC>
