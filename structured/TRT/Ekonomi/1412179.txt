<DOC>
<DOCNO> 1412179 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=94f1f1b6-4a31-4423-acbb-652639b3825a </URL>
<DATE> 2011/01/29 </DATE>
<TIME> 11:58:00.0 </TIME>
<AUTHOR>    </AUTHOR>
<HEADLINE>
havyar��n��n kilosu 7 bin dolar
</HEADLINE>
<TEXT>
Ekonomik değeri yüksek havyarı ile bilinen, Karadeniz kıyılarında yok olma tehlikesi ile yüz yüze gelen Mersin balığının üretimi artıyor.

Yedikır Su Ürünleri Üretim ve Araştırma İstasyonu&rsquo;nda yetiştirilen binlerce Mersin balığı yavrusu Kızılırmak, Yeşilırmak ve Sakarya Nehri&rsquo;ne bırakılacak.

Rusya&rsquo;dan getirilen Mersin Balığı yumurtalarından yavru üretimi yapılırken, yetkililer yavruların yarım kilo ağırlığına ulaştığını belirtti.

Devlet Su İşler (DSİ) Samsun 7. Bölge Müdürü Ömer Faruk Yiğitsoy, istasyonda inceleme yaptığı sırada soruları yanıtladı.

Üretimde % 95 Başarı
Rusya&rsquo;dan getirilen yumurtaların burada yavru üretimi amacıyla kullanıldığını anlatan Yiğitsoy, &rsquo;&rsquo;Rusya&rsquo;dan getirilen yumurtalardan Mersin balığı üretiminde yüzde 95 oranında başarı sağlanmıştır. 
Havuzlarımızda artık yarım kiloyu geçmiş balıklarımız oluşmuştur. Burada amaç Mersin balığı üretimi ve neslinin korunması yönündeki çalışmaların aralıksız devam etmesidir&rsquo;&rsquo; dedi.

Yetiştirilen Mersin balıklarının halkalanarak Karadeniz&rsquo;e dökülen üç büyük akarsu olan Kızılırmak, Yeşilırmak ve Sakarya Nehri&rsquo;ne bırakılacağını söyleyen Yiğitsoy, Samsun&rsquo;da Mersin balığının göç yolları ile ilgili çalışmaların başladığına işaret ederek, şunları kaydetti:

&rsquo;&rsquo;Bu balıklar Yeşilırmak, Kızılırmak ve Sakarya nehirlerine bırakılacak. Bu bırakılan balıkların hepsi markalanacak. Bu markalarla bu balıkların yaşamları göç yolları takip edilecek. 

Tabi bırakıldıkları yerden beslenmek için denize açılacaklar. 4 veya 5 yıl denizde barınacaklar. Yumurtlama dönemi geldiği zamanda tekrar bırakıldıkları yere dönecekler. “


Havyarı 7 Bin Dolar
Mersin balığının &rsquo;&rsquo;Siyah Altın&rsquo;&rsquo; olarak ifade edilen havyarının ekonomik değerinin çok yüksek olduğuna işaret eden   Su Ürünleri Baş Mühendisi Hakan Buldu ise siyah havyarın kilosunun 5-7 bin dolar arasında değiştiğini, Mersin balığı havyarının restoranların dışında kozmetik sanayi ve cilt bakımında da kullanıldığını sözlerine ekledi.

</TEXT>
</DOC>
