<DOC>
<DOCNO> 1393625 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d1f78da4-98c5-45af-8ad8-c363e66104f3 </URL>
<DATE> 2011/01/12 </DATE>
<TIME> 04:21:00.0 </TIME>
<AUTHOR>    </AUTHOR>
<HEADLINE>
art��k bu meslekler kazand��r��yor!
</HEADLINE>
<TEXT>
Teknolojideki hızlı değişimler,para kazandıran mesleklerin de değişmesine neden oldu.Artık gözde meslekler;patlayıcı mühendisliği, bilişim avukatlığı.

İşsizlik Türkiye&rsquo;de en büyük sorunların başında geliyor. 

Yıllarca okuyup iyi bir iş bulma hevesiyle mezun olan her 4 gençten 1&rsquo;i işsiz... Şanslı olan kısımda yer alıp, iyi kötü bir iş bulan da bu kez &rsquo;emeğinin karşılığını&rsquo; alamamaktan şikayet ediyor.

Kazancıyla imrendiren günümüzün gözde meslekleri hangileri? Radikal gazetesinden Nuriye Doğru haberinde bu sorunun yanıtını veriyor.

Şef Aşçılık, Bilişim Suçları Avukatlığı, Kaptan Pilotluk...
Mesleklerin kazançları çoğu zaman mevcut koşullara göre değişse de tıp, mühendislikler, uzman avukatlık gibi geleneksel meslekler gelişerek hala popülaritesini koruyor. Ancak uzmanlaşmanın öneminin arttığı son dönemde şef aşçılık, barmenlik, bilişim ve bilişim suçları avukatlığı, nano-teknoloji, uzay-uçak mühendisliği, bilgi-inovasyon yönetimi, patlayıcı mühendisliği, kaptan pilotluk, medya ilişkileri, pazarlama ve reklam, danışmanların &rsquo;en çok kazandıran meslekler&rsquo; listesinde öne çıkıyor.

Özellikle bilişim teknolojileri alanında yüksek gelir getiren meslekler olduğunu belirten uzmanlar; pazarlama, satış, finans ve bilişim teknolojilerinin halen en çok kazandıran fonksiyonlar olduğunu söylüyor. Finans ve pazarlamada da pozisyon anlamında yukarı çıkıldıkça gelirin katlandığını anlatan uzmanlar, &quot;Özellikle ilaç, yüksek kazançlı sektörlerin başında... Enerji sektörü de son dönemde yükselişe geçmiş durumda&quot; diyor. Yenibiris.com Genel Koordinatörü Burçak Pak Yılmaz da sağlık-tıp, yapı-inşaat, mağazacılık, bilişim, satış-pazarlama, uluslararası finans ve sosyal medya alanlarının popüler olduğunu söylüyor.

En Çok Kazandıran Girişimler İnternette...
Tüm bu çok kazandıran son dönemin popüler meslekleri bir yana, aslında çağımızın en çok kazandıran girişimlerinin internette vuku bulduğunu söylemenin yanlış olmayacağı vurgulanan haberde; yurtdışındaki örneklere bakılacak olursa sahibine genç yaşta milyarlarca dolarlık bir servet kazandıran &rsquo;Facebook&rsquo;tan sonra Türkiye&rsquo;de de son dönemde gençlerde benzer girişim ataklarının görüldüğü; Ekşisözlük, fizy, yemeksepeti, buldumbuldum.com gibi başarılı internet girişimlerinin şirket değerlerini kısa sürede milyon lira seviyelerine ulaştırarak, asıl meslekleri farklı da olsa sahiplerini ufak çapta servet sahibi yaptığının altı çiziliyor.

Kariyer.net Genel Müdürü Yusuf Azoz, yeni trendlerin iş yapış şekillerini temelden değiştiren teknolojilere işaret ettiğini söylüyor. Yeni trendlerin yaratacağı mesleklerin önemli miktarda profesyonele ihtiyaç duyacağının altını çizen Azoz, &quot;Şimdiden gerekli eğitimi, donanımı planlayıp harekete geçilmeli&quot; diyor.

Ve önümüzdeki 10 yılın en çok aranacak dolayısıyla en çok kazandıracak meslekleri:
Yeşil yaka: Özellikle enerji sektöründe çevre dostu uygulamaların gündeme gelmesiyle &rsquo;yeşil yaka&rsquo; olarak adlandırılan çalışanlara büyük ihtiyaç doğdu. Mühendislerden hukukçulara geniş bir çerçevede yer alan yeşil yakalar, önümüzdeki dönemin koşulları bakımından en avantajlı grup içinde olacak.

Biyoteknoloji: Geleceğin en önemli çalışma alanlarından biri olacak. Biyoteknoloji, temel bilim buluşlarını kısa sürede yararlı ticari ürünlere dönüştürebilmesiyle diğer teknolojilerden ayrılıyor.

Nanoteknoloji: Kendini temizleyen kumaşlar ve duvar boyalarıyla gündelik hayatımıza giren nanoteknoloji, hızla gelişecek. Sağlık, tekstil, elektronik, otomotiv, gıda gibi çok farklı alanlarda kullanılacak.

Dijital reklam: İnternetin bir reklam mecrası olarak diğer mecraları giderek geride bırakmasıyla Türkiye&rsquo;de 5 yılda 10 bin kalifiye elemana ihtiyaç duyacağı belirtilen sektör; web uygulama uzmanı, yazılım ve multimedya uzmanı, dijital medya planlama uzmanı gibi profillere iş imkanı sağlayacak.

Mühendislikler: Robotik ile kritik ameliyatları robotların insanlara göre hatasız ve daha başarılı gerçekleştireceği günler çok yakın. Makine, bilgisayar ve elektronik mühendislerinin birlikte çalıştığı bu alan yeni teknolojiler yaratacak.

Nanoteknolojiye Dikkat!
TÜSİAD-Sabancı Üniversitesi Rekabet Forumu Proje Koordinatörü Dr. Umut Ekmekçi de geleceğin meslekleri arasında &rsquo;nanoteknoloji&rsquo;, &rsquo;bilgi yönetimi&rsquo; ve &rsquo;inovasyon yönetimine&rsquo; dikkat çekiyor. Ancak bu alanların üniversitelerde bölüm ve ders olarak henüz yaygın olmadığını belirten Ekmekçi, nanoteknoloji eğitiminin ve araştırmalarının Bilkent Üniversitesi, ODTÜ, Sabancı, Hacettepe, Gazi ve Anadolu üniversitelerinde sürdürüldüğünü ve gençlerin bu alana yönlendirildiklerini söylüyor.

Gelecekte bu mesleklerin çok parlayacağını ve yetişmiş eleman sıkıntısından dolayı da bu mesleği seçenlere yüksek kazanç getireceğini anlatan Ekmekçi, &quot;Üniversitelerde bu bölümlerin açılmasını bekliyoruz. Sanayi nanoteknolojiyle yeni tanışıyor ve büyüme potansiyeli çok yüksek&quot; diyor.

Ne Kazanıyorlar?
Aşçıbaşı: İyi bir aşçı iyi bir restoranda 4-7 bin TL maaşla çalışırken çok lüks restoranlarda bu ücret 15 bin TL&rsquo;ye kadar çıkıyor. 5 yıldızlı otellerde ise 7-15 bin TL&rsquo;yi buluyor.

Kaptan pilot: Havacılık sektörünün gelişmesiyle pilot ihtiyacı da arttı. Ortalama 50 bin euroya mal olan pilotluk okulları mesleğin cazibesini arttırıyor. Gençlerin de bu mesleğe ilgisi hızla artıyor. Yeni başlayan bir pilot için maaşlar 2 bin eurodan başlıyor. Kaptan pilotlar da ortalama 6-7 bin euro civarında maaş alıyor. Host-hosteslerde de maaş ortalaması 1200 euro.

Medya müzikleri-Aranjör: Son dönemde bu alana olan ilgi de oldukça arttı.  İstanbul&rsquo;da büyük ajanslarla çalışıyorsanız yıllık 200-250 bin dolar arasında geliri var. Bir reklam jingle&rsquo;ı ortalama 5 bin TL&rsquo;ye mal oluyor. Dizi müziklerinde de bölüm başına ortalama 2 bin 500 TL`yi buluyor. Sesi tasarlayan aranjörlerin aylık geliri de ortalama 2-10 bin TL...

Bilişim suçları avukatı: Bu alanda da uzman avukatlara talep artış gösteriyor. Son dönemde de şirketlerin bilgi işlemlerinden ticari sırların çalınması şikayetleriyle çok karşılaşıldığı bildiriliyor.  Ayrıca istemediği sitelere ismi etiketlenen kişilerle de çok karşılaşıldığı bildiriliyor.  İstanbul Barosu&rsquo;nda bir avukatın danışmanlık saati 600 TL olarak yer alsa da aylık kazancın 2-6 bin TL arasında olduğu belirtiliyor. Bazı davalarda ücret 4 bin 500 TL iken, 20 bin TL`ye kadar yükselenler de oluyor.

Medya ilişkileri danışmanı: Ajanslarda ortalama aylık kazançların 2-5 bin TL arasında olduğu belirtiliyor. Maaşlar, hizmet verilen müşteri veya şirketlerin büyüklüğüne göre değişiyor. Medya ilişkileri danışmanı; markaların özel röportajlarını, markanın basınla iletişimini sağlıyor. Kazancı iyi diye küçük bir ofiste ya da evinde bile artık bu işi yapanlar bulunuyor. Bu yüzden son dönemde gözde bir meslek olarak anılıyor.

Uçak-Uzay mühendisi: Sektörde eleman ihtiyacı fazla olduğu için iş bulma sürecinde zorluk yaşanmadığı ve başlangıçta ortalama 1.500 euro olan maaşların yükseldikçe 10 bin euro seviyelerine kadar çıktığını bildiriliyor. Uçak-uzay mühendislerinin sivil havacılık dışında, askeri havacılık ve teknoloji üreten şirketlerde de çalıştıklarının altı çizilerek, mesleğin popülaritesinin gitgide arttığı vurgulanıyor.
</TEXT>
</DOC>
