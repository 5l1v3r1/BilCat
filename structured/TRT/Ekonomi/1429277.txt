<DOC>
<DOCNO> 1429277 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=6ebc10fc-12a4-46d9-964d-f3cf52dd8e78 </URL>
<DATE> 2011/02/15 </DATE>
<TIME> 11:44:00.0 </TIME>
<AUTHOR>    </AUTHOR>
<HEADLINE>
petrol devine 8,6 milyar dolar ceza
</HEADLINE>
<TEXT>
Ekvador'da, Amazon nehri ve ormanlarını yıllardır zehirleyen Chevron firmasına rekor ceza kesildi. 


Ekvador halkı, 2001&rsquo;de Texaco&rsquo;yla ABD&rsquo;nin başlıca petrol tekellerinden biri haline gelen Chevron&rsquo;a karşı büyük bir hukuki başarı kazandı. 

Ekvador mahkemesi, 1972 ile 1992 arasında Amazon nehri ve kollarına 68 milyar litre zehirli atık boşaltan Chevron&rsquo;u rekor miktarda para cezasına çarptırdı. 

Davanın sonuçlanması yaklaşık 20 yıl sürdü ve 30 bin Ekvador vatandaşı tarafından Chevron aleyhinde yürütüldü. 

ABD mahkemelerinde 10 yıl boyunca sonuç alamayan Ekvadorluların baskısı üzerine dava 2003&rsquo;te Ekvador mahkemesine taşınmıştı. 

Chevron&rsquo;un sistematik zehirlemesi sonucu dünyanın akciğeri olarak kabul eden Amazon yağmur ormanı sistemi ciddi ölçüde zarar görmüştü. Ekonomik açıdan ciddi zarara giren Amazon sakinleri arasında kanser ve benzeri hastalıklarda da önemli miktarda artış gözlenmişti. 

Ek ceza ve masraflarla birlikte 9,5 milyar dolar ödeyecek olan Chevron firması ise binlerce kanıta rağmen hala çevreye ve insanlara zarar vermediği iddiasında... 

Çevreci örgütler ise zaferi kutluyor. Çünkü bu mahkeme kararı, çevreyi zehirleyen diğer petrol ve petrokimya devlerini de küresel çapta oldukça zora sokacak... 

</TEXT>
</DOC>
