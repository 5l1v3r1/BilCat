<DOC>
<DOCNO> 1420780 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=5a765dd8-3f9a-4b8a-95c2-f28ab7e33408 </URL>
<DATE> 2011/02/07 </DATE>
<TIME> 10:19:00.0 </TIME>
<AUTHOR>    </AUTHOR>
<HEADLINE>
elektrikli otomobilde vergi oranlar��
</HEADLINE>
<TEXT>
Elektrikli otomobillere sağlanacak vergi teşvikleri konusunda da altyapı hazırlandı. 

Elektrikli araçların motor güçleri kilovat bazında sınıflandırıldı ve gösterge olarak, yüzde 37-84 arasında özel tüketim vergisine (ÖTV) tabi tutuldu.

 Ancak belirlenecek teşvik politikası çerçevesinde Bakanlar Kurulu bu oranları sıfıra kadar indirmeye yetkili olacak. 

Bakanlar Kurulu’nun vergi oranını indirme yetkisini, strateji belgesinin son şeklini almasından sonra kullanacağı bildirildi.

Sürücü dahil 9 kişilik oturma yeri olan elektrikli araçlarda ise yüzde 10 ÖTV uygulanacak. Halen normal araçlarda silindir hacimleri üzerinden vergi alınıyor. 

Her ne kadar Bakanlar Kurulu değiştirme yetkisine sahipse de, elektriklilerin motor güçlerine göre vergilendirilmesi bir teşvikten çok cezaya benziyor. 

Öneride 85 kW bir aracın ÖTV’sinin % 60, 120 kW’yi geçenlerin ise % 84 olacağı belirtiliyor. 

Ancak bugün bu güç oranları benzinli araçlarda, yüzde 37 oranında vergilendirilen 1.4 ve 1.6 litre araçlardan alınabiliyor. Bu durumda gücü yüksek benzinliden düşük, aynı güçteki elektrikliden ise yüksek vergi isteniyor.

</TEXT>
</DOC>
