<DOC>
<DOCNO> 1410801 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2a673571-a05e-4ee5-82d8-affef35ef932 </URL>
<DATE> 2011/01/28 </DATE>
<TIME> 03:50:00.0 </TIME>
<AUTHOR>    </AUTHOR>
<HEADLINE>
torba yasa tasar��s�� g��r����meleri s��r��yor
</HEADLINE>
<TEXT>
Görüşmelerin ikinci gününe 12'nci maddeden devam edildi. 28 maddeden oluşan 1'nci bölümün yanısıra 2'nci bölümden 8 madde benimsendi.


Torba yasa tasarısının Meclis Genel Kurulu&rsquo;ndaki görüşmeleri sürüyor .

234 maddelik düzenlemenin  şu ana dek 36 maddesi kabul edildi.

9 bölüme ayrılan tasarı, Genel Kurul&rsquo;da temel yasa olarak görüşülüyor.

Tasarı ile kamu borçları önemli ölçüde yapılandırılıyor.

Ödenmemiş vergiler, sigorta primleri, trafik cezaları gibi pek çok kalemdeki devlet alacakları düzenleme kapsamına alınıyor.

Genel Kuruldaki görüşmelerde muhalefet sözcüleri, maddeler üzerinde önergeler vererek söz alıyor.

Toplantı ve karar yeter sayıları aranması da istenince torba tasarı görüşmeleri uzuyor.

Görüşmelerin ikinci gününe 12&rsquo;nci maddeden devam edildi.

28 maddeden oluşan 1&rsquo;nci bölümün yanısıra 2&rsquo;nci bölümden 8 madde benimsendi.
     
Birinci bölüm,  31 Aralık 2010 tarihine kadar olan ödenmemiş vergiler, trafik ve idari para cezaları, sigorta primlerinin de aralarında bulunduğu pek çok kalemdeki alacakları kapsıyor. 

-Vergi ve prim alacakları Tefe ve Üfe oranı eklenerek yeniden hesaplanacak. Alacakların faizi silinecek. Alacaklar 2&rsquo;şer aylık dönemler halinde, 18 eşit taksitte ödenebilecek. Ödemeler kredi kartıyla da yapılabilecek.

-Sigara cezaları hariç, tebliğ edilmemiş 120 Lira&rsquo;nın altındaki para cezaları tahsil edilmeyecek.

-Vergi borcunu ödemeyen ya da bu nedenle hakkında ihtiyati haciz kararı verilen kişiler yurt dışına çıkabilecek.

-Mükellefler, matrah artırımında bulunurlarsa vergi incelemesine tabi tutulmayacaklar. 

-KDV, geçmiş yıllara dönük yeniden hesaplanıp vergi artırımı olarak beyan edilirse vergi incelemesi yapılmayacak.

-Spor kulüplerinin vergi ve prim borçlarının taksit süresi uzatılacak.  

-Sosyal Güvenlik Kapsamına Türkiye&rsquo;de öğrenim gören yabancı uyruklu öğrenciler de alınacak. 


</TEXT>
</DOC>
