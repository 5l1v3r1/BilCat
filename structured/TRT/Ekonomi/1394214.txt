<DOC>
<DOCNO> 1394214 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=5faff16b-f4b8-4551-b288-2e17f0e758d0 </URL>
<DATE> 2011/01/12 </DATE>
<TIME> 13:07:00.0 </TIME>
<AUTHOR>    </AUTHOR>
<HEADLINE>
t��rkiye'de ne kadar 2b arazisi var?
</HEADLINE>
<TEXT>
Orman vasfını yitirmiş 2B arazileri için tasarı hazır. Peki Türkiye'de toplam ne kadar 2B arazisi var? 

Çevre ve Orman Bakanı Veysel Eroğlu tasarının yakında, Bakanlar Kurulu&rsquo;na sunulacağını söyledi.

Ankara&rsquo;nın uzun süreli su ihtiyacını karşılayacak Gerede Sisteminin imza törenine katılan Veysel Eroğlu, 2B arazileriyle ilgili soruları cevapladı.

Tasarının hazır olduğunu söyleyen Eroğlu, yakında Bakanlar Kurulu&rsquo;na sunulacağını söyledi.
250 Bin Hektarlık 2B Arazisi Belirlendi
Özellikle büyük şehirlerde para eden önemli arazilerin Tapu Kadastro Müdürlüğü tarafından tespitinin yapıldığını söyleyen Eroğlu, toplamda 250 bin hektarlık 2B arazisi belirlendiğini ifade etti.

Eroğlu, bu arazilerden bazılarının üzerinde kasabalar bulunduğunu ve buralarda yaşayan insanların, arazileri bedellerini ödemeden kullandıklarını belirtti.

Bakan Eroğlu, &quot;Bizim yapmak istediğimiz de, 73 milyon vatandaşımızın hakkını almaktır. Ormanların birilerine peşkeş çekilmesi söz konusu değildir&quot; dedi.

                    				İlgili Haberler
				
					10 Bin Peşin Arazi Senin
</TEXT>
</DOC>
