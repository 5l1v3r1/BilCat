<DOC>
<DOCNO> 1428161 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=43881d07-4e5d-49cd-81d5-ffaaca0d105d </URL>
<DATE> 2011/02/14 </DATE>
<TIME> 11:30:00.0 </TIME>
<AUTHOR>    </AUTHOR>
<HEADLINE>
25 milyon ki��i otomobil bakt��
</HEADLINE>
<TEXT>
Geçen yıl 25 milyon kişi otomobil showroomlarını ziyaret etti. Yani yetişkin nüfusun hemen hemen tamamı otomobil baktı.

Geçen yılı rekorla kapatan sadece otomobil satışları olmadı. Showroom’lardaki ziyaretçi trafiği de olağanüstü boyutta gerçekleşti. 

Star&rsquo;ın haberine göre, Otomotiv Yetkili Satıcıları Derneği (OYDER) Başkanı Şükrü Ilısal, 761 bin adetlik rekor satışa ulaşılan 2010 yılında otomobil showroom’larını tam 25 milyon kişinin ziyaret ettiğini söyledi. 

Bunun yetişkin nüfusun hemen hemen tamamı olduğuna dikkat çeken Ilısal “Showroomlara gelen her 10 ziyaretçiden 1’i alıcı” diye konuştu.

Şubat’ta Rekor Bekleniyor
Öte yandan otomotiv pazarı rekora doyacak gibi görünmüyor. 28 günlük şubat ayında da rekor beklentisi hakim. Şubat ayında satışların 45-52 bin aralığında olması öngörülüyor. 

Geçen yıl şubat ayında 31 bin binek ve hafif ticari araç satılmıştı. Şubat ayında satışlar sadece 2006 yılında 40 bin 938 adetle 40 bin barajını aşmıştı. 

OYDER Başkanı Şükrü Ilısal, şubat ayında da satışların çok iyi gittiğini belirterek, “Ocak ayı trendi devam ederse şubat ayı da 45-52 bin arasında çıkar” dedi. 
</TEXT>
</DOC>
