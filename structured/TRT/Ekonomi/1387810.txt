<DOC>
<DOCNO> 1387810 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=edec1005-4af2-41a8-9dd9-e0b3e6b638b2 </URL>
<DATE> 2011/01/06 </DATE>
<TIME> 12:14:00.0 </TIME>
<AUTHOR>    </AUTHOR>
<HEADLINE>
2011'de vergilerde art���� ve indirim yok
</HEADLINE>
<TEXT>
Maliye Bakanı Mehmet Şimşek, bu yıl vergi artışı veya indirimi olmayacağını,  yeni vergi de konulmayacağını açıkladı.

2011 yılında vergi artışı, indirimi yapılmayacak, yeni bir vergi konulmayacak. Açıklama Maliye Bakanı Mehmet Şimşek&rsquo;ten geldi.

Fırat Elektrik Dağıtım Şirketi&rsquo;nin özel sektöre devir teslim törenine katılan Bakan Şimşek&rsquo;e sigaraya yeni vergi iddiaları soruldu. 

Mehmet Şimşek&rsquo;ten yeni yılda vergi artışı olmayacağı müjdesi geldi:
&quot;Vergi oranlarında bir artış öngörmüyoruz. Bütçeyi ona göre yaptık, dolayısıyla ne vergi artışı var, ne vergi indirimi var. Olaya o çerçevede bakıyoruz. Şu an itibariyle üzerinde çalıştığımız Maliye Bakanlığı olarak yeni bir vergi yok.&quot;

Şimşek mevcut verginin sağlık için kullanılması gibi bir durum olup olmadığının sorulması üzerine şunları söyledi:
&quot;Sağlık Bakanlığının bütçesini biz veriyoruz. Dolayısıyla sağlığa özel bir bütçe yapacak halimiz yok. Zaten bütün sağlık harcamalarını bütçeden karşılıyoruz. Dolayısıyla Sağlık Bakanlığı için özel bir bütçe getirme gibi birşey söz konusu değil. Ama 2011 yılı için gündemimizde ne vergi artışı var, ne vergi indirimi var. Ne de yeni vergiler var. 2011 yılında daha önce de bunu açıkladım.&quot;

Şimşek, &quot;2011 yılında bütçemizi buna göre yaptık. 2010 yılında iyi bir bütçe performansımız var. 2011&rsquo;de de devam edecek çünkü çok gerçekçi hatta ihtiyatlı bir bütçe yaptık. Yapılandırmadan gelecek imkanın bir kuruşunu dahi bütçeye koymadık. O tabii bütçeyi olumlu etkileyecektir.&quot; diye konuştu.

</TEXT>
</DOC>
