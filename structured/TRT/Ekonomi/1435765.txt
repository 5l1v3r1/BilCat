<DOC>
<DOCNO> 1435765 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=4cd63016-5eba-4bbe-988e-7518eef1eea2 </URL>
<DATE> 2011/02/21 </DATE>
<TIME> 13:22:00.0 </TIME>
<AUTHOR>    </AUTHOR>
<HEADLINE>
2001 krizinde ne kadar kaybettik
</HEADLINE>
<TEXT>
Başbakan Yardımcısı Babacan, ekonomi muhabirleriyle bir araya geldi. 

10. yıl dönümü sebebiyle 2001 krizine ilişkin açıklamalarda bulunan Ali Babacan, 2001 krizinin devlete olduğu kadar, vatandaşa ve özel sektöre maliyetlerinin de hesaplanması gerektiğine dikkat çekti. 

Devlet açısından maliyetini ortaya çıkarmak adına yaptıkları hesaplamayı aktaran Babacan, krizin yükünü temizlemek adına yapılan özel tertip hazine kağıtlarının borçlarının 2010 yılında bitirildiğini ifade etti.

 Sadece ödenen bu borçların enflasyonla güncellenmesiyle krizin devlete faturasının 251 milyar 563 milyon lira (160 milyar dolar) olduğunu vurgulayan Babacan, &quot;Bir de bu borcu ödeyebilmek için piyasadan borçlanmak zorunda kaldık. 

Böyle bir yük Hazine üzerinde olmasaydı 381 milyar 877 milyon lira daha az borç yükü olacaktı.

İç ve dış borç stokumuzun KİT&rsquo;ler ve belediyeler hariç 473 milyar 3 milyon lira olduğu hesap edildiğinde krizin faturası çok net ortaya çıkar&quot; dedi.

</TEXT>
</DOC>
