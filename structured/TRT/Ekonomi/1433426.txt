<DOC>
<DOCNO> 1433426 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=7ca3299a-e58c-488a-8db5-5f6537393a25 </URL>
<DATE> 2011/02/18 </DATE>
<TIME> 22:09:00.0 </TIME>
<AUTHOR>    </AUTHOR>
<HEADLINE>
"alt��n"�� taht��ndan etti!
</HEADLINE>
<TEXT>
Son yıllarda öyle bir maden var ki yükselişi ile altını gölgede bırakıyor... İşte o maden...


Ortadoğu&rsquo;daki belirsizlik, enflasyon korkusu ve zayıf dolar, değerli metallere olan ilgiyi son günlerde iyice artırdı. 

Altın fiyatları bir miktar daha yükselerek bin 400 dolara göz kırparken, gümüş son 30 yılın en yüksek düzeyine ulaştı. 

Geçen yıl yüzde 30 değer kazanan altın, bu yıl yüzde 2,5 değer kaybetmiş durumda. Ve 31 Aralık 2010&rsquo;da 1.431 dolarla rekor kıran altın bugün 1.385 dolar civarında bulunuyor. 

Tabi geçen yıl yaşanan bu rekor artışta Çin ve Hindistan&rsquo;dan gelen yüksek talep etikili oldu. Dünya Altın Konseyi&rsquo;nin dünkü raporunda da bu yönde değerlendirmeler söz konusuydu. Hindistan&rsquo;da altın kullanımı yüzde 47 artarken bu miktar dördüncü çeyrekte 210 tona, Çin&rsquo;de ise yüzde 26 artarak 116 tona ulaştı. 

Öte yandan gümüş ise hızlı bir yükseliş yaşayarak 31,97 dolar/ons oldu. Bu 1980&rsquo;den sonra görülen en yüksek seviye olarak yerini aldı. Daha önceki rekor seviye ise 31,69 dolar/onstu... 

Arz-Talep Dengesizliği
Habertürk&rsquo;ün haberine göre; gümüşteki bu fiyat artışında etkili olan en önemli faktörlerden birisi ise arz-talep dengesizliğinde yatıyor. Günlük yaşamda takı olarak kullandığımız gümüş, genel olarak sanayide çok çeşitli alanlarda kullanılıyor. Elektronikten batarya üretimine, güneş enerjisinden otomotive kadar...

Uzmanlar, gümüşe olan talebin yıllık bazda 100 milyon ons arttığını fakat buna karşılık 30 milyon ton onsluk bir üretim gerçekleştiğini belirtiyor. Ayrıca sanayide yoğun olarak kullanılmasından dolayı gümüşe olan talebin yüksek kalmaya devam edeceği ifade ediliyor.

Gümüş Üçe Katladı
Altın ve gümüş bazında bir oranlama yapıldığında aynı dönemde gümüşün altından daha fazla bir getiri sağladığı görülüyor. Şöyle ki; 27 Ekim 2008 tarihinde (son iki yılda gümüşün dip yaptığı seviye) 9,21 dolar/ons olan gümüşün değeri 2010 sonunda 31 dolara ulaştı. Bu kapsamda o tarihten bugüne kadarki artış yüzde 235&rsquo;e ulaşıyor. Aynı dönemde altının getirisi ise yüzde 94 oldu. Yani Ekim 2008&rsquo;de 731 dolar olan altının fiyatı 31 Aralık 2010&rsquo;da 1.421 dolar oldu. 

Platin ise son günde yüzde 0,4 oranında düşüş yaşayarak 1,840 dolar/ons olurken, palladyum yüzde 0,2 artarak 846,43 dolar/ons seviyesine ulaştı.

Türkiye&rsquo;de Eğilim Nasıl?
Gümüş Türkiye&rsquo;de genel olarak takı ve ev eşyası olarak kullanıyor. Kısmen sanayi alanında da kullanılıyor.

Gümüş yine altın gibi İstanbul Altın Borsası&rsquo;nda alınıp satılıyor. Fakat gümüş, altından daha çok stok yapıldığı için fiyatı da altın gibi istikrarlı olmayabiliyor. Ayrıca gümüşün kar marjı yüzde 60-100 arasında değişiyor. Ve alıcılar da genel olarak Doğu Avrupa&rsquo;dan.

Diğer yandan bankaların yatırım fonlarında da gümüş kontratları alınıp satılabiliyor.

Altın ve piyasa uzmanı Mehmet Ali Yıldırımtürk&rsquo;ün verdiği bilgiye göre, gümüşte asıl yükselişi ABD&rsquo;lilerin fiziki gümüşe olan talebi tetikledi. Aynı Türkiye&rsquo;de altın paralara olan ilgi gibi ABD&rsquo;de de gümüş paraya ilgi arttı.

Ve eylül ayında 20 dolar seviyelerinde olan gümüş, sert bir yükselişle 30 dolarlara ulaştı. Tabi bu artışta fon hareketleri de etkili oldu.
</TEXT>
</DOC>
