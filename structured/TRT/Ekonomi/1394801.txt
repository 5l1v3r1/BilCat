<DOC>
<DOCNO> 1394801 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d815f0dd-fb9d-4703-a2a4-dcb36bcb01a9 </URL>
<DATE> 2011/01/13 </DATE>
<TIME> 01:17:00.0 </TIME>
<AUTHOR>    </AUTHOR>
<HEADLINE>
"rakamlar ��lkelerin namuslar��d��r"
</HEADLINE>
<TEXT>
Merkez bankası Başkanı, açıklanan enflasyon rakamlarına güvenmediklerini söyleyenlere böyle seslendi.


Bir süredir devam eden enflasyon rakamı tartışmalarına Merkez Bankası Başkanı Durmuş Yılmaz da dahil oldu.

Yılmaz, Türkiye İstatistik Kurumu&rsquo;nun açıkladığı enflasyon rakamlarına güvenmediklerini söyleyenlere &quot;Rakamlar ülkelerin namuslarıdır.&quot; diye seslendi.


Yılmaz, &quot;Rakam oluşturma yöntemleri kamuoyunda tartışılıp üzerinde mutabık kalındıktan sonra toplanan bilgilerin doğruluğuna güvenmek hepimizin borcu. Yoksa bunun bedelini ülke olarak çok ağır öderiz.&quot; dedi.


Türkiye&rsquo;nin mali politikalarının iyi işlediğini ifade eden Yılmaz, &quot;Mali politikada bozulma yaşanırsa biz de para politikalarımızda değişiklik yaparız&quot; diye konuştu.

          Döviz kurlarını da yakından izlediklerini ifade eden Durmuş Yılmaz, arzın artması halinde döviz alımı gerçekleştirebileceklerini ifade etti.

Cari Açık  
          Merkez Bankası Başkanı&rsquo;nın gündeminde cari açık da vardı. 

Yılmaz, &quot;Merkez Bankası&rsquo;nın politika aracı olan kısa dönem faizleri tek başına kullanarak cari açıktaki genişlemeyi durdurmak mümkün değildir&quot; dedi.

Enflasyon  
          Enflasyona da değinen Durmuş Yılmaz &quot;Enflasyonu düşürdük, ancak fiyat istikrarını tam olarak sağlamak için kat edeceğimiz daha çok yol var&quot; şeklinde konuştu.

          Yılmaz, aşırı borçlanmanın tehlikelerine karşı uyarıda bulunarak şöyle konuştu:


&quot;Büyüyelim, kredi verelim, krediye ulaşım da mümkün olduğu kadar düzgün olsun. Ancak aşırı borçlanmadan uzak duralım, çünkü aşırı borçlanmanın sonucu bugün İrlanda&rsquo;nın, Portekiz&rsquo;in, İspanya&rsquo;nın başına gelendir.&quot;

          Durmuş Yılmaz, Merkez Bankası&rsquo;nın gerektiğinde tedbir almaktan çekinmeyeceğine vurgu yaptı:
 
&quot;Son olarak alınan kararların fiyat istikrarı ve finansal istikrar üzerindeki etkilerinin yakından izlendiğinin ve gerektiğinde  ilave tedbirler alınacağını sizlerle paylaşıyorum.&quot;

Başkanlığı bıraktıktan sonra siyasete girip girmeyeceği de sorulan Durmuş Yılmaz, &quot;Bu konuda yapacağım herhangi bir yorum yok.&quot;  dedi.

</TEXT>
</DOC>
