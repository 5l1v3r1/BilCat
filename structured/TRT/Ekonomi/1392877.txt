<DOC>
<DOCNO> 1392877 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2602721b-ba50-4c8b-99c8-4651cd14e678 </URL>
<DATE> 2011/01/11 </DATE>
<TIME> 11:22:00.0 </TIME>
<AUTHOR>    </AUTHOR>
<HEADLINE>
japonya'dan avro b��lgesine destek
</HEADLINE>
<TEXT>
Japonya, Avrupa'nın borç kriziyle mücadelesine destek vermek amacıyla Avro Bölgesi tahvilleri satın alacağını bildirdi.

Maliye Bakanı Yoshihiko Noda, Tokyo yönetiminin, İrlanda&rsquo;ya destek için fon oluşturmak amacıyla bu ay sonunda çıkacak Avro Bölgesi tahvillerinin yüzde 20 kadarını satın almayı düşündüğünü söyledi. Noda, Avro Bölgesi tahvillerini satın almada mevcut avro rezervlerini kullanacağını belirtti.

Noda, &rsquo;&rsquo;Japonya&rsquo;nın Avrupa Finansal İstikrar Olanağına (EFSF) güveni desteklemek için belli miktarda tahvil satın almasının ve önemli bir ülke olarak katkıda bulunmasının uygun olduğunu düşünüyorum&rsquo;&rsquo; diye konuştu.

Japonya&rsquo;nın Avro Bölgesi tahvilleri satın alacağı açıklaması, Avrupa Merkez Bankasının (ECB) dün Portekiz tahvilleri satın aldığı açıklamasından sonra geldi. 

Ekonomistler, Japonya&rsquo;nın bu açıklamasının, krizin ihracata dayalı Japon ekonomisine etkisi konusundaki kaygılarını ve küresel düzeyde yeniden ileri çıkmak çabasını yansıttığı yorumunu yaptılar.

Çin de geçen yıl kurtarma paketine ihtiyaç duyan ilk Avro Bölgesi ülkesi Yunanistan&rsquo;ın tahvillerini satın alma sözü verdikten sonra, İspanya tahvillerini satın alma taahhüdünü yinelemişti.

Bu arada Finlandiya Maliye Bakanı Jyrki Katainen, &rsquo;&rsquo;İrlanda&rsquo;nın AB ve Uluslararası Para Fonundan (IMF) mali yardım almak zorunda kalan son ülke olmayabileceğini&rsquo;&rsquo; söyledi. 

Katainen, yerel bir televizyon kanalına yaptığı açıklamada, Portekiz yönetiminin de piyasaları rahatlatmak için kararlı hareket etmesine ihtiyaç olduğunu belirtti, ancak Portekiz&rsquo;e mali destek verilmesi konusunda görüşme yapılıp yapılmadığına ilişkin bilgi vermedi.

</TEXT>
</DOC>
