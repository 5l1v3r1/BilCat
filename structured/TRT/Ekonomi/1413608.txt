<DOC>
<DOCNO> 1413608 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=c1c6bf81-4f84-4a03-908b-e51b29b5535a </URL>
<DATE> 2011/01/31 </DATE>
<TIME> 09:37:00.0 </TIME>
<AUTHOR>    </AUTHOR>
<HEADLINE>
paran��z�� bankada unutmay��n!
</HEADLINE>
<TEXT>
Son 3 yılda bankalarda unutulup zaman aşımına uğrayarak kamulaştırılan para 73 milyon TL'yi geçti. 

Yetkililer, hesap sahiplerini banka mevduatlarını takip etmeleri konusunda uyarıyor. 

                  İstanbul Serbest Muhasebeciler ve Mali Müşavirler Odası 
                  (İSMMMO) Başkanı Yahya Arıkan, yaptığı yazılı açıklamada, 
                  sadece geçen yıl fona devredilen paranın 37 milyon lira 
                  olduğunu kaydederek, neredeyse her yıl Milli Piyango&rsquo;nun 
                  yılbaşı ikramiyesi kadar tutarın bankalarda unutulduğunu ifade 
                  etti.

                  Zaman aşımına uğrayan hesaplar içinde dövizin de önemli tutara 
                  eriştiğini bildiren Arıkan, son 3 yılda yaklaşık 9 milyon 
                  dolar ve 7,5 milyon avronun fona devredildiğine, son 3 yılda 
                  bankalarda unutulup zaman aşımına uğrayarak kamulaştırılan 
                  toplam tutarın 73 milyon lirayı geçtiğini belirtti. 
                  Arıkan, bu yılki listenin 1 Şubat Salı günü açıklanacağını, 
                  hesap sahiplerinin banka mevduatlarını takip etmesi 
                  gerektiğini ifade etti.
                  Bankacılık Kanunu&rsquo;nun 62&rsquo;nci maddesine göre, bankalar 
                  nezdindeki mevduat, katılım fonu, emanet ve alacaklardan hak 
                  sahibinin en son talebi, işlemi, herhangi bir yazılı talimatı 
                  tarihinden başlayarak 10 yıl içinde aranmayan paraların zaman 
                  aşımına tabi olduğuna değinen Arıkan, şunları kaydetti:
                  &rsquo;&rsquo;Bu tip hesaplar banka tarafından hak sahibine ulaşılamaması 
                  halinde, yapılacak ilanı müteakip fona gelir kaydedilmektedir. 
                  Oysa bankalar 1 Şubat Salı günü söz konusu kıymetlere ilişkin 
                  listeleri kendi internet sitelerinde yayımlayacak. Tüm 
                  listeler ise aynı tarihte Tasarruf Mevduatı Sigorta Fonunca 
                  (TMSF) ilan edilecek. Bunları 30 Nisana kadar görme imkanı 
                  var.&rsquo;&rsquo;
                  Yahya Arıkan, belirlenen sürede başvurulmaması halinde, yasa 
                  gereği zaman aşımına uğramış mevduat, emanet hak ve 
                  alacakların TMSF&rsquo;ye devredileceğini, bankada hesabı bulunan 
                  hak sahibi ölmüşse veraset ilamı ve tüm mirasçılarının imzası 
                  bulunan üst yazıyla birlikte ilgili şubeye müracaat edilmesi 
                  gerektiğini belirtti.
                  Arıkan, 1 Şubatta açıklanacak zaman aşımı hesapları 
                  tutarlarıyla birlikte fondaki paranın 4 yılda 100 milyon 
                  lirayı geçmesinin beklendiğini ifade ederek, bu paranın 
                  eğitim, sağlık gibi alanlara aktarılmasını önerdi. 

</TEXT>
</DOC>
