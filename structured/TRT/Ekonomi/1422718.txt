<DOC>
<DOCNO> 1422718 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=29fb9082-877b-4f19-a795-7ffb9dd3cee2 </URL>
<DATE> 2011/02/08 </DATE>
<TIME> 20:56:00.0 </TIME>
<AUTHOR>    </AUTHOR>
<HEADLINE>
2 milyon ki��i i��sizlik maa���� ald��
</HEADLINE>
<TEXT>
İşsizlik ödeneğinden yararlanan kişi sayısı 2010 yılı genelinde 2 milyon 298 bin 988 kişi olarak gerçekleşti. 

Yine yıl genelinde Ücret Garanti Fonu’ndan toplamda 12 bin 905 kişi yararlanırken bu kişilere 22 milyon 69 bin 354 TL ödeme yapıldı.

Türkiye İş Kurumu (İŞKUR) İşsizlik Sigortası Fonu Ocak Ayı bültenini yayımladı. Buna göre, İşsizlik Sigortası’nın uygulamaya başladığı Mart 2002 tarihinden 31 Aralık 2010 tarihine kadar sisteme 2 milyon 514 bin 390 kişi başvururken, 2 milyon 95 bin 242 kişi işsizlik ödeneği almaya hak kazandı. 

Toplam 3 milyar 750 milyon Ödendi
Mart 2002’den 31 Aralık 2010’a kadar olan dönemde toplam 3 milyar 750 milyon 390.7 bin TL ödemede bulunuldu. 

Aralık 2010’da işsizlik ödeneğinden yararlanmak üzere ise 43 bin 754 kişi ünitelere başvuruda bulundu. Söz konusu ay içerisinde ödenekten yararlanan kişi sayısı 170 bin 425 kişi olurken, bu çerçevede bu kişilere 63 milyon 95.9 bin TL ödeme yapıldı.

2010 Yılında 13 Bin Kişi Yararlandı
2010 yılı Ocak ayında 929 kişiye 1 milyon 549 bin TL, Şubat ayında 980 kişiye 1 milyon 737 bin TL, Mart ayında 832 kişiye 1 milyon 409 bin TL, Nisan ayında 2 bin 841 kişiye 4 milyon 776 bin TL, Mayıs ayında 3 bin 464 kişiye 3 milyon 780 bin TL, Haziran ayında 377 kişiye 739 bin TL, Temmuz ayında bin 167 kişiye 2 milyon 508 bin TL, Ağustos’ta 642 kişiye 1 milyon 281 bin TL, Eylül’de 576 kişiye 1 milyon 895 bin TL, Ekim’de 609 kişiye 1 milyon 201 bin 200 TL, Kasım’da ise 194 kişiye 493 bin 932 TL ödeme yapıldığı belirlendi.

İşsizlik Fonu Varlığı 46 Milyar TL
31 Aralık 2010 tarihi itibariyle, Fonun girişler toplamı; 19 milyar 703.8 milyon TL işçi ve işveren primi, 6 milyar 651.4 milyon TL devlet katkısı, 15 milyon 622.9 bin TL idari para cezası, 441 milyon 647 bin TL gecikme zammı, 203 bin TL diğer gelirler, 192 milyon 610 bin TL iade girişi, 33 milyar 599.9 milyon TL faiz geliri olmak üzere toplam 60 milyar 605 milyon 135 bin TL olarak gerçekleşti. 

İşsizlik Sigortası Fonu toplam varlığı, çıkışlar toplamı 14 milyar 661 milyon TL düşüldükten sonra 45 milyar 938.9 milyon TL oldu.

</TEXT>
</DOC>
