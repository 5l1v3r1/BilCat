<DOC>
<DOCNO> 1439432 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=c407bbcf-52dc-483f-b919-de71ffab587b </URL>
<DATE> 2011/02/24 </DATE>
<TIME> 19:00:40.0 </TIME>
<AUTHOR>    </AUTHOR>
<HEADLINE>
isyan dalgas�� petrol�� vurdu
</HEADLINE>
<TEXT>
Ortadoğu'daki halk ayaklanmalarının Suudi Arabistan'a da sıçraması halinde petrol fiyatlarının kontrolden çıkacağından korkuluyor.

Arap coğrafyasındaki isyan dalgası petrol fiyatlarını vurdu.

     Petrolün varil fiyatı son 3 yılın en yüksek seviyesine çıkarak 120 dolara dayandı.

Ayaklanma Suudi Arabistan&rsquo;a da Sıçrar mı?
     Petrol fiyatları daha ne kadar yükselir? 200 dolara ulaşır mı? Ortadoğu&rsquo;daki halk ayaklanmaları dünyanın en büyük petrol ihracatçısı Suudi Arabistan&rsquo;a da sıçrar mı?

     Arap coğrafyasındaki kriz, domino etkisiyle büyüdükçe bu sorulara her gün bir yenisi ekleniyor.

     Kuzey Afrika&rsquo;dan Arap Yarımadası&rsquo;na oradan da Basra Körfezi&rsquo;ne kadar  geniş bir alanda tek adama ya da hanedanlara dayalı yönetimleri sarsan halk ayaklanmaları, uluslararası piyasalarda tsunami etkisi yaratıyor.

     En büyük korku kuşkusuz Tunus, Mısır ve Libya&rsquo;da yaşananların bir benzerinin Suudi Arabistan&rsquo;da da meydana gelmesi.

     Zira Suudi Arabistan dünyanın en büyük petrol ihracatçısı. 

     Bu yüzden Suudi Arabistan Kralı&rsquo;nın, yurtdışındaki 3 aylık tedavisinin ardından, daha ülkesine ayak basmadan milyarlarca dolarlık sosyal yardım yapacağını açıklaması, en az Suudi halkı kadar uluslararası yatırımcıları da memnun etti.  

     Suudi Arabistan&rsquo;daki kraliyet karşıtlarının sosyal paylaşım siteleri aracılığıyla örgütlenerek 11 Mart&rsquo;ta devasa bir gösteriye hazırlandığı haberleri endişeyle izleniyor.

Libya&rsquo;daki Ayaklanmanın Petrole Yansıması
     Libya&rsquo;daki ayaklanma yüzünden petrol fiyatları sadece son bir haftada 15 dolar yükseldi.

     Ülkenin doğusundaki petrol üretiminin yarısı durmuş durumda. Yabancı şirketler  işçilerini çekiyor. Kaddafi&rsquo;nin denetiminden çıkan bölgede şimdi  hakimiyetin kimde olduğu bilinmiyor.

     Libya, dünya petrol üretiminin sadece yüzde 2&rsquo;sini gerçekleştirdiği halde, bu ülkedeki ayaklanmanın petrol fiyatlarına yansıması çok etkili oldu. Zira petrol mühendislerinin deyimiyle Libya&rsquo;nın petrolü &quot;tatlı&quot;, yani kalitesi çok yüksek... 

     Libya bu yüzden Avrupa için hayati önemde... Çünkü Avrupa&rsquo;daki rafineriler, Amerika&rsquo;nın aksine &quot;ekşi&quot; petrolü rafine edemiyor. OPEC ülkelerinin üretimlerini artırması da sorunu çözmüyor. Zira Suudi Arabistan ve İran gibi ülkelerin sevkıyatının büyük bölümü ekşi petrolden oluşuyor.

     Dolayısıyla başta İtalya ve Almanya olmak üzere Avrupa kıtasında, Libya&rsquo;daki gelişmeler kaygıyla izleniyor.

     Uzmanlar ayaklanmaların, bir başka &quot;tatlı&quot; petrol üreticisi komşu Cezayir&rsquo;e sıçraması halinde petrolün varilinin 220 dolara ulaşabileceğini belirtiyor...


</TEXT>
</DOC>
