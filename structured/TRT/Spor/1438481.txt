<DOC>
<DOCNO> 1438481 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=bb8bff11-74da-48a8-b0ac-66827a1060c1 </URL>
<DATE> 2011/02/23 </DATE>
<TIME> 19:27:00.0 </TIME>
<AUTHOR>    </AUTHOR>
<HEADLINE>
2013 akdeniz oyunlar�� mersin'de
</HEADLINE>
<TEXT>
İspanya'nın Tarragona ve Libya'nın Trablus şehirlerini geride bırakan Mersin, 2013 Akdeniz Oyunları'na ev sahipliği yapacak.

 
2013 Akdeniz Oyunları&rsquo;na ev sahipliği için bugün yapılan oylama sonucunda diğer adaylar İspanya&rsquo;nın Tarragona ve Libya&rsquo;nın Trablus şehirlerini geride bırakan Mersin, oyunlara ev sahipiği yapma hakkı kazandı.

Oylamaya, aday olan 3 ülkenin dışında 21 Akdeniz ülkesi internet yoluyla katılırken, ilk tur oylamasında Mersin, kullanılan oyların yarısından fazlasını alarak 2013 Akdeniz Oyunları&rsquo;na ev sahipliği yapma hakkını elde etti. Yapılan oylamada net sonuçlar açıklanmazken, çekişmenin İspanya ile Türkiye arasında yaşandığı ve Türkiye&rsquo;nin oylamada üstün geldiği öğrenildi.

Mersin Gençlik ve Spor İl Müdürü Emrullah Taşkın, yaptığı açıklamada Uluslararası Akdeniz Oyunları Komitesi Başkanı Cezayirli Amar Addadi&rsquo;nin kendilerini telefonla arayarak, Mersin&rsquo;in 2013 Akdeniz Oyunları&rsquo;na ev sahipliği yapacağını bildirdiğini belirterek, şunları söyledi:

&quot;Kazanacağımızı tahmin ediyorduk. İspanya ve Libya ile aramızda geçen yarışta, Sayın Başbakanımız Recep Tayyip Erdoğan, Sayın Spordan Sorumlu Devlet Bakanımız Faruk Özak, Sayın Gençlik ve Spor Genel Müdürümüz Yunus Akgül, Sayın Valimiz ve Sayın Belediye Başkanımızın Mersin için verdikleri destekler, uluslararası arenada çok olumlu yankılandı ve biz bugün bu organizasyonu kazanmış bulunuyoruz. Emeği geçen herkese çok teşekkür ediyorum. Biz Türkiye olarak bugüne kadar gerçekleştirdiğimiz tüm uluslararası organizasyonları başarıyla tamamlamış bir ülkeyiz. 2013 Akdeniz Oyunları&rsquo;nı da Mersin&rsquo;in en iyi şekilde gerçekleştireceğine inanıyorum.&quot;

Uluslararası Akdeniz Oyunları Komitesi Başkanı Addadi&rsquo;nin ise, Mersin Gençlik ve Spor İl Müdürü Emrullah Taşkın&rsquo;ı telefonla arayarak, &quot;Türkiye&rsquo;nin 2013 Akdeniz Oyunları&rsquo;nın ev sahipliğini en üst düzeyde ve en iyi şekilde başaracağına inanıyorum ve başarılar diliyorum&quot; dediği öğrenildi.

</TEXT>
</DOC>
