<DOC>
<DOCNO> 1432992 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=cfa59e6e-3851-41b5-8fb1-f5c9f7066d86 </URL>
<DATE> 2011/02/18 </DATE>
<TIME> 14:20:00.0 </TIME>
<AUTHOR>    </AUTHOR>
<HEADLINE>
en zengini real madrid
</HEADLINE>
<TEXT>
Dünyanın en zengin futbol kulüpleri araştırmasının sonuçları açıklandı. İşte zengin kulüpler.


Futbolda da varlıklıların beli bükülmüyor. 

Saygın bir araştırma kuruluşu dünya futbolunun en zenginlerinin bütçelerini inceledi.  

Dünyanın en zengin 20 kulübü geçtiğimiz yılda da gelirlerini artırdı.  

Ayrıca bu 20 kulübün toplam gelirleri yüzde 8 artarak 4.3 milyar Euro düzeyine ulaştı.  

Bir önceki yılın en zengin 20 kulübünün oluşturduğu listedeki ilk 6 kulüp sıralamadaki yerini korudu.  

İspanyol devi Real Madrid 438,6 milyon Euro&rsquo;luk geliriyle altıncı kez dünyanın en zengin kulübü ünvanını sürdürdü.  

İkinci sırada 398,1 milyon Euro ile Madrid ekibinin ezeli rakibi FC Barcelona yer aldı. 

Üçüncü sırada İngiliz ekibi Manchester United yer alırken onu sırasıyla Alman ekibi Bayern Munich ve bir diğer İngiliz kulübü Arsenal takip etti.  

Yirminci sıradan onbirinci sıraya yükselen Manchester City ise şimdiye kadarki en iyi derecesini elde etti. 

Listede en fazla kulübü bulunan ülke; yedi futbol kulübü ile İngiltere. 

İlk 20 takım içinde İtalya&rsquo;dan Milan ve Juventus, Fransa&rsquo;dan Marsilya ve Olympique Lyon, Almanya&rsquo;dan da Hamburg ve Schalke 04 kulüpleri yer aldı.  

Önümüzdeki yıllarda da üst sıralarda yer alan kulüpler açısından büyük bir değişiklik beklenmiyor. 

Listedeki takımların yer aldığı ligler, dünyanın marka değeri en yüksek futbol ligleri olarak da göze çarpıyor.  


</TEXT>
</DOC>
