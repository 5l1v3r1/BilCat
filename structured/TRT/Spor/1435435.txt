<DOC>
<DOCNO> 1435435 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=5232cda6-15c3-4df6-b949-090cfa88c4ba </URL>
<DATE> 2011/02/21 </DATE>
<TIME> 10:23:00.0 </TIME>
<AUTHOR>    </AUTHOR>
<HEADLINE>
ragnieri gitti
</HEADLINE>
<TEXT>
İtalya Serie A takımlarından AS Roma'nın teknik direktörü Claudio Ragnieri, Genoa hezimetinin ardından görevinden istifa etti. 


AS Roma&rsquo;nın birbiri ardına aldığı yenilgiler taraftarı çileden çıkarmış, tepkisini abartan bir grup fanatik geçen hafta kağıt bombalarıyla takımın antrenman yaptığı Trigoria spor tesislerine saldırmıştı. 

Saldırının ardından, &quot;Gemiyi terketmeyeceğim&quot; diyen teknik adam Ragnieri, kararından çabuk döndü. 

Cenova kentinde Genoa takımı karşısında deplasmanda ter döken Roma, 3-0 galipken, maçı 4-3 yenik tamamlayınca olanlar oldu. 

Maçın ardından Ragnieri soyunma odasına gidip oyunculara, &quot;Ben görevimden ayrılıyorum. Takımın bir sarsıntıya ihtiyacı var&quot; dedi. 

Teknik adam daha sonra basın mensuplarına yaptığı açıklamada, &quot;Her zaman Roma için iyi bir şeyler yapmak istedim. Ancak böyle bir maçın ardından, derinden sarsıldım. Bu nedenle takımı bırakmaya karar verdim&quot; diye konuştu. 

Maçın ardından Roma&rsquo;ya dönen takım otobüsü bir grup kızgın taraftarın yumurtalı saldırısına uğradı. Taraftarlar &quot;Satılmışlar&quot; diye pankart açarken, oyunculara ağır hakaret etmeyi de ihmal etmedi. Taraftarlar, Roma&rsquo;nın başına altyapı takımı teknik direktörü ve Roma&rsquo;nın eski oyuncusu Vincenzo Montella&rsquo;nın geçirilmesini istiyor.
</TEXT>
</DOC>
