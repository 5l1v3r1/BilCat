<DOC>
<DOCNO> 1380765 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=3db187c6-7515-49ed-86d4-3c17d5b38dbd </URL>
<DATE> 2011/01/02 </DATE>
<TIME> 12:11:00.0 </TIME>
<AUTHOR>    </AUTHOR>
<HEADLINE>
ilk yar�� liderleri ve ��ampiyonlar
</HEADLINE>
<TEXT>
Süper Lig'de sezonun ilk yarısını ilk iki sırada kapatan ekipler, büyük çoğunlukla lig sonunda şampiyonluğa ulaşıyor.

Maçlar iki grup halinde yapıldığı için 1959 yılındaki ilk sezonun değerlendirmeye alınmadığı araştırmaya göre, şampiyon takımlar, çok büyük bir oranda ilk yarıyı ilk iki sırada tamamlayanlar arasından çıkıyor.
       
Lig tarihinde, 1959 yılı dışında geride kalan 51 sezonda, 28 kez ilk yarıyı lider, 16 kez ikinci, 5 kez üçüncü, birer kez de beşinci ve altıncı bitiren takım şampiyon oldu.
                
51 şampiyonluktan 44&rsquo;ü, ilk yarıyı ilk iki sırada tamamlayanlardan çıkarken, yalnızca 7&rsquo;sinde daha alt sıralarda yer alan takımlar mutlu sona ulaşabildi.
               
Ligde bugüne dek Galatasaray 19, Fenerbahçe 14, Beşiktaş 9, Trabzonspor 6 (Bu sezon dahil), Sivasspor 2, Altay ve Kocaelispor da birer kez ilk yarıları lider tamamladı.
  Trabzonspor 15 Yıl Sonra
Spor Toto Süper Lig&rsquo;de 2010-2011 sezonun ilk yarısını 42 puanla lider tamamlayan Trabzonspor, 15 sezon sonra ilk yarıda zirvede yer aldı.
          
Bordo-mavili takım daha önce son ilk yarı liderliğini, yine teknik direktör Şenol Güneş yönetiminde, 1995-1996 sezonunda yaşamıştı.
Karadeniz temsilcisi, bu sezonla birlikte 6. kez ilk yarıyı lider  tamamladı.
          
Trabzonspor, daha önce ilk yarıyı lider tamamladığı 5 sezondan 4&rsquo;ünde şampiyon oldu. Bordo-mavili ekip, 1976-1977, 1978-1979, 1979-1980 ve 1980-1981 sezonlarında ilk yarıyı lider bitirip, sezon sonunda mutlu sona ulaştı. Trabzonspor, 1975-1976 sezonunda ise Fenerbahçe&rsquo;nin ilk yarıyı lider olarak tamamladığı sezonun sonunda şampiyon olurken, 1983-1984 sezonunda ise ilk yarı lideri olan Galatasaray ikinci yarıda şampiyonluğu Trabzonspor&rsquo;a kaptırdı.
Anadolu&rsquo;dan Sadece 3 Takım      
Lig tarihinde, Beşiktaş, Fenerbahçe, Galatasaray ve Trabzonspor dışında sadece 3 Anadolu takımı bugüne dek ilk yarı sonunda zirveye çıktı.
         
1969-1970 sezonunda Altay, 1992-1993 sezonunda Kocaelispor, 2007-2008 ve 2008-2009 sezonlarında da Sivasspor, ilk yarı sonu itibariyle liderlik koltuğunda oturdu.
 En İlginç Sezonlar        
1969-1970 sezonunda ilk yarıyı lider kapatan Altay, sezonu şampiyon Fenerbahçe&rsquo;nin 8 puan gerisinde bitirdi.
          
Ligin en ilginç sezonlarından birisi de 1974-1975&rsquo;te yaşandı. Ligin ilk  yarısını lider Galatasaray&rsquo;ın 4 puan gerisinde 2. sırada tamamlayan Fenerbahçe, sezon sonunda ezeli rakibine 5 puan fark atarak, 2 puanlı ligde zoru gerçekleştirdi ve şampiyon oldu.
          
1983-1984 sezonunda ilk yarıyı 25 puanla lider kapatan Galatasaray, sezonu şampiyon Trabzonspor&rsquo;un 6 puan gerisinde, ancak 3. sırada tamamlayabildi.
          
1994-1995 sezonunda yine ilk yarı lideri Galatasaray, sezon sonunda ipi göğüsleyen Beşiktaş&rsquo;ın 10 puan gerisinde kaldı.
         
 1997-1998 sezonunun ilk yarısını lider Fenerbahçe&rsquo;nin tam 6 puan gerisinde 3. sırada tamamlayan Galatasaray, ligin ikinci yarısında ortaya koyduğu performansla, ezeli rakibine 4 puan fark atıp şampiyon oldu.
          
2003-2004 sezonunda Beşiktaş, adeta bir mucizeyi gerçekleştirdi. İlk yarıyı 8 puan önünde kapattığı ezeli rakibi Fenerbahçe şampiyonluğa ulaşırken, siyah-beyazlılar sezonu tam 14 puan geride 3. sırada bitirebildi.
         
 2007-2008 sezonunda ilk yarıyı lider kapatan Sivasspor, sezonu gol averajıyla 4. bitirdi.
          
2008-2009 sezonunda ise ilk yarıyı 31 puanla, lider Sivasspor&rsquo;un 6 puan gerisinde, ancak 6. sırada tamamlayabilen Beşiktaş, sezon sonunda 2. sıradaki Sivasspor&rsquo;a 5 puan fark atarak şampiyonluğa ulaşıp, bu alanda bir ilki gerçekleştirdi.
 İlk Yarıların Lider Galatasaray        
Değerlendirmeye alınan geride kalan 51 sezonda (Bu sezonun ilk yarısı hariç), ligin ilk yarılarını en çok lider kapatan takım Galatasaray oldu.
          
Sarı-kırmızılılar, 51 sezonun 19&rsquo;unda devreyi lider kapadı, buna karşın 17 kez sezon sonunda mutlu sona ulaştı.
          
Fenerbahçe, 14 kez ilk yarıyı lider bitirmesine karşın 17 kez şampiyonluğu elde etti.
          
Beşiktaş 9 kez ilk yarı lideri olup 11, Trabzonspor ise 5 kez devreyi önde kapatıp (Bu sezon hariç) 6 kez şampiyon oldu.
 
</TEXT>
</DOC>
