<DOC>
<DOCNO> 1423888 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=fd3f6946-10cd-47ac-83b7-c40ad5dcd0b6 </URL>
<DATE> 2011/02/09 </DATE>
<TIME> 23:28:00.0 </TIME>
<AUTHOR>    </AUTHOR>
<HEADLINE>
hiddink: "��ok ciddi bir ma��t��"
</HEADLINE>
<TEXT>
Guus Hiddink, patlayıcı, atletik gücü olan bir takıma karşı iyi bir test maçı oynadıklarını söyledi.

 
A Milli Takım Teknik Direktörü Guus Hiddink, patlayıcı, atletik gücü olan bir takıma karşı iyi bir test maçı oynadıklarını söyledi.
 
Hiddink, 0-0 tamamlanın Güney Kore maçının ardından yaptığı değerlendirmede, &quot;Hazırlık karşılaşması olsa da her iki takım için yararlı olduğunu düşünüyorum ama iyi kelimesini özellikle kullanmak istemiyorum. Çok ciddi bir maçtı&quot; dedi.
 
Çoğu kimsenin maç öncesinde Güney Kore takımını küçümsediğini ifade eden Hiddink, &quot;Kore takımı hem teknik, hem de atletik bakımdan çok ciddi bir ekip. Maçın başında önemli fırsatlar bulduk. Daha sonra rakibimiz de biz de zaman zaman etkili ataklar geliştirdik. Patlayıcı, atletik gücü olan bir takıma karşı iyi bir test maçı oynadık&quot; ifadelerini kullandı.
 
Emre&rsquo;nin kırmızı kartla atılmasını hiç doğru bulmadığına vurgu yapan Hiddink, şöyle konuştu: 
 
&quot;Bunu hiç doğru bulmadım. Daha bu sabah arkadaşlarımla konuştuğumda taktiksel ve mental manada maçı nasıl kontrol edebileceğimizi konuşmuştuk. Sertlikler, itirazlar olabilir kendimizi tutalım ve takımıza zarar vermeyelim demiştik. Tabi mutlu değilim. Gerçekten çok büyük bir ders olmalı bu olay bizim için.&quot;
 
Hiddink, Emre&rsquo;nin hakem raporu doğrultusunda ceza alması halinde Avusturya maçına yerine kimi alacağı sorusuna, &quot;Bir kulüp takımı, ya da bir milli takım bir oyuncuya bağlı olmamalı. Ceza olur mu bilmiyorum ama onun yerine gelecek oyunculara da güvenim tam&quot; cevabını verdi.
 
Önlerinde iki tane yollarının olduğunu anlatan Hiddink, &quot;Birisi yeni oyuncular yetiştirmek, diğeri de 2012 Avrupa Şampiyonası finallerine katılabilmek. Yenilenme sürecinde neler yapılabilir. Birçok oyuncu havuzumuz olduğunu söylemiştik. Ama burada yüzde 30-40 değişiklik yapmanın doğru olmadığını düşünüyorum. Bazı değişiklikler olabilse de Avusturya maçı için aramıza çok fazla yeni oyuncu katılmaz.  Burada isim vermem doğru olmaz ama birisini verebilirim; Arda Turan. Umarım Arda geri dönüşünde iyi bir performans sergiler ve geçen zaman yaptığı gibi kendini çok zorlamaz, çok fazla maç trafiğine girmez. Bu hem bizim hem kendi kulübü için önemli&quot; dedi.
 
Selçuk İnan da Güney Kore ile iyi bir test maçı yaptıklarını ifade etti. İnan, şöyle konuştu:
&quot;İki takım da iyi mücadele etti. Ancak bir hazırlık maçı da olsa galip ayrılmak istiyorduk. Diri bir ekiple mücadele ettik. 10 kişi kaldıktan sonra iyi mücadele ettik. Bu maçta hatalarımızı görme şansı bulduk.  Bizim için iyi bir test maçı oldu. Avusturya maçına kadar hatalarımızı en aza indirip o maçtan galibiyetle ayrılmak istiyoruz.&quot;
</TEXT>
</DOC>
