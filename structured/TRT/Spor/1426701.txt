<DOC>
<DOCNO> 1426701 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=711d7e92-7d28-454c-8fad-ab479245afa7 </URL>
<DATE> 2011/02/12 </DATE>
<TIME> 18:07:00.0 </TIME>
<AUTHOR>    </AUTHOR>
<HEADLINE>
trabzonspor'da burak y��lmaz f��rt��nas��
</HEADLINE>
<TEXT>
Alt sıralardan kurtulma mücadelesi veren Sivasspor, şampiyonluğun güçlü adaylarından lider Trabzonspor'a 3-2 mağlup oldu.

Spor Toto Süper Lig&rsquo;de 21. hafta maçında Sivasspor ile Trabzonspor karşı karşıya geldi. Sivass 4 Eylül Stadı&rsquo;nda oynanan zorlu mücadelede gülen taraf 3-2&rsquo;lik skorla Trabzonspor oldu. 
 
Trabzonspor&rsquo;a galibiyeti getiren golleri 1. dakikada Jaja, 71 ve 85. dakikada Burak Yılmaz kaydetti. Sivasspor&rsquo;un golleri ise 64. dakikada Grosicki ve 84. dakikada Kamanan&rsquo;dan geldi.
 
Bu galibiyetin ardından Trabzonspor puanını 47&rsquo;ye yükseltirken, Sivasspor 16 puanda kaldı.
 
Spor Toto Süper Lig&rsquo;de bir sonraki hafta Trabzonspor, Manisaspor deplasmanına, Sivasspor ise Eskişehirspor&rsquo;a konuk olacak.
 İlk Yarı 
 GOL 
2. dakikada Sivasspor orta sahasının hatalı pasında topla buluşan Engin Baytar meşin yuvarlağı ceza alanına hareketlenen Jaja&rsquo;nın önüne bıraktı. Jaja&rsquo;nın plase vuruşu kaleci Korcan&rsquo;ın altından ağlarla buluştu: 0-1.

9. dakikada hızlı gelişen Sivasspor atağında, Mehmet Yıldız&rsquo;ın pasında ceza sahası içinde topla buluşan Uğur Kavuk&rsquo;un şutunu kayleci Onur güçlükle kornere çeldi. 

15. dakikada Selçuk İnan&rsquo;ın ceza sahasına gönderdiği serbest vuruşta Mehmet Yıldız&rsquo;ın kafasından seken topa Glowacki&rsquo;nin kafa vuruşu direğin yanından auta gitti. 

29. dakikada hızlı gelişen Trabzonspor atağında topla buluşan Engin Baytar&rsquo;ın ceza sahası üzerinden kaleye gönderdiği şutu kaleci Korcan parmak uçlarıyla dokunarak kornere çeldi. 

41. dakikada Sivasspor orta hasasından aldığı topla rakip ceza sahasına giren Engin Baytar, meşin yuvarlağı arkadaşı Jaja&rsquo;nın önüne bıraktı. Jaja&rsquo;nın kaleciyle karşı karşıya kaldığı pozisyonda vuruşu auta çıktı.

43. dakikada Selçuk İnan&rsquo;ın serbet vuruşunda Sivasspor ceza sahası içinde Jaja topla buluştu. Jaja&rsquo;nın topuğuyla vurduğu meşin yuvarlak kaleci Korcan&rsquo;ın ellerinde kaldı. 

İlerleyen dakikalarda gol olmayınca karşılaşmanın ilk yarısı konuk Trabzonspor&rsquo;un 1-0 üstünlüğü ile sona erdi.
 İkinci Yarı 
 51. dakikada Uğur Kavuk&rsquo;un sağ kanattan ortasında ceza sahası içinde Grosicki topa kafayla vurdu. Kaleye giden meşin yuvarlağı kaleci Onur gol çizgisi üzerinde kontrol etmeyi başardı. 
 
61. dakikada Selçuk İnan&rsquo;ın pasında rakip ceza sahası içinde kaleyi çaprazdan gören bir pozisyonda topla buluşan Burak Yılmaz&rsquo;ın vuruşu, direğin yanında auta çıktı. 
 GOL  
64. dakikada Sivasspor&rsquo;un beraberlik golü geldi. Ceza alanı üzerinde topla buluşan Grosicki&rsquo;nin şutu Colman&rsquo;a çarptıktan sonra yön değiştirerek filelere gitti: 1-1.
 
65. dakikada Mehmet Nas&rsquo;ın kafayla kalecisi Korcan&rsquo;a gönderdiği topta araya giren Umut Bulut&rsquo;un ayağında kaleci yatarak almayı başardı. 
 GOL  
71. dakikada Serkan&rsquo;ın Sivasspor savunmasının arkasına attığı topla buluşan Burak Yılmaz, meşin yuvarlağı kontrol etti. Burak plase bir vuruşla topu ağlarla buluşturdu: 1-2.
 
78. dakikada Burak Yılmaz&rsquo;ın pasında ceza yayı üzerinde topla buluşan Selçuk İnan&rsquo;ın vuruşunda meşin yuvarlağı kaleci Korcan güçlükle kornere çeldi. 
 
81. dakikada rakip ceza sahasına gönderilen topla buluşan Burak Yılmaz, defans oyuncusunu çalımlayarak daha uygun pozisyonda olan Alanzinho&rsquo;nun önüne bıraktı. Alanzinho topu kaleciden kurtardı. Umut Bulut önünde bulduğu topa sert vurdu. Meşin yuvarlak üstten auta gitti. 
 GOL  
84. dakikada Sivasspor&rsquo;un beraberlik golü geldi. Serkan&rsquo;dan çok iyi şekilde sıyrılan Grosicki yandan içeri ortaladı. Kamanan ilk vuruşu rakipten döndü. Dönen topa ikinci defa vuran Kamanan topu ağlarla buluşturdu: 2-2
 GOL  85. dakikada santral atışıyla oyuna başlayan Trabzonsporlu Colman meşin yuvarlağı savunmanın arkasına gönderdi. Topla buluşan Burak kaleciyle karşı karşıya kaldığı pozisyonda plase vuruşunda top ağlarla buluştu: 2-3. 
 
90. dakikada Trabzonspor ceza sahası içinde oluşan karambolde topu önünde bulan Grosicki vurdu. Topu kaleci Onur, iki hamlede kontrol etti. 
 
İlerleyen dakikalarda başka gol olmayınca karşılaşma konuk takım Trabzonspor&rsquo;un 3-2 üstünlüğü ile sona erdi. Bu sonuçla Trabzonspor puanını 47&rsquo;ye yükselterek liderliğini sürdürdü. 16 puanda kalan Sivasspor ise ligde bir sıra gerileyerek 16. sıraya indi.

</TEXT>
</DOC>
