<DOC>
<DOCNO> 1395466 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b02ed046-adb1-442a-bd8e-e4c6973e8f0f </URL>
<DATE> 2011/01/13 </DATE>
<TIME> 13:55:00.0 </TIME>
<AUTHOR>    </AUTHOR>
<HEADLINE>
real madrid forvet aray������nda
</HEADLINE>
<TEXT>
Real Madrid'in forvet adayları arasında; Emmanuel Adebayor, Miroslav Klose, Mario Gomez, Lisandro Lopez ve Adam Szalai yer alıyor.

 
İspanyol spor basını, Real Madrid&rsquo;in Arjantinli futbolcusu Gonzalo Higuain&rsquo;in fıtık ameliyatı olarak en az 4 ay sahalardan uzak kalmasından dolayı yeni bir forvet arayışında olduğunu iddia etti.
 
Real Madrid Kulübü Başkanı Florentino Perez, geçen hafta yaptığı açıklamada, ara transferde futbolcu alınmayacağını söylese de İspanyol spor gazeteleri As ve Marca, Madrid kulübünün sürpriz yaparak bir forvet getirebileceğini yazdı. 
 
Real Madrid&rsquo;in ara transfer döneminde alabileceği futbolcu adayları Emmanuel Adebayor (Manchester City), Miroslav Klose (Bayern Munich), Mario Gomez (Bayern Munich), Lisandro Lopez (Olympique Lyon), Adam Szalai (FSV Mainz 05) diye sıralanırken, Adebayor&rsquo;un sezon sonuna kadar kiralık gelme olasılığı yüksek gösterildi.
 
Real Madrid Teknik Direktörü Jose Mourinho, &quot;Futbolcu transfer edilmesi kararı bir kavga meselesi değil. Samimi olmak istiyorum, durumun bu boyuta geleceğini düşündüğümden, yönetim ile bir süre önce konuştum. Tecrübem bana, bu sezon Higuain&rsquo;i hesaba katamayacağımı söylüyordu. Ama patron kulüp ve kararlarını alır&quot; dedi. 
 
Portekizli teknik adam, &quot;Arsenal&rsquo;in 5 forveti, Milan&rsquo;ın İbra, Cassano, Pato ve Robinhosu var. Eğer takım takım gidersen, birçoğunun çok fazla forvet oyuncusu var. Biz sezona iki forvetle başladık, şimdi sadece Benzema var. Mükemmel bir takım diye birşey yok&quot; ifadelerini kullandı. 
</TEXT>
</DOC>
