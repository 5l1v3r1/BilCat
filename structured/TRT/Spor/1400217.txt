<DOC>
<DOCNO> 1400217 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=46173362-bb6f-4e72-8545-e449dccb56fa </URL>
<DATE> 2011/01/18 </DATE>
<TIME> 11:22:00.0 </TIME>
<AUTHOR>    </AUTHOR>
<HEADLINE>
top 16 heyecan�� ba��l��yor
</HEADLINE>
<TEXT>
THY Avrupa Ligi'nde 2. tur maçları başlıyor. Efes Pilsen İstanbul'da Montepaschi Siena'yı ağırlayacak. 

Efes Pilsen Basketbol Takımı, THY Avrupa Ligi&rsquo;nde yarın (çarşamba) İstanbul&rsquo;da İtalya temsilcisi Montepaschi Siena ile yapacağı Top 16 - G Grubu ilk hafta maçıyla birlikte Avrupa kupalarında 430. karşılaşmasına çıkacak.

Lacivert-beyazlılar, 1979-1980 sezonundan itibaren mücadele ettiği Avrupa kupalarında, bugüne dek yaptıkları 429 maçın 258&rsquo;ini kazanırken, 171&rsquo;inden ise salondan yenilgiyle ayrıldı.

Efes Pilsen, basketbolda Avrupa&rsquo;nın kulüpler bazında 1 numaralı organizasyonu olan ve zaman içinde Avrupa Şampiyon Kulüpler Kupası, Avrupa Kulüpler Şampiyonası, Avrupa Ligi, Suprolig ve son olarak da Avrupa Ligi diye adlandırılan &rsquo;&rsquo;Kupa 1&rsquo;&rsquo;de çıktığı toplam 344 maçta 206 galibiyet, 138 yenilgi aldı.

Bu arada, 2001-2002 sezonundan itibaren katıldığı ULEB Avrupa Ligi&rsquo;nde 182. maçına çıkacak lacivert-beyazlılar, bu organizasyonda oynadığı 181 karşılaşmada 101 kez kazandı, 80 kez mağlup oldu.
          
Efes Pilsen, 31 yıllık Avrupa kupaları serüveninde müzesine 1 Avrupa kupası götürürken, 1 kez final oynadı, 2 kez de dörtlü finalde yer alıp, üçüncü oldu.

Lacivert-beyazlılar, 1995-96 sezonunda Avrupa Radivoj Koraç Kupası&rsquo;nda şampiyonluğa ulaştı. Takım sporlarında Avrupa&rsquo;da kupa kazanan ilk Türk ekibi unvanını alan Efes Pilsen, finalin ilk maçında İstanbul&rsquo;da 76-68 yendiği İtalya&rsquo;nın Stefanel Milano takımına rövanşta 77-70 yenilmesine rağmen, sayı averajıyla kupayı müzesine götürmeyi başardı.

Efes Pilsen, 1992-93 sezonunda Avrupa Kulüpler Kupası&rsquo;nda finale yükselirken, İtalya&rsquo;nın Torino kentindeki final maçında Yunanistan temsilcisi Aris&rsquo;e 50-48 yenilerek, çok yaklaştığı kupayı kazanamadı.

Lacivert-beyazlılar ayrıca, 1999-2000 sezonunda Avrupa Ligi&rsquo;nde dörtlü finale kaldı. Yunanistan&rsquo;ın Selanik kentindeki dörtlü finalin ilk günü ev sahibi ülke temsilcisi Panathinaikos&rsquo;a 81-71 kaybeden Efes Pilsen, üçüncülük maçında İspanya&rsquo;nın Barcelona takımını 75-69 yenerek, üçüncü oldu.

Efes Pilsen, 2000-2001 sezonunda da bu kez Suprolig&rsquo;de dörtlü final oynadı. Fransa&rsquo;nın başkenti Paris&rsquo;teki organizasyonda ilk gün yine Yunanistan&rsquo;ın Panathinakos takımına 74-66 yenilen lacivert-beyazlılar, daha sonra Rusya&rsquo;nın CSKA Moskova takımını 91-85 yenerek, bir kez daha üçüncülüğü elde etti. 

</TEXT>
</DOC>
