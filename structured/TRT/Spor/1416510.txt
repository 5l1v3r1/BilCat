<DOC>
<DOCNO> 1416510 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e6af07cf-e2ed-4acd-8cff-430f015c9802 </URL>
<DATE> 2011/02/02 </DATE>
<TIME> 22:30:00.0 </TIME>
<AUTHOR>    </AUTHOR>
<HEADLINE>
fenerbah��e ��lker ��ova devam ediyor
</HEADLINE>
<TEXT>
Turkish Airlines Euroleague Top 16'da Fenerbahçe Ülker Litvanya temsilcisi Zalgiris Kaunas'ı 80-72 yenerek 3'te 3 yaptı. 

Final Four hedefine adım adım yürüyen Fenerbahçe Ülker Euroleague Top 16’daki 3. maçında grupta henüz galibiyeti bulunmayan Zalgiris Kaunas ile karşılaştı. 

THY Euroleague’de ilk iki maçta Olimpiakos ve Power Electronics Valencia gibi rakiplerini deviren Fenerbahçe Ülker, Sinan Erdem Spor Salonu&rsquo;nda yaklaşık 16 bin taraftarının önünde Litvanya temsilcisi Zalgiris&rsquo;i 80-72&rsquo;lik skorla yenerek Final Four&rsquo;a adeta göz kırptı.   

Mücadeleye tutuk başlayan Fenerbahçe Ülker, ilk beş dakikayı 15-5’lik skorla geride geçti. Bu dakikadan sonra kenardan gelen Mirsad ve Jasikevicius&rsquo;un etkili oyunlarıyla temsilcimiz farkı bire kadar indirdi: 17-16. Toparlanan Kaunas  ilk çeyreği 22-19 önde tamamladı. 

İkinci periyotta Fenerbahçe savunmasını sertleştirdi. Bu savunmaya rağmen Jankunas’la üst üste basketler bulan konuk takım oyunda dengeyi kurdu ve ilk yarı 41-41 sonuçlandı. 

Üçüncü periyoda iyi başlayan Fenerbahçe Ülker 48-43 öne geçti.  Ancak arka arkaya üçlükler bulan konuk takım çeyrekte son iki dakikaya 51-48 önde girdi. Emir Preldzic’le pota altında etkili olan sarı-lacivertliler final periyoduna 58-54’lük skorla girdi. 

Konuk takım son çeyreğe de etkili başladı. Bir anda 59-58 öne geçen Litvanya takımına FenerbahçeMarko Tomas ve Jasikevicius’la yanıt verdi.  Emir Preldzic&rsquo;in de bu ikiliye eklenmesiyle sarı lacivertliler sahadan 80-72&rsquo;lik galibiyetle ayrıldı. 

Fenerbahçe Ülker&rsquo;in başantrenörü Neven Spahija, eksikleri nedeniyle maçta zorlandıklarını, ancak galip gelmesini bildiklerini söyledi. Spahija, maçtan sonra düzenlenen basın toplantısında, Kaya ve Kinsey&rsquo;in sakatlığı nedeniyle oynamadığını, Ömer&rsquo;in de fazla antrenman yapamadan maça çıktığını vurgulayarak, &quot;Eksiklerle zor oldu, ama bu maçın önemini gördük ve elimizden geleni yaptık&quot; dedi.

Serbest atışlarda kötü bir yüzdeyle oynadıklarını kaydeden Spahija, &quot;Serbest atışlarda yüzde 41 gibi bir yüzdeyle oynamamıza rağmen kazanmayı başardık. Serbest atışlarda daha iyi olabilirdik&quot; şeklinde konuştu. 

Zalgiris Kaunas Başantrenörü Ilias Zouros ise Sinan Erdem Spor Salonu&rsquo;nda atmosferin çok güzel olduğunu ifade ederek, &quot;Böyle bir atmosferde oynamak çok güzeldi. Kazanmaya çok yakındık, ama ikinci yarıda konsantrasyonumuz bozuldu. Önemli top kayıpları ve hatalar yaptık. Rakibimiz de bundan iyi yararlanıp, galip geldi&quot; diye konuştu.

Karşılaşmada 13 sayı, 14 ribaunt ile oynayan Mirsad Türkcan, Avrupa Ligi&rsquo;nde 50. &quot;double double&quot;ını yaptı. 

Fenerbahçe Ülker&rsquo;de Oğuz Savaş ve Marko Tomas 15&rsquo;er sayı, Preldzic 13 sayı, Ukic de 12 sayıyla oynarken, Zalgiris Kaunas&rsquo;da DeJuan Collins 18 sayı, Aleksandar Capin 14 sayı ve Paulius Jankunas 11 sayı ile oynadı.

Ribauntlarda rakibine 40-32 üstünlük kuran Fenerbahçe Ülker, yüzde 41 serbest atış isabet oranıyla oynarken, konuk ekip yüzde 78 serbest atış isabet oranıyla mücadele etti.






</TEXT>
</DOC>
