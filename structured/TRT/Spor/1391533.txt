<DOC>
<DOCNO> 1391533 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=8ab523f6-f89d-4002-bdec-3debacfc0269 </URL>
<DATE> 2011/01/10 </DATE>
<TIME> 10:07:00.0 </TIME>
<AUTHOR>    </AUTHOR>
<HEADLINE>
milan zirvede, napoli takipte
</HEADLINE>
<TEXT>
İtalya Birinci Futbol Ligi'nin (Serie A) 19. haftası oynanan maçlarla geride kalırken, sürpriz sonuçlar haftaya ayrı bir renk kattı.

İtalya Birinci Futbol Ligi&rsquo;nin (Serie A) 19. haftasında oynanan 10 mücadeleden 8&rsquo;inde iki ve üzeri gol atılırken, Cesena-Genoa ve Chievo-Palermo maçlarından diğer karşılaşmaların aksine gol sesi çıkmadı. 
 Lider Milan, sahasında son haftaların yükselen performansıyla dikkati çeken takımı Udinese&rsquo;yi ağırladı. Karşılaşmada adeta Udinese kaçtı, Milan kovaladı. Mücadeleyi takip eden futbolseverlerin büyük keyif aldığı maçın bir bölümünde konuk ekip, 3-1 öne geçmesine karşın bu üstünlüğünü koruyamadı ve son dakikada gelen gollerle maç 4-4 bitti. Sahasındaki müsabakada, 1 puanı zor kurtaran kırmızı-siyahlı takımın bu sonuçla istikrarsız grafiği devam etmiş oldu. 
 Bu sezon Serie A&rsquo;nın flaş takımı olduğunu kanıtlayan Napoli ise konuk ettiği kimlik arayışındaki Juventus&rsquo;u çok rahat bir şekilde yenerek, puan tablosunda ikinci sıraya yerleşti. Napoli ile lider AC Milan arasındaki puan farkı ise 4&rsquo;e indi. 
 Ligin iddialı ekiplerinden Lazio, Olimpiyat Stadı&rsquo;nda kümede kalma mücadelesi veren Lecce&rsquo;ye 2-1 yenilerek, taraftarlarını  üzdü. Lazio, aldığı bu mağlubiyetle hem ikincilik koltuğundan oldu hem de liderin 6 puan gerisinde kaldı. 
 Sampdoria-AS Roma.......: 2-1
 Bari-Bologna............: 0-2
 Catania-FC Inter........: 1-2
 Cesena-Genoa............: 0-0
 Chievo-Palermo..........: 0-0
 Lazio-Lecce.............: 1-2
 Fiorentina-Brescia......: 3-2
 Parma-Cagliari..........: 1-2
 AC Milan-Udinese........: 4-4
 Napoli-Juventus.........: 3-0

</TEXT>
</DOC>
