<DOC>
<DOCNO> 1407127 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d8ba3914-db8f-4524-9ef0-1a4fac3fb960 </URL>
<DATE> 2011/01/24 </DATE>
<TIME> 19:25:00.0 </TIME>
<AUTHOR>    </AUTHOR>
<HEADLINE>
serkan erdo��an: "ba��ar�� i��in geldim"
</HEADLINE>
<TEXT>
Beşiktaş Cola Turka'nın yeni transferi Serkan Erdoğan, kariyerinde ilk kez bir kulüp takımında oynayacağını ve bunun heyecanını yaşadığını söyledi.

Beşiktaş Kulübü ile 1.5 yıllık sözleşme imzalayan Serkan, kulübün internet sitesine yaptığı açıklamada, transferinden dolayı çok mutlu olduğunu belirterek, &rsquo;&rsquo;Kariyerimde ilk kez Beşiktaş gibi bir kulüpte ve camiada oynayacağım. Oldukça heyecanlıyım&rsquo;&rsquo; dedi. 

Tecrübeli oyuncu, çok büyük bir kulübe geldiğini ifade ederek, &rsquo;&rsquo;Şimdiye kadar hep müessese takımlarında oynamıştım. Kariyerimde ilk kez Beşiktaş gibi bir kulüpte ve camiada oynayacağım. Oldukça da heyecanlıyım. Bir an önce takımla birlikte antrenmanlara başlayıp hafta sonu oynanacak Banvit maçında forma giymek istiyorum. Umarım Beşiktaş formasıyla büyük başarılara imza atarım&rsquo;&rsquo; diye konuştu. 

İspanya&rsquo;nın Meridiano Alicante takımından transfer edilen Serkan, özellikle Iverson&rsquo;ın yokluğunda yeni takımına skor yönünden katkıda bulunmaya çalışacak. 1978 doğumlu ve 1.90 metre boyundaki tecrübeli oyuncu, Beşiktaş Cola Turka&rsquo;da 5 numaralı formayı giyecek.

Daha önce Tuborg, Tofaş, Ülkerspor, Tau Ceramica Vitoria, Efes Pilsen, Türk Telekom ve Meridiano Alicante takımlarında oynayan Serkan Erdoğan, 1997&rsquo;de 22 Yaş Altı Dünya Basketbol şampiyonluğu, 1999, 2003 ve 2004 Türkiye Kupası şampiyonluğu, 1999, 2000 ve 2001 Türkiye Basketbol Ligi şampiyonluğu, 2002 ve 2003 Cumhurbaşkanlığı Kupası şampiyonluğu yaşadı.


</TEXT>
</DOC>
