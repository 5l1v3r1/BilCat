<DOC>
<DOCNO> 1413929 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=04031876-3d81-47ca-b849-417e74e48764 </URL>
<DATE> 2011/01/31 </DATE>
<TIME> 13:21:00.0 </TIME>
<AUTHOR>    </AUTHOR>
<HEADLINE>
nuri ��ahin yine b��y��ledi
</HEADLINE>
<TEXT>
Almanya Birinci Futbol Ligi'nde (Bundesliga) 20. haftasında Borussia Dortmund deplasmanda Wolfsburg'u 3-0'lık net bir skorla yendi.

Wolfsburg-Borussia Dortmund maçında 1 gol atan, bir golün asistini yapan ve diğer golün hazırlamasına da katkıda bulunan milli futbolcu Nuri Şahin, maçın yıldızlarından biriydi.

Karşılaşmada 2. dakikada Lucas Barrios&rsquo;un golü ile 1-0 öne geçen Borussia Dortmund, 40. dakikada Nuri Şahin&rsquo;in attığı gol ile farkı 2&rsquo;ye çıkattı.

İlk yarı Borussia Dortmund&rsquo;un 2-0 üstünlüğü ile sona ererken, 71. dakikada Nuri&rsquo;nin ortaladığı topa vuran Mats Hummels durumu 3-0 yaptı. Nuri Şahin 90 dakika boyunca forma giydi.

Hannover&rsquo;i sahasında Vidal ve Simon Rolfes&rsquo;in golleri ile 2-0 yenen Bayer Leverkusen, 39 puanla ligde 2. sırada yer alıyor.

Geçen sezonun lig şampiyonu Bayern Münih, deplasmanda Werder Bremen&rsquo;i 3-1 yenerek puanını 36&rsquo;ya çıkardı ve averajla 3. sıraya yükseldi.

Sezonun ikinci devresine 2 mağlubiyet ile başlayan Mainz 05, deplasmanda FC Kaiserslautern&rsquo;i Lewis Holtby&rsquo;nin golü ile 1-0 yendi ve 36 puanla 4. sırada yer buldu.

Ligin son sırasında yer alan Borussia Mönchengladbach, deplasmanda Halil Altıntop&rsquo;lu Eintracht Frankfurt&rsquo;u 84. dakikada Igor de Camargo&rsquo;nun attığı gol ile 1-0 yenerek ligde kalmak için önemli bir 3 puan aldı.

Puan cetvelinde 19 puanla 16. sırada bulunan FC Köln de deplasmanda St. Pauli&rsquo;ye 3-0 yenilerek karşılaşmadan puansız ayrıldı.

Bundesliga&rsquo;da gol krallığı yarışında 15&rsquo;er golle Freiburg&rsquo;lu Papiss Demba Cisse ve Bayern Münih&rsquo;li Mario Gomez ilk sırayı paylaşırken, 14 golle Eintracht Frankfurt&rsquo;tan Theofanis Gekas 2.  FC Kaiserslautern&rsquo;de forma giyen11 golü bulunan Srdjan Lakic üçüncü sırada bulunuyor.

Bundesliga&rsquo;da 20. hafta karşılaşmalarında alınan sonuçlar şöyle:

Bayer Leverkusen:2-Hannover:0, Schalke 04: 0-Hoffenheim: 1, Wolfsburg:0-Borussia Dortmund: 3, FC Nürnberg:2-Hamburg:0, Werder Bremen:1-Bayern Münih: 3, St. Pauli:3-FC Köln:0, FC Kaiserslautern:0-Mainz 05:1, Stuttgart: 0-Freiburg: 1, Eintracht Frankfurt: 0-Borussia Mönchengladbach: 1

Puan durumuna gelince, Borussia Dortmund 50 puanla açık ara liderliğini sürdürdü. Bayer Leverkusen 39 puanla ikinci. 36 puanlı iki takımdan Bayern Münih üçüncü, Mainz 05 averajla dördüncü. Beşinci sıradaki Hannover&rsquo;in 34 puanı var. Son üç sıradaki takımlardan FC Köln 19 puanla 16&rsquo;ncı sırada bulunurken 16 puanlı iki takımdan Stuttgart 17&rsquo;nci, Borussia Mönchengladbach averajla son sırada yeralıyor.
</TEXT>
</DOC>
