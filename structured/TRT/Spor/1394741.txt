<DOC>
<DOCNO> 1394741 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d7c932ca-c5d6-4b7a-b5ca-09289a42aa56 </URL>
<DATE> 2011/01/12 </DATE>
<TIME> 22:30:00.0 </TIME>
<AUTHOR>    </AUTHOR>
<HEADLINE>
be��ikta�� cola turka son saniyede g��ld��
</HEADLINE>
<TEXT>
Beko Basketbol Ligi’nde 10. haftanın erteleme maçında Beşiktaş Cola Turka deplasmanda Erdemir’i son saniye basketiyle 66-64 yendi.

Beko Basketbol Ligi&rsquo;nde Erdemirspor, sahasında Beşiktaş Cola Turka&rsquo;ya 64-66 yenildi. 
 
Erdemirspor Salonu&rsquo;ndaki karşılaşma karşılıklı sayılarla başladı. Ev sahibi takım Erkan, Hakan ve Thomas ile sayılar bulurken, Beşiktaş Cola Turka Ogilvy, Chatman ve Cevher&rsquo;in sayılarıyla karşılık verdi.
 
Maçın 5. dakikası 9-9 geçildi. Bu dakikadan sonra oyuna ağırlığını koyan konuk takım periyotu 15-20 önde tamamladı.
 
İkinci periyotta Erdemirspor, Eren&rsquo;in üst üste basketleriyle aradaki farkı bir sayıya (19-20) indirdi. Konuk ekip, kısa sürede oyunda üstünlüğü ele geçirerek Ogilvy ve Ignerski ile sayılar üretti. Karşılaşmanın 15. dakikası 26-31 konuk ekibin üstünlüğü ile geçildi. İlk yarı da 34-39 konuk takımın lehine tamamlandı.
 
İkinci yarıya hızlı başlayan Erdemirspor, Erkan&rsquo;ın attığı sayılarla durumu 37-39 yaptı. 24. dakika 37-44 Beşiktaş Cola Turka&rsquo;nın üstünlüğü ile geçildikten sonra ev sahibi ekipten Hakan ve Erkan&rsquo;ın kazandırdığı sayılarla Erdemirspor farkı kapatmaya başladı ve üçüncü periyot 51-51 berabere tamamlandı.
 
Son periyota da Barbour&rsquo;un 3&rsquo;lük atışı ile başlayan Erdemirspor durumu 54-51 yaptı. Beşiktaş Cola Turka, Ignerski&rsquo;nin attığı 3&rsquo;lükle yeniden beraberliği yakaladı.
 
Karşılıkla basketlerle geçen müsabakanın bitimine 23 saniye kala skor 64-64 oldu. Maçın tamamlanmasına 3 saniye kala oyuna yandan başlayan Beşiktaş Cola Turka, pota altında topla buluşturduğu Ogilvy&rsquo;nin sayısı ile müsabakayı 64-66 kazandı.
</TEXT>
</DOC>
