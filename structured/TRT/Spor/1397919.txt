<DOC>
<DOCNO> 1397919 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2a660598-3b16-439e-b2a1-4d48f5a71953 </URL>
<DATE> 2011/01/16 </DATE>
<TIME> 00:39:00.0 </TIME>
<AUTHOR>    </AUTHOR>
<HEADLINE>
hagi: "g��zel bir oyun oynand��"
</HEADLINE>
<TEXT>
Galatasaray Teknik Direktörü Gheorghe Hagi, Ajax ile yaptıkları  Türk Telekom Arena'nın açılış maçında iyi oynadıklarını söyledi.


Hagi, Karşılaşma sonrası düzenlenen basın toplantısında, &rsquo;&rsquo;Bence güzel bir futbol sergilendi. Sonuçta hazırlık maçıydı ve sahada gerçekten iyi bir oyun oynandı. Elimizdeki oyucuların hepsini görmek istedim. Bazı gençlere de şans tanıdım. Galatasaay&rsquo;ın geleceği olan oyuncuları görme fırsatı buldunuz. Ben memnunum&rsquo;&rsquo; dedi.

Büyük takımların, büyük statlarındaki atmosferi yaşama fırsatı bulduklarını aktaran Rumen çalıştırıcı, &rsquo;&rsquo;Ümit ediyorum ki taraftarımız her zaman yanımızda olur. Onlarla birlikte daha güçlüyüz&rsquo;&rsquo; derken, bu gece sahada olan her şeyden memnun olduğunu söyledi.

Genç oyuncu Emre Çolak&rsquo;ı öven Hagi, &rsquo;&rsquo;Emre genç ve yetenekli bir oyuncu. Onun geleceği parlak. Ama bunun için çok fazla çalışması gerekiyor. İyi yapmadığı bazı şeyler var. Bunların üzerinde çalışmalı. Galatasaray&rsquo;ın geleceğini temsil edebilir&rsquo;&rsquo; ifadelerini kullandı.

Takım olarak iyi bir yolda olduklarını anlatan Hagi, &rsquo;&rsquo;Daha güçlü olacağız. Sakatlar döndükten ve takviye yapıldıktan sonra her şey çok iyi olacak. Transferleri bekliyorum. Önümüzdeki günlerde göreceksiniz&rsquo;&rsquo; şeklinde konuştu.

Milan Baros&rsquo;un şubat ayı ortasında maçlara çıkmasını beklediğini anlatan Rumen teknik adam, &rsquo;&rsquo;Ben onu bekliyorum. Dikkatli olmamız gerekiyor ki yeniden sakatlanmasın. İşler iyi giderse şubat ortasında bizimle olacak&rsquo;&rsquo; dedi.

Avrupa&rsquo;da rekabet edecek bir takım hedefini aktaran Hagi, &rsquo;Rekabet içinde olan, istikrarlı sonuçlar alan bir takım kurmak istiyorum. Bence Galatasaray Avrupalı bir takımdır ve hedefim de budur&rsquo;&rsquo; ifadesiyle sözlerini tamamladı.
</TEXT>
</DOC>
