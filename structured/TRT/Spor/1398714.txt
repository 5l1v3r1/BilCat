<DOC>
<DOCNO> 1398714 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=08b1e852-3c68-4eb5-a059-9fc7256d7ec9 </URL>
<DATE> 2011/01/16 </DATE>
<TIME> 23:03:00.0 </TIME>
<AUTHOR>    </AUTHOR>
<HEADLINE>
g��ne��: "umar��m b��yle devam eder"
</HEADLINE>
<TEXT>
Trabzonspor Teknik Direktörü Şenol Güneş, Konya Torku Şekerspor ve Manisaspor galibiyetleriyle gruptan çıkma şanslarını artırdıklarını söyledi.

Şenol Güneş, 3-1 galip geldikleri maçın ardından yaptığı değerlendirmede,  sahalarında ikinci yarının ilk resmi maçını oynadıklarını belirterek, &rsquo;&rsquo;Daha önce kendi sahamızda Gaziantep Büyükşehir Belediyespor ile berabere kalarak 2 puan kaybetmiştik. Kritik bir maç oynadık. Kazanmak için sahaya çıktık ve kazandık. Hak ettiğimiz bir galibiyetti. Oyun disiplini arzusuna rağmen maçın başında yediğimiz gol düzenimizi bozabilirdi ama etkilenmeden sonuna kadar oynadık&rsquo;&rsquo; dedi. 

Güneş, art arda aldıkları 2 galibiyet grupta şanslarını artırdıklarını ifade ederek, &rsquo;&rsquo;Umarım Beşitaş&rsquo;ı da İstanbul&rsquo;da yenerek gruptan çıkarız. Oyundan memnunum. Ciddi boyutta pozisyon vermeden cezalı oyuncu olmadan maçtan kazanarak ayrılmamız memnuniyet verici. Umarım ki böyle devam eder&rsquo;&rsquo; diye konuştu. 

Beşiktaş ile yapacakları son maçta kendi işlerini kendilerinin görmek istediğini anlatan Güneş, &rsquo;&rsquo;Beraberlik de yetebilir ama kazanmak istiyoruz. Gaziantep Büyükşehir Belediyespor&rsquo;un da Manisa&rsquo;da maçı zor geçecek. Biz İstanbul&rsquo;a gidip oyunumuzu oynayarak alacağımız sonuçla umarım turu atlayacağız&rsquo;&rsquo; ifadesini kullandı. 

Güneş, yeni transferlerin tam olarak hazır olmadığını, bu nedenle kendilerinin kadroda yer almadığını da kaydetti.
         
Manisaspor Teknik Direktörü Hikmet Karaman ise çarşamba günü yine kupada Beşiktaş ile zorlu bir maç oynadıklarını belirterek, &rsquo;&rsquo;Beşiktaş mağlubiyetinden sonra kupadaki iddiamızı minimuma indirdik. Bugün farklı bir kadroyu saha sürdüm. Uzun süre A2 takımında oynayan oyuncuları da görmeyi istedim. Çarşamba Beşiktaş, pazar günü Trabzonspor ile üst düzey iki maçı aynı kadroyla oynayamazdık&rsquo;&rsquo;dedi. 

Kardemir Karabükspor ile cumartesi günü ligde önemli bir maça çıkacaklarını dile getiren Karaman, &rsquo;&rsquo;Ligin ilk yarısında Trabzonspor&rsquo;u 3-1 yenmiştik. Bugün de aynı sonuçla mağlup olduk. Maç uzatmaya gitti. Bunun uzatması da var. Aynı şey Beşiktaş için de geçerli. Bu maçların uzatmasını oynayacağız. Trabzonspor&rsquo;a kupada başarılar diliyorum&rsquo;&rsquo; diye konuştu. 

</TEXT>
</DOC>
