<DOC>
<DOCNO> 1389762 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=6d97f5a5-2990-4a9e-846b-e02c18902e79 </URL>
<DATE> 2011/01/07 </DATE>
<TIME> 19:55:00.0 </TIME>
<AUTHOR>    </AUTHOR>
<HEADLINE>
final, federer ile davydenko aras��nda
</HEADLINE>
<TEXT>
Katar Exxon Mobil Açık Tenis Turnuvası'nda İsviçreli Roger Federer ile Rus Nikolay Davydenko finale kaldı.


Doha&rsquo;da yapılan ve 1 milyon dolar ödüllü turnuvanın yarı final karşılaşmalarında Federer, Fransız Jo-Wilfrid Tsonga&rsquo;yı, Davydenko ise dünya 
sıralamasının bir numarası Rafael Nadal&rsquo;ı yenerek final biletini aldı.

Günün ilk maçında, 16 Grand Slam şampiyonluğu bulunan, dünyanın 2 numarası Federer ile turnuvanın 3 numaralı seribaşı Tsonga karşı karşıya geldi. 
İlk sette rakibine soluk aldırmayan ve henüz ikinci oyunda, sakatlıktan yeni 
çıkan rakibinin servisini kırmayı başaran Federer, çok rahat oynadığı bu seti 6-3 
kazanmayı başardı.

Daha çekişmeli geçen ikinci sette ise taraflar birbirlerinin servisini kırma başarısını gösteremedi ve &rsquo;&rsquo;tie break&rsquo;&rsquo;e gidildi. &rsquo;&rsquo;Tie break&rsquo;&rsquo;te rakibine 7-2 üstünlük sağlayan Federer, seti 7-6 kazanarak durumu 2-0&rsquo;a getirdi ve 1 saat 
21 dakika süren mücadelenin ardından adını finale yazdırdı. Doha&rsquo;da daha önce iki şampiyonluğu bulunan Federer&rsquo;in galibiyetinde etkili servislerinin payı büyük oldu.

Davydenko, Nadal-Federer Finalini Bekleyenleri Hüsrana Uğrattı.

Diğer yarı final karşılaşmasında ise Rafael Nadal ile Davydenko karşılaştı. Doha&rsquo;nın son şampiyonu Davydenko, unvanını korumaya oldukça kararlı çıktığı maçta, dünyanın ve turnuvanın 1 numarası olan Nadal&rsquo;a daha önce fazla 
karşılaşmadığı yenilgilerden birini tattırdı ve karşılaşmayı 2-0 kazandı.

Turnuvaya 4 numaralı seribaşı olarak katılan Rus tenisçi, final vizesini, rakibini 6-3 ve 6-2&rsquo;lik setlerle geçerek aldı. İlk sette Davydenko&rsquo;nun üstünlüğüne karşı koyamayan Nadal, ancak son setin 6. oyununda, 5-0 gerideyken kendisine gelebildi ve bu oyunda rakibinin servisini kırarak durumu 5-1&rsquo;e getirdi.

Kendisinin servis kullandığı oyunu da alan Nadal, rakibine bir sonraki oyunda teslim oldu. Davydenko, bu seti 6-2 alarak maçtan 2-0 galip ayrıldı ve Katar&rsquo;da Nadal-Federer finalini bekleyenleri hüsrana uğratmış oldu.
</TEXT>
</DOC>
