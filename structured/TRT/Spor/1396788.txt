<DOC>
<DOCNO> 1396788 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=135ba1fb-931f-4a1a-9f0b-d4efcafecc42 </URL>
<DATE> 2011/01/14 </DATE>
<TIME> 16:19:00.0 </TIME>
<AUTHOR>    </AUTHOR>
<HEADLINE>
"efes pilsen sadece efes olabilir"
</HEADLINE>
<TEXT>
GSGM Yunus Akgül, Efes Pilsen Kulübü'nün yoluna Efes olarak devam etmesini istediğini söyledi.


         Gençlik ve Spor Genel Müdürü (GSGM) Yunus Akgül, Tütün ve Alkol Piyasası  Düzenleme Kurumu&rsquo;nun (TAPDK) Tütün ve Alkollü İçkilerin Satış ve Sunumu&rsquo;na İlişkin Esas ve Usuller Hakkındaki Yönetmeliğin Resmi Gazete&rsquo;de 
 yayınlanmasının ardından kapatılıp kapatılmayacağı tartışılan Efes Pilsen 
 Kulübü&rsquo;nün haklarının korunmasından yana olduğunu bildirdi.
         Özellikle Türk basketboluna önemli katkıları bulunan Efes Pilsen&rsquo;i isim 
 değişikliğiyle karşı karşıya getiren yönetmeliğin GSGM ile ilgisinin 
 bulunmadığını anlatan Akgül, şunları söyledi:
         &rsquo;&rsquo;Bu, Tütün ve Alkol Piyasası Düzenleme Kurumu&rsquo;nun bir yönetmeliği. 
 Yönetmelikler Avrupa Birliği (AB) Uyum Yasaları kapsamında standartlaştırılıyor. Diğer AB yasalarından farklı bir yasa değil. Dolayısıyla dünyanın hiç bir yerinde tütün ismiyle kulüp yok. Marlboro Spor Kulübü diye bir şey duymadım. Ya da başka bir alkol ismiyle kulüp yok. Dünyanın hiç bir yerinde yok. Bizde de benzer hale getiriliyor. Bizim açımızdan hiç bir sıkıntı yok. Olması gereken birşey. Kanunlar, yönetmelikler standartlaştırılıyor.&rsquo;&rsquo;
         
         Sadece Efes Olabilir
         
         GSGM&rsquo;de tescilli yaklaşık 11 bin 500 kulüp bulunduğunu anımsatan Akgül, şöyle devam etti.
         &rsquo;&rsquo;Yönetmelikten etkilenebilecek sadece Efes Pilsen var. Önceden Tuborg 
 vardı, o da kapattı. İlk başta da Efes, ülke sporuna uzun yıllar hizmet etmiş, 
 köklü bir kuruluş, hakları korunmalı demiştim. Hala aynı fikirdeyim. Yapılan 
 görüşmelerde zaten Efes, birayı ifade eden Pilsen&rsquo;i kaldırarak Efes olarak yoluna devam edecek. Biz öyle biliyoruz. Öyle de devam etmesini isterim. Efes olarak yoluna devam etmesini isterim. Kulüpler bizde tescilleniyor. Efes Pilsen&rsquo;den başka yönetmelikten mağdur olacak kulüp yok.&rsquo;&rsquo;
         


</TEXT>
</DOC>
