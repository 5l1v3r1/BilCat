<DOC>
<DOCNO> 1425420 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=250f51ee-853d-4aa6-9cd3-92ae3471c292 </URL>
<DATE> 2011/02/11 </DATE>
<TIME> 12:24:00.0 </TIME>
<AUTHOR>    </AUTHOR>
<HEADLINE>
bursaspor i��in "sezonun en ��nemli ma����"
</HEADLINE>
<TEXT>
Bursaspor Teknik Direktörü Ertuğrul Sağlam, Schuster'in "Bursaspor kadar bizim de şansımız var?" değerlendirmesine ne cevap verdi ?

Bursaspor Teknik Direktörü Ertuğrul Sağlam Eskişehirspor maçının önemine değinerek, &quot;Sezonun en önemli maçı&quot; değerlendirmesinde bulundu. 
Spor Toto Süper Ligi&rsquo;nin 21&rsquo;inci haftasında deplasmanda Eskişehirspor ile karşılaşacak olan Bursaspor&rsquo;un Teknik Direktörü Ertuğrul Sağlam, Özlüce Tesisleri&rsquo;nde basın toplantısı yaptı. 
Sağlam, &quot;Bu hafta zirve yarışında çok önemli bir karşılaşmaya çıkacağız. Eskişehirspor ve sonrasındaki Gaziantepspor karşılaşmaları ligin zirvesiyle alakalı yerimizi de belli edebilecek. Bu iki karşılaşmadan alınacak galibiyetler, bize avantaj sağlayacak ve bu yarışta bizim rakiplerimize karşı avantajlı duruma geçmemizi sağlayacak. Eskişehirspor karşılaşması sezonun en önemli karşılaşması. Hedefimiz gereği bu karşılaşmadan kesinlikle 3 puanla ayrılmayı düşünüyoruz. İç saha avantajını Galatasaray ve Sivasspor maçlarında çok iyi kullanıp, rakibimiz Trabzonspor&rsquo;un puan kaybetmesi, Fenerbahçe ve Kayserispor&rsquo;un gelmesi bu dört takım için zirveyi önemli hale getiriyor. Kaybedilecek puanların telafisi zor olan haftalara girdik&quot; dedi. 
Eskişehirspor maçının zorlu geçeceğini belirten Sağlam, &quot;Karşımızda çok ciddi bir rakip var. Şehir yapısı ve futbola bakışları bizimle örtüşen bir futbol şehri. Özellikle Bülent Uygun&rsquo;un gelmesinden sonra daha istikrarlı bir havaya büründüler. Uzun zamandır mağlup olmuyorlardı. Geçtiğimiz hafta Galatasaray maçında mağlup oldular. Şu anda Gaziantepspor ve İstanbul Büyükşehir ile beraber ligin üst kısmını zorlayacak takım olduklarını söyleyebiliriz. Bizim karşılaşmayı onlar da dönüm maçı olarak değerlendireceklerdir. Geçtiğimiz sezonun şampiyonunu yenmek ve o motivasyonla bundan sonraki haftalarda avantaj elde etmek isteyeceklerdir&quot; diye konuştu.  
Takıma katılan takviyelerle kadroda genişlik olduğunu ifade eden Sağlam, milli maçta sakatlanan İsmail Haktan dışında takımda sakat futbolcu bulunmamasının olumlu olduğunu belirten Sağlam, Miller&rsquo;ın da İskoçya&rsquo;dan sağlam dönmesine sevindiğini söyledi.
Bir basın mensubunun Beşiktaş Teknik Direktörü Schuster&rsquo;in, &quot;Bursaspor kadar bizim de şansımız var?&quot; değerlendirmesi ile ilgili yönelttiği soruyu yanıtlayan Sağlam şu cevabı verdi; &quot;Onları bağlayan açıklamalar. Beni ilgilendirmiyor. Beni ilgilendiren tek şey Eskişehirspor maçını nasıl kazanır, nasıl zirveye çıkarım.&quot;

</TEXT>
</DOC>
