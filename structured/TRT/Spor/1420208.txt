<DOC>
<DOCNO> 1420208 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=252af3ed-0bec-46db-8755-a4a5dd0e6a85 </URL>
<DATE> 2011/02/06 </DATE>
<TIME> 16:01:00.0 </TIME>
<AUTHOR>    </AUTHOR>
<HEADLINE>
konyaspor 0-2 gaziantepspor
</HEADLINE>
<TEXT>
Spor Toto Süper Lig'in 20. haftasında Gaziantepspor deplasmanda Konyaspor'u 2-0 yendi.


Alt sıralardan kurtulma mücadelesi veren Konyaspor, ligin güçlü ekiplerinden Gaziantepspor&rsquo;u Konya Atatürk Stadı&rsquo;nda konuk etti. 
 
Mücadelenin ilk yarısında iki takımın çabası gol getirmediği için 0 - 0 berabere tamamlandı. İkinci yarının 74. dakikasında Ivelin Popov ve 90+3. dakikada Olcan&rsquo;un kaydettiği golle Gaziantepspor mücadeleden 2-0 üstün ayrıldı ve 3 puanın sahibi oldu.
 
Konyaspor, 20. haftayı 15 puanla tamamlarken tehlikeli bölgeden kurtulamadı. Gaziantepspor ise 31 puana yükseldi. 

Konyaspor gelecek hafta yine alt sıralaradan kurtulmak isteyen Bucaspor ile puan mücadelesi verecek. Gaziantepspor ise zirve yarışının uzağında kalan Galatasaray&rsquo;ı ağırlayacak.
 İlk Yarı 
  9. dakikada soldan ceza sahasına giren Musa Çağıran&rsquo;ın ortası Gaziantep defansından kornere çıktı. Maçın ilk korner atışını kullanan Konyaspor ileri uç elemanları, bu pozisyonda kaleci Karcemarskas&rsquo;a faul yaptı ve maç Gaziantepspor&rsquo;un faul atışıyla devam etti. 

 17. dakikada oyundaki ilk sarı kart Gaziantepsporlu Ivelin Popov&rsquo;a gösterildi. Popov, Gaziantepspor&rsquo;un soldan geliştirdiği atakta ceza sahasına girerken kendini yere attığı gerekçesiyle hakemi aldatmaya yönelik hareke nedeniyyle sarı kart gördü. 
 
 28. dakikada bir uzun topla gelişen Konyaspor atağında Gaziantepspor yarı sahasında topu önünde bulan Marcin Robak, kaleciyle karşı karşıya kaldığı pozisyonda topu istediği şekilde kontrol edemedi ve pozisyonu kaybederken takımını da bir golden etti. 
 
 37. dakikada Konyaspor&rsquo;un geliştirdiği atakta Gaziantepspor ceza sahasında topla buluşan Marcin Robak, topu kaleye gönderdi. Kaleci Karcemarskas kaleye yönelen topu bloke etti.
 
 38. dakikada gelişen Gaziantepspor atağında Ivelin Popov uzaktan çektiği şutla Konyaspor kalesini yokladı. Top kaleci Pawelek&rsquo;in kontrolünde auta çıktı.
 
 İlk yarının bundan sonraki dakikalarında her iki takımın gelişttirdiği ataklardan da gol sesi çıkmayınca devre 0-0 berabere tamamlandı.
 İkinci Yarı  
 55. dakikada, Gaziantepspor&rsquo;un geliştirdiği bir atakta rakibini faulle durduran Kamil Zayatte, ikinci sarı kartı gördü. Konyaspor defansının en önemli isimlerinden biri olan Zayatte, ikinci sarı karttan kırmızı kart görerek takımını 10 kişi bıraktı. 

64. dakikada oyundaki üstünlüğünü yavaş yavaş 10 kişi kalan rakibine kabul ettirmeye başlayan Gaziantepspor İsmael Sosa ile Konyaspor kalesini yokladı. Sosa&rsquo;nın bu dakikada çektiği şut Konyaspor defansından sekerek kornere çıktı. Gaziantepsporlu oyuncular bu dakikada kullanılan köşe atışından faydalanamadı. 
 
69. dakikada topla sol taraftan Konyaspor ceza sahasına gren İvelin Popov, 3 defans oyuncusunu çalımladıktan sonra topu ceza sahasının diğer köşesindeki arkadaşına aktardı. İvelin Popov&rsquo;un verdiği pası değerlendiren Gaziantepsporlu oyuncunun çektiği sert şut çaprazdan auta çıktı. 
 GOL  
74. dakikada sağ taraftan Konyaspor ceza sahasına girip dip çizgisine inen Gaziantepspor&rsquo;lu oyuncu İvelin Popov&rsquo;un çektiği şut Konyasporlu Hakan Aslantaş&rsquo;a çarparak ağlarla buluştu: 0 - 1.
 GOL  Gaziantepspor maçın sonuna ilave edilen uzatma dakikalarında geliştirdiği ani atakla ikinci golü buldu. 90+3. dakikada Konyaspor defansının arkasına sarkan Olcan takımı adına ikinci golü atarak skoru 2-0&rsquo;a getirdi. Gaziantepspor sahadan istediği 3 puanı 2 - 0 alarak ayrıldı. 

</TEXT>
</DOC>
