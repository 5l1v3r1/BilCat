<DOC>
<DOCNO> 1399038 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=04a18fd9-0fb4-4a69-94f5-3140ec7e8409 </URL>
<DATE> 2011/01/17 </DATE>
<TIME> 10:26:00.0 </TIME>
<AUTHOR>    </AUTHOR>
<HEADLINE>
lider milan'a ��elme
</HEADLINE>
<TEXT>
Roma, Juventus ve Inter haftayı 3 puanla geçip zirveye yaklaştı.

İtalya Birinci Futbol Ligi&rsquo;nde (Serie A) bir hafta daha geride kalırken, lider Milan haftanın son maçında konuk olduğu Lecce deplasmanında üstünlüğünü koruyamayıp, 1 puana razı oldu. Kırmızı-siyahlı ekip, üst üste ikinci beraberliğini alarak, şampiyonluk yolunda hız kesti. 
 Zirve takımlarından Napoli de sahasında ağırladığı son haftaların çıkışa geçen takımı Fiorentina&rsquo;yı mağlup edemeyince puan farkını eritme şansını kullanamamış oldu. 
 Sezona iddialı bir giriş yapan Lazio ise konuk ettiği Sampdoria&rsquo;yı tek golle geçerek, ikinci sıradaki Napoli ile puanları eşitledi. 
 Başkentin bir diğer takımı Roma da ligin zayıf ekiplerinden Cesena&rsquo;yı son dakikada bulduğu golle yenerek, zirve takibini sürdürdü. 
 2011 yılında çıktığı ilk iki lig maçından boynu bükük ayrılan Juventus, yeni yıldaki ilk galibiyetini 20. haftada ligin dibine demir atmış Bari&rsquo;yi sahasında mağlup ederek aldı. 
 Serie A&rsquo;da 20. hafta tamamlanmasına karşın iki maç eksiği bulunan Inter de yeni teknik direktörüyle galibiyet serisini Bologna maçıyla 3&rsquo;e çıkardı. 
 Napoli-Fiorentina....: 0-0 
 FC Inter-Bologna.....: 4-1
 Brescia-Parma........: 2-0
 Cagliari-Palermo.....: 3-1
 Catania-Chievo.......: 1-1
 Cesena-AS Roma.......: 0-1
 Genoa-Udinese........: 2-4
 Juventus-Bari........: 2-1
 Lazio-Sampdoria......: 1-0
 Lecce-AC Milan.......: 1-1
 20 haftası geride kalan Serie A&rsquo;da son haftalarda gollü maçlar çıkaran Udinese&rsquo;de golcü futbolcu Antonio Di Natale de boş durmuyor. Golcü futbolcu, bu hafta da rakip filelere bir gol bırakarak, gol sayısını 14&rsquo;e çıkardı. 
</TEXT>
</DOC>
