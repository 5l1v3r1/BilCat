<DOC>
<DOCNO> 1405816 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=403744ce-0b89-477e-89be-e3571673192b </URL>
<DATE> 2011/01/23 </DATE>
<TIME> 16:33:00.0 </TIME>
<AUTHOR>    </AUTHOR>
<HEADLINE>
antep 3 puanla ba��lad��
</HEADLINE>
<TEXT>
Spor Toto Süper Lig'de yapılan maçta Gaziantepspor, Kasımpaşa'yı deplasmanda 1-0 yenerek, ligin ikinci yarısına galibiyetle başladı.

İlk Yarı 

2. dakikada Dany&rsquo;nin geri pasında kaleci Karcemarskas topu ıskalayınca, meşin yuvarlak direğin yanından kornere çıktı.

31. dakikada soldan ceza alanına giren Şahin&rsquo;in çaprazdan vuruşunda, top  üstten auta gitti.

Gol:  38. dakikada sağdan ceza alanına giren Ismael Sosa, Kasımpaşa savunmasında iki kişiyi çalımlayarak, kaleciyle karşı karşıya kaldığı pozisyonda, sağ çaprazdan sert bir vuruşla meşin yuvarlağı filelere gönderdi: 1-0 

45. dakikada sağdan Fernando Ramos&rsquo;un kullandığı serbest atışta, ceza alanı içinde arka direkte iyi yükselen Azar&rsquo;ın kafa vuruşunda, top yandan auta çıktı.

Maçın ilk yarısı 1-0 Gaziantepspor&rsquo;un üstünlüğüyle sona erdi.

İkinci Yarı

51. dakikada Şahin&rsquo;in ceza yayı üzerinden sert şutunda, top az farkla yandan auta çıktı.

53. dakikada ceza alanı dışından kaleyi karşıdan gören yerden serbest vuruş kullanan Popov&rsquo;un sert şutunda, top üstten auta gitti.

73. dakikada ceza alanı dışından Sarmov&rsquo;un vuruşunda, top kaleci  Karcemarskas&rsquo;da kaldı.

79. dakikada Ivan&rsquo;ın soldan ortasında ön direkte müsait durumda topla buluşan Wagner&rsquo;in vuruşunda, meşin yuvarlak az farkla yandan auta çıktı.

Karşılaşmanın kalan dakikalarında önemli bir gol pozisyonu olmadı ve Gaziantepspor, İsmael Sosa&rsquo;nın ilk yarıda atığı golle karşılaşmadan 1-0 galip ayrıldı.
    
Maçtan Notlar 

Kasımpaşalı taraftarlar, maçın 80. dakikasından sonra tribünde protestoya  başladı. Taraftarlar, &rsquo;&rsquo;90 yıllık efsane, rezil oldu sizlerle&rsquo;&rsquo;, &rsquo;&rsquo;Bu takım düşerse semti terk edin&rsquo;&rsquo;, &rsquo;&rsquo;Formanın hakkını vermiyorsunuz&rsquo;&rsquo;, &rsquo;&rsquo;En büyük taraftar, futbolcular sahtekar&rsquo;&rsquo; diye tezahürat yaparak, oyuncularını protesto etti.

Maçın bitiş düdüğünün ardından bir grup taraftar da &rsquo;&rsquo;Yönetim istifa&rsquo;&rsquo; diye bağırırken, bir grup da eski teknik direktörleri Yılmaz Vural lehine tezahürat yaptı.

Karşılaşmayı (A) Milli Takım Teknik Direktörü Guus Hiddink ve Sorumlu Yardımcısı Oğuz Çetin de izledi.

Maça iki takım oyuncuları ve hakemler, &rsquo;&rsquo;Anadolu&rsquo;nun zirvesinde buluşalım. 25. Dünya Üniversiteler Kış Oyunları Erzurum 2011&rsquo;&rsquo; yazılı pankartla beraber çıktı.



</TEXT>
</DOC>
