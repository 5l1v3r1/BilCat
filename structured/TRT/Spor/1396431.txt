<DOC>
<DOCNO> 1396431 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ae25ac7b-6fe2-4b90-b1bb-b2b7d4f94f52 </URL>
<DATE> 2011/01/14 </DATE>
<TIME> 11:09:00.0 </TIME>
<AUTHOR>    </AUTHOR>
<HEADLINE>
serkan'��n 1000 say�� ba��ar��s��
</HEADLINE>
<TEXT>
 İspanya Basketbol Ligi'nde oynayan Türk basketbolcu Serkan Erdoğan, ligde oynadığı 97 karşılaşmada 1000 sayı barajını aştı.

İspanya Basketbol Ligi (ACB) takımlarından Meridiano Alicante&rsquo;de forma giyen Türk basketbolcu Serkan Erdoğan, ligde oynadığı 97 karşılaşmada 1000 sayı barajını aşarak büyük bir başarıya imza attı.

2005-2006 sezonunda Caja Laboral&rsquo;ya (Tau Ceramica) transfer olan Türk basketbolcu, ACB&rsquo;deki ilk sezonunda 40 maça çıkmış ve sezonu 412 sayıyla tamamlamıştı. 2006-2007 sezonunda yine aynı takımda mücadele eden Erdoğan, 38 maçta forma giymiş ve sezonu 375 sayı atma başarısıyla noktalamıştı.

Daha sonra Türkiye&rsquo;de Efes Pilsen ve Türk Telekom formalarını terleten milli basketbolcu, 2009-2010 sezonuyla birlikte yeniden İspanya ligine döndü ve Meridiano Alicante&rsquo;ye transfer oldu. Sezonun sonuna doğru gittiği takımında önceki sezonlarda gösterdiği başarılı performansını sürdüren Erdoğan, 6 maçta forma giydi ve sezonu 64 sayı atarak tamamladı. 

Bu sezon ise şu ana kadar 13 maçta takımının formasını terleten Erdoğan, 150 sayı atma başarısı gösterdi. Ligde, oynadıkları son maç olan Barcelona karşılaşmasında 11 sayı atan milli basketbolcu, böylece ACB&rsquo;de toplamda 1001 sayıya ulaşarak Türk basketbolunu Avrupa&rsquo;da başarıyla temsil etti.

Milli basketbolcu Serkan Erdoğan, AA muhabirine yaptığı açıklamada, 2.5 sene gibi bir sürede 1000 sayı barajını aşarak ciddi bir rakama ulaştığını belirterek, &rsquo;&rsquo;Hem kendi adıma, hem de ülkem adına iyi bir iş çıkardığımı düşünüyorum&rsquo;&rsquo; dedi.

32 yaşında olduğunu ve 4-5 sene daha üst düzey basketbol oynayabileceğini vurgulayan Erdoğan, konuşmasına şöyle devam etti:

&rsquo;&rsquo;Basketbolda günlük düşünmek gerekiyor. Kendime şu an için uzun vadeli hedefler koymuyorum. Ancak herhangi bir sakatlık yaşamadığım sürece, 4-5 sene daha üst düzey basketbol oynamak istiyorum. Takımımla önümüzdeki sene için kontratım bulunuyor. Şu anda takımımda çok mutluyum. Transferle ilgili herhangi bir düşüncem bulunmuyor.&rsquo;&rsquo;




</TEXT>
</DOC>
