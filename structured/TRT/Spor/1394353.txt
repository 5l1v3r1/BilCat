<DOC>
<DOCNO> 1394353 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=6bf33cd0-5158-495e-94b2-1a89ff146bce </URL>
<DATE> 2011/01/12 </DATE>
<TIME> 15:31:00.0 </TIME>
<AUTHOR>    </AUTHOR>
<HEADLINE>
holosko imzay�� att��
</HEADLINE>
<TEXT>
İstanbul Büyükşehir Belediyespor, Beşiktaş'tan sezon sonuna kadar bedelsiz olarak kiraladığı Slovak futbolcu Filip Holosko ile sözleşme imzaladı.

İstanbul Büyükşehir Belediyespor Kulübü&rsquo;nün Langa&rsquo;daki tesislerinde gerçekleştirilen ve kulüp başkanı Göksel Gümüşdağ ile futbol şube sorumlusu Kamil Dizar&rsquo;ın da katıldığı törende, Slovak futbolcu kendisini sezon sonuna kadar turuncu-lacivert renklere bağlayan sözleşmeye imza attı.

Göksel Gümüşdağ, Holosko&rsquo;yu sezon başında renklerine katmak istediklerini ve bu konuda Beşiktaş Kulübü&rsquo;ne taleplerini illetiklerini belirterek, &rsquo;&rsquo;Fakat sezon başında hocaları Holosko&rsquo;yu bünyelerinde tutmak istediklerini söylemişti.
Özellikle hocamız Holosko&rsquo;yu çok önemsiyor. Biz yönetim olarak da Holosko&rsquo;nun önemli bir oyuncu olduğunu biliyoruz. Yetenekli bir isim. Hücum hattına Gökhan Ünal&rsquo;dan sonra bu transferi yaptık. Diğer bölgelere çok özel bir durum olmadıkça transfer yapmayı düşünmüyoruz. Transferi tamamlamış durumdayız&rsquo;&rsquo; diye konuştu.

Holosko&rsquo;nun sakatlığı bulunduğunu hatırlatan Gümüşdağ, &rsquo;&rsquo;İnanıyorum ki 3-4 hafta içerisinde toparlanıp, takımımıza çok faydalı olacaktır. Yaptığımız bu 
transferden çok mutlu olduğumuzu ifade etmek istiyorum. Holosko için hayırlı 
uğurlu olsun. Beşiktaş camiasına da göstermiş olduğu samimiyetten dolayı teşekkür ediyorum&rsquo;&rsquo; ifadelerini kullandı.

Göksel Gümüşdağ, hedefleri olan bir takım olduklarını anlatarak, &rsquo;&rsquo;Her sezonu hedeflediği yerin daha üstünde bitirmeye çalışan bir ekibiz. Geçen sezon kupada çeyrek final oynadık, inşallah bu sezon yarı final, final oynarız. Ligde 
de ilk 5&rsquo;in içinde olmak istiyoruz&rsquo;&rsquo; değerlendirmesinde bulundu.

Filip Holosko ise İstanbul Büyükşehir Belediyespor&rsquo;un iyi bir takım olduğunu ve takımın başında bulunan teknik direktör Abdullah Avcı&rsquo;yı çok sevdiğini dile getirerek, &rsquo;&rsquo;İlk önce iyileşip, sonra iyi futbol oynamak istiyorum&rsquo;&rsquo; dedi.

Holosko, tören sonunda İstanbul Büyükşehir Belediyespor&rsquo;da giyeceği 37 numaralı forma ile basın mensuplarına poz verdi.

</TEXT>
</DOC>
