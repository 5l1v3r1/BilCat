<DOC>
<DOCNO> 1416507 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=aef5a703-8bba-4291-bd2d-1ad0db1ba370 </URL>
<DATE> 2011/02/02 </DATE>
<TIME> 21:55:00.0 </TIME>
<AUTHOR>    </AUTHOR>
<HEADLINE>
neville'den s��rpriz veda
</HEADLINE>
<TEXT>
Adı Manchester United ile özdeşleşen Gary Neville ani bir kararla futbolu bıraktığını açıkladı.

Manchester United’ın emektar sağ beki Gary Neville futbolu bıraktığını açıkladı. 

 Kulübün resmi internet sitesine konuşan 36 yaşındaki futbolcu artık futbol oynamayacağı için üzgün olduğunu belirtti. Neville veda yazısında; 

“Manchester United benim ailem oldu. Düşlediğim her şeye burada ulaştım. Artık futbol oynamayacak olmak beni üzüyor ama sonuçta bu herkesin başına gelecek bir olay. Yıllardır inanılmaz bir takımda muhteşem futbolcularla birlikte oynadım. Böyle bir takımla önemli başarılara ulaştığım için kendimi çok şanslı hissediyorum” sözlerine yer verdi. 

Emekliliğini açıklayan Neville Kırmızı Şeytanlar ile bugüne kadar 602 maça çıkarken rakip fileleri yedi kez havalandırdı. Kariyerinde sekiz kez lig şampiyonluğu kutlayan Neville, iki Şampiyonlar Ligi ve üçte FA Cup zaferi yaşadı. İngiliz futbolcu ayrıca 85 kez milli formayı giydi. 


</TEXT>
</DOC>
