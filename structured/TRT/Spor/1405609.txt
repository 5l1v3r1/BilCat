<DOC>
<DOCNO> 1405609 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=917ea375-1bf7-40c2-b9e3-467221e8cf43 </URL>
<DATE> 2011/01/23 </DATE>
<TIME> 12:56:00.0 </TIME>
<AUTHOR>    </AUTHOR>
<HEADLINE>
rekor ma�� schiavone'nin
</HEADLINE>
<TEXT>
Avustralya Açık 4. turda karşılaşan Schiavone ile Kuznetsova, 4 saat 44 dakika ile kadınlarda en uzun süren Grand Slam mücadelesine imza attı.

Avustralya Açık Tenis Turnuvası&rsquo;nın 4. turunda karşı karşıya gelen İtalyan Francesca Schiavone ile Rus Svetlana Kuznetsova, son derece keyifli geçen maçta hem izleyenlere tenis ziyafeti verdi, hem de 4 saat 44 dakika ile kadınlarda en uzun süren Grand Slam mücadelesine imza attı. 

Her iki tenisçinin de büyük efor sarfettiği maçın ilk setini 6-4 Schiavone kazandı. 

Kuznetsova, ikinci seti 6-1 kazandı ve durumu 1-1&rsquo;e getirdi. 

Olağanüstü bir mücadeleye sahne olan ve 3 saat süren son set ise 16-14 Schiavone&rsquo;nin üstünlüğüyle sona erdi. Böylece 30 yaşındaki İtalyan tenisçi, kadınlarda en uzun süren maç rekorunun kırıldığı karşılaşmada rakibini 2-1 yenerek adını çeyrek finale yazdıran oyuncu oldu.

Turnuvaya 6 numaralı seribaşı olarak katılan Schiavone, 6 kez maç puanınını kurtardığı maçta 3 &rsquo;&rsquo;ace&rsquo;&rsquo;, 10 çift hata ve 67 basit hata yaptı. Buna karşılık Kuznetsova, 5 &rsquo;&rsquo;ace&rsquo;&rsquo;, 3 çift hata ve 68 basit hata ile oynadı. 

Kadınlarda bir önceki en uzun maç rekoru, geçen yıl yine Avustralya&rsquo;da, Barbora Zahlavova-Strycova ile Regina Kulikova arasında oynanan maçta kırılmıştı. 4 saat 19 dakika süren maçı Zahlavova-Strycova 7-6, 6-7 ve 6-3&rsquo;lük setlerle kazanmıştı.

Schiavone, çeyrek finalde turnuvanın bir numaralı seribaşı Danimarkalı Caroline Wozniacki ile karşılaşacak.
</TEXT>
</DOC>
