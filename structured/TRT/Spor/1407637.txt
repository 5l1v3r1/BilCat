<DOC>
<DOCNO> 1407637 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=6a082b8f-0690-4199-8e81-9702d0027e8e </URL>
<DATE> 2011/01/25 </DATE>
<TIME> 11:10:00.0 </TIME>
<AUTHOR>    </AUTHOR>
<HEADLINE>
2020 olimpiyatlar��'na aday olmal��y��z
</HEADLINE>
<TEXT>
Uğur Erdener, "Biz bugüne kadar diğer ülkelerin yaptığı gibi organize bir kampanya yürütemedik" dedi.

Prof. Dr. Uğur Erdener, 25. Dünya Üniversitelerarası Kış Oyunları ile ilgili, &rsquo;&rsquo;Erzurum&rsquo;daki altyapı, Türkiye&rsquo;nin gelecekte Gençlik Kış Olimpiyat Oyunları&rsquo;na adaylığını gündeme getirebilir&rsquo;&rsquo; dedi.
Uluslararası Olimpiyat Komitesi (IOC) üyesi, Uluslararası Okçuluk Federasyonu (FITA) Başkanı ve Türkiye Milli Olimpiyat Komitesi Başkan Yardımcısı olan Prof. Dr. Erdener, Erzurum&rsquo;da düzenlenecek Dünya Üniversitelerarası Kış Oyunları tesislerine büyük yatırım yapıldığına dikkati çekti. Buradaki tesislerin, sadece bu oyunlarla sınırlı kalmaması gerektiğini, başka spor organizasyonlarına da ev sahipliği yapılabileceğini vurgulayan Erdener, Erzurum&rsquo;daki altyapının, gelecekte Gençlik Kış Olimpiyat Oyunları için kullanılabileceğini söyledi.
Türkiye&rsquo;nin spora çok ciddi kaynak ayıran bir ülke olduğunun altını çizen Erdener, &rsquo;&rsquo;Sayın Cumhurbaşkanımız ve Başbakanımız, spora büyük destek veren insanlar. Türkiye&rsquo;de etkin bir spor yönetimi var, spora etkin biçimde kaynak aktarılıyor&rsquo;&rsquo; diye konuştu. Erdener, bunun en belirgin örneğinin, Erzurum 2011 olduğunu ifade ederek, buradaki tesislere çok ciddi yatırım yapıldığına dikkati çekti.
Uğur Erdener, Türkiye&rsquo;nin 2020 Yaz Olimpiyat Oyunları&rsquo;na aday olması gerektiğini de belirtti. Türkiye&rsquo;nin bu olimpiyatlara aday olurken, planlamayı çok ciddi yapması gerektiğini vurgulayan Erdener, şöyle dedi: 
&rsquo;&rsquo;- Henüz Türkiye&rsquo;de bu alanda etkin bir çalışmayı gerçekleştirmiş değiliz. İstanbul&rsquo;un geçmişte yürüttüğü olimpiyat ev sahipliği kampanyalarını da bilen biri olarak, şunu söyleyebilirim; &rsquo;Biz bugüne kadar diğer ülkelerin yaptığı gibi organize bir kampanya yürütemedik. Eğer 2020&rsquo;ye aday olacaksak, kurumlar birlikte çalışmalı, ancak bir irade, bu koordinasyonu tam yetkiyle sağlamalı. İyi bir adaylık ve tanıtım sürecinin yaşanması için bu şart.&rsquo;&rsquo;
Erdener, &rsquo;&rsquo;Londra-2012&rsquo;nin ardından Soçi&rsquo;de kış oyunları, daha sonra 2016 Rio Olimpiyatları var. Türkiye olarak 3 olimpiyatta çok ciddi hedefler koyup, yüksek oranda başarıyı yakalamamız gerekir diye düşünüyorum&rsquo;&rsquo; diye konuştu.


</TEXT>
</DOC>
