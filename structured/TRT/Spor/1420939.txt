<DOC>
<DOCNO> 1420939 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a863ef7c-eb64-4dfa-aeb8-30ebc90d51bf </URL>
<DATE> 2011/02/07 </DATE>
<TIME> 11:45:00.0 </TIME>
<AUTHOR>    </AUTHOR>
<HEADLINE>
barca'dan bir rekor daha
</HEADLINE>
<TEXT>
La Liga'da liderliğini sürdüren ve rekorları alt üst eden Barcelona, 22. hafta mücadelesinde Atletico Madrid'i konuk etti.

Barcelona oyuna yine baskılı başladı. İlk 10 dakika top neredeyse Barçalıların ayağına yapışmış durumdaydı.

İlk dakikadan itibaren maça ağırlığını koyan ve adeta rakibine top göstermeyen Barcelona, Arjantinli yıldızı Messi&rsquo;nin golleriyle ilk yarıyı 2-0 önde kapattı. 

İkinci yarıda zaman zaman etkili Atletico Madrid atakları görülse de Messi 79. dakikada bir kez daha sahne alarak skoru belirledi: 3-0

61 puan toplayan Barcelona, takipçisi Real Madrid ile arasındaki puan farkını 7&rsquo;ye çıkardı. 

Ligde üst üste 16. galibiyetini alan Barcelona, bu alandaki rekoru da eline geçirdi. Katalan ekibi, geçen hafta Hercules karşısında aldığı 15&rsquo;inci galibiyetle bu alanda rekoru elinde bulunduran Real Madrid&rsquo;i yakalamıştı.

La Liga&rsquo;da 22. hafta oynanan karşılaşmalarda şu sonuçlar alındı;

Almeria: 3 - Espanyol: 2, A. Bilbao 3 -Sporting Gijon: 0, Zaragoza: 1 - R.Santander: 1, Osasuna: 1 - Mallorca: 1, Getafe: 4 - Deportivo: 1, Villarreal: 0 -Levante: 1, FC Barcelona: 3 -At.Madrid: 0, Sevilla: 0 -Malaga: 0, Real Madrid: 4 -Real Sociedad: 1, Valencia CF: 2 - Hercules: 0

Puan durumuna gelince, Barcelona 61 puanla lider. İkinci sıradaki Real Madrid&rsquo;in puanı 54. Üçüncü sıradaki Villarreal&rsquo;in 45, Dördüncü sıradaki Valencia&rsquo;nın 44 puanı var. Beşinci sıradaki A.Bilbao 38 puana sahip. Son üç sıradaki takımlardan Levante 21 puanla 18&rsquo;inci, Almeria 20 puanla 19&rsquo;uncu, 20&rsquo;nci ve son sırada 18 puana sahip Malaga yeralıyor.

Gol krallığı yarışında, son maçta hat-trick yapan Messi, ligdeki gol sayısını 24&rsquo;e çıkarak Real Madridli Ronaldo&rsquo;yla birlikte ilk sırayı paylaştı. 14 golü bulunan Barcelona&rsquo;dan D.Villa ikinci sırada, 13 golü olan A.Bilbao&rsquo;dan Llorente üçüncü sırada yeralıyor.

</TEXT>
</DOC>
