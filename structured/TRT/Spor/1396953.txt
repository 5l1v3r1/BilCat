<DOC>
<DOCNO> 1396953 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=c0228079-fcc0-4484-98a0-d89d0b45cd60 </URL>
<DATE> 2011/01/14 </DATE>
<TIME> 19:07:00.0 </TIME>
<AUTHOR>    </AUTHOR>
<HEADLINE>
zogota fenerbah��e'de
</HEADLINE>
<TEXT>
Fenerbahçe Kadın Basketbol Takımı, Spartak Moskova'nın Letonyalı skorer oyun kurucusu Anete Jekabsone Zogota'yı transfer etti.

Kulübün resmi internet sitesinden yapılan açıklamada, 1983 doğumlu ve 1.75 metre boyundaki Jekabsone ile sözleşme imzalandığı ve Letonyalı oyuncunun sağlık kontrolünden geçtiği kaydedildi.

Sağlık kontrolünde FBTV&rsquo;ye açıklama yapan Jekabsone, Avrupa Ligi&rsquo;nin önemli takımlarından birine geldiğini, hafta içinde Caferağa Spor Salonu&rsquo;nda yapılacak Ekaterinburg maçında oynamayı umut ettiğini söyledi.

Letonyalı yıldız, 2006-2007 sezonunda Dinamo Moskova forması giydi. Bir dönem Fransa Ligi&rsquo;nde de boy gösteren 28 yaşındaki oyun kurucu, Bourges Basket ve Mondeville takımları ile mücadele etti. Daha sonra Klondaika ve TTT Rapa takımlarında oynayan Jekabsone, son olarak Avrupa Ligi&rsquo;nin iddialı takımlarından Rusya temsilcisi Spartak Moskova&rsquo;da forma giyiyordu. 

2009 yılında Avrupa Ligi&rsquo;nde Ratgeber&rsquo;in çalıştırdığı Spartak Moskova ile şampiyonluk sevinci yaşayan Jekabsone, aynı yıl WNBA takımlarından Connecticut Sun&rsquo;ın da bir sezon formasını giydi. 2007 yılında Letonya Milli Takımı ile Bayanlar Avrupa Şampiyonası&rsquo;nda mücadele eden milli oyuncu, turnuvada Belçikalı Ann Wauters&rsquo;ın ardından en skorer ikinci oyuncu olmayı başardı. Letonyalı oyuncu, 2008 Olimpiyatları&rsquo;nda ise maç başına 15.8 sayı ve 4.00 asist ortalaması ile en skorerler arasında dördüncü oyuncu olmayı başardı. Jekabsone bu sezon ise Spartak Moskova forması ile 8.6 sayı, 1.8 ribaund ve 1.3 asist ortalamaları ile mücadele etti.&rsquo;&rsquo;
</TEXT>
</DOC>
