<DOC>
<DOCNO> 1380770 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=9b2acb1b-3511-412a-a63b-5b155f5b2b67 </URL>
<DATE> 2011/01/02 </DATE>
<TIME> 12:18:00.0 </TIME>
<AUTHOR>    </AUTHOR>
<HEADLINE>
adana maratonla tan������yor
</HEADLINE>
<TEXT>
Adana'da İlk defa düzenlenecek ''1. Kurtuluş Yarı Maratonu''na Türkiye'nin çeşitli illerinden yaklaşık 400 sporcu katılacak.

Adana&rsquo;nın kurtuluşunun yıl dönümü etkinlikleri kapsamında ilk defa düzenlenecek 21 kilometrelik &rsquo;&rsquo;1. Kurtuluş Yarı Maratonu&rsquo;&rsquo;na Türkiye&rsquo;nin çeşitli illerinden yaklaşık 400 sporcunun katılacağı bildirildi.
       
Adana Gençlik ve Spor İl Müdürü Fazlı Bayram Hadi, AA muhabirine yaptığı açıklamada, kentte spora olan ilginin her geçen gün arttığını belirterek, hemen hemen her spor branşlarında önemli başarılara imza attıklarını söyledi.
        
Hadi, yaptıkları çalışmalar sonrası kentte sporu yeniden hareketlendirdiklerini anlatarak, bu kapsamda atletizmde 14 yaş altında Türkiye şampiyonu çıkardıklarını, ferdi branşta ise 8 Türkiye şampiyonluğu, 7 ikincilik, 4 üçüncülüklerinin bulunduğunu ifade etti.
       
Sadece atletizmde değil diğer branşlarda da başarılı olduklarını anlatan Hadi, &rsquo;&rsquo;Atletizmde Türkiye&rsquo;nin en iyi altyapısına sahibiz. Başarılarımızı artırmak için yaptığımız çalışmaları daha da artıracağız&rsquo;&rsquo; dedi.
Halk Koşusu da Yapılacak         
Hadi, etkinlikler kapsamında 3,5 kilometrelik halk koşusu da yapılacağını belirterek, koşuya Türkiye&rsquo;yi atletizm branşında uluslararası alanda temsil etmiş önemli kişilerin katılacağını kaydetti.
          
Halk koşusuna katılacaklara tişört ve dereceye girenlere ise kupa ve madalyaların verileceğini de kaydetti.
          
Hadi, maraton için hazırlıkların tüm hızıyla devam ettiğini belirterek, &rsquo;&rsquo;Adana&rsquo;da ilkini düzenleyeceğimiz maratona halkın en iyi şekilde ev sahipliği yapacağına inanıyorum. Tüm Adanalılar&rsquo;ı maratonu izlemeye davet ediyorum&rsquo;&rsquo;dedi.

</TEXT>
</DOC>
