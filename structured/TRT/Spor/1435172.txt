<DOC>
<DOCNO> 1435172 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b1915034-e426-4a2f-9093-e0c50b2c8d31 </URL>
<DATE> 2011/02/20 </DATE>
<TIME> 23:05:00.0 </TIME>
<AUTHOR>    </AUTHOR>
<HEADLINE>
"��ampiyonluk yolunda umutlar��m��z artt��"
</HEADLINE>
<TEXT>
Kocaman, Kiev karşısında alınan mağlubiyetin ardından Beşiktaş için kurtuluş maçı olarak görünen derbiye bu duyguların damgasını vurduğunu ifade etti.

 
Fenerbahçe Teknik Direktörü Aykut Kocaman, Beşiktaş derbisini kazanarak 3 puanla döndükleri için şampiyonluk yolundaki umutlarının ve düşüncelerinin arttığını söyledi.

Maçtan sonra düzenlenen basın toplantısında karşılaşmayı değerlendiren ve soruları yanıtlayan Kocaman, Dinamo Kiev karşısında aldığı mağlubiyetin ardından Beşiktaş için kurtuluş maçı olarak görünen derbiye bu duyguların damgasını vurduğunu ifade etti
 
Derbiye oldukça iyi başladıklarını ifade eden Kocaman, &quot;Maçta 1-0 öne geçtik. Daha sonra farkı attırmak için pozisyonlar bulduk; fakat değerlendiremedik. İlk yarının sonlarına doğru bir kontratakta golü kalemizde gördük. İkinci yarı iyi tempoyla başlamak isterken Beşiktaş oldukça iyi başladı. Bu dakikadan sonra oldukça zorlandık adeta kabus gibiydi. Özellikle Almeida&rsquo;nın pozisyonda Volkan&rsquo;ın kurtardığı pozisyon çok iyiydi. Arkasından Ferrari&rsquo;nin kırmızı kart görmesinden sonra penaltıdan beraberliği bulduk. Daha sonra oyun tamamen bizim kontrolümüzde geçti. Böyle bir maçtan, çok güçlü bir rakipten 3 puanla dönmek şampiyonluk yolundaki umutlarımızı, düşüncelerimizi artırdı&quot; diye konuştu.
 
Bir gazetecinin, &quot;Alex üç gol attı. Onun için neler söyleyeceksiniz?&quot; sorusuna Aykut Kocaman, &quot;Yapacağım en önemli şey onu kutlamaktır. Gol ya da gol pası çok önemli ama esas önemli olan takıma ne kadar ruhunuzu verdiğinizdir. Alex de bu konuda şikayet edeceğim konumda değil. Bütün oyuncularım için aynı düşüncelere sahibim&quot; diye cevap verdi.
 
&quot;Sizi ne zaman gülerken göreceğiz?&quot; sorusuna ise genç teknik adam, &quot;Ben bu soruları ve yorumları saçma buluyorum. Maçlar devam ediyor. Sezonun sonunu bir şekilde görmek ve o an mutluluk yaşamak önemli. Herkes kendi tarzına göre yapıyor. Benim tarzım da böyle&quot; dedi.
</TEXT>
</DOC>
