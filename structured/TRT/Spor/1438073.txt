<DOC>
<DOCNO> 1438073 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=9f6ca1f3-f3f4-4f40-9416-a16ec3b22644 </URL>
<DATE> 2011/02/23 </DATE>
<TIME> 14:24:00.0 </TIME>
<AUTHOR>    </AUTHOR>
<HEADLINE>
��zt��rk'ten genel kurul ��a��r��s��
</HEADLINE>
<TEXT>
Adnan Öztürk: "Bu yönetim artık yönetme kabiliyetini yitirmiştir. Polat'a genel kurul yapması davetinde bulundum."

Adnan Polat ile girdiği seçimi kaybeden Adnan Öztürk bugün bir basın toplantısı düzenledi.
 Öztürk, Polat yönetiminin hatalarını anlatarak, yapılması gerekenler konusunda camiaya mesajlar da gönderdi.
 Öztürk&rsquo;ün açıklamaları şöyle: 
 &quot;- Bu yönetim artık yönetme kabiliyetini yitirmiştir. Geçen hafta içerisinde kendisine yüz yüze görüşmemizde de ilettiğim gibi, Başkan ve yönetim kurulunu, ne makamlarına, ne kendilerine, ne değerlerimize, nede camiaya daha fazla zarar vermeden, en yakışan şekilde seçimli genel kurul yapmaya davet ediyorum. 
 Geçen hafta Polat ile görüştüğümde en yakın zamanda genel kurul yapması davetinde bulundum.
 Tüm camiamıza da, olası genel kurulda, camiamızın istediği, özlediği güçlü bir yönetimin, karşılarına bir seçenek olarak getirileceğini de taahhüt ediyorum.
 Sessizce açılan bir seçim ofisinde yapılanları da başkana anlatlamarı lazım. Bugün kulüp tarihimizde hiçbir zaman olmadığı kadar imza kampanyası düzenlenmektedir. Ben de imza verdim…
 Olası genel kurulda GS&rsquo;ı ileriye taşıcak ve güçlü kılacak her türlü oluşumun içinde yer alarım. Ben futboldan seyirci olarak anlarım. Ancak anlayan uzman olan profesyonelleri seçerim. Başkanı futbolu bilip bilmemesi benim sorunum değil. İyi iş yapanları taktir ediyorum. GS başkanlık makamı çok ciddi bir iştir. Seçilen yöneticiler işinin ehli olmalı. 
 Galatasaray&rsquo;ı eski günlerine götürecek her oluşumun içinde yer alırım. Bunu gayretini de gösteririm. Ama şu ana kadar adayım demedim.&quot
</TEXT>
</DOC>
