<DOC>
<DOCNO> 1393043 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=5d9725f3-8c9a-4eba-9601-4667e2277616 </URL>
<DATE> 2011/01/11 </DATE>
<TIME> 14:27:00.0 </TIME>
<AUTHOR>    </AUTHOR>
<HEADLINE>
italya'da ibrahimovi�� f��rt��nas��
</HEADLINE>
<TEXT>
İtalya Birinci Futbol Ligi Serie A'da 2010-2011 sezonunun ilk yarısına Milan'ın Boşnak asıllı İsveçli golcüsü Zlatan İbrahimovic damgasını vurdu. 

İtalya Birinci Futbol Ligi Serie A&rsquo;da 2010-2011 sezonunun ilk yarısı geçen hafta sonu oynanan maçlarla tamamlanırken, ilk yarıya ilişkin istatistikler de açıklanmaya başlandı. 

Serie A&rsquo;da bu sezonun ilk yarısını lider olarak tamamlayan şampiyonluğun en kuvvetli adaylarından AC Milan&rsquo;ın oyuncuları ilk yarı istatistiklerinde ön plana çıkan isimler oldu. 

Kırmızı-siyahlı takımın sezon başında ezeli rakibi FC Inter&rsquo;e nazire yaparcasına İspanya&rsquo;nın Barcelona takımından transfer ettiği Boşnak asıllı eski FC Interli İsveçli golcü Zlatan İbrahimovic, attığı gollerin yanı sıra takım arkadaşlarına attırdığı gollerle de adından söz ettiriyor. 

Ligde şu ana kadar 19 maç oynanırken, 10 gol atıp 7 de asist yapan İbrahimovic, AC Milan&rsquo;ın ilk yarıyı lider kapatmasında çok önemli bir rol oynadı. Asist sıralamasında zirveyi elinde bulunduran İsveçli golcü, gol krallığı yarışında da üçüncü sırada bulunuyor.  

Asist sıralamasının ilk üç basamağında bir başka AC Milanlı oyuncu daha yer alıyor. Takıma yeni dahil olan Antonio Cassano, Milano ekibiyle çıktığı maç sayısı henüz 2 olsa da yaptığı 3 asistle adını üst sıralara yazdırdı. Yıldız oyuncu, sezona başladığı Sampdoria&rsquo;da da daha önce 2 asist yapmıştı. 

Serie A&rsquo;da 2010-2011 sezonu ilk yarı asist sıralamasında 7 asistli İbrahimovic&rsquo;i; 6 asist yapan Cagliari&rsquo;li Cossu ve Lazio&rsquo;lu Mauri takip ediyor. 

Napoli&rsquo;de oynayan Lavezzi ve Palermo&rsquo;lu Balzaretti de 5 asistle Milan&rsquo;lı Cassano ile birlikte ön plana çıkan oyuncular oldu. 
</TEXT>
</DOC>
