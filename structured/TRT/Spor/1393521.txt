<DOC>
<DOCNO> 1393521 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=821c6ac2-174d-467a-90d1-ef01d86f17ae </URL>
<DATE> 2011/01/11 </DATE>
<TIME> 21:26:00.0 </TIME>
<AUTHOR>    </AUTHOR>
<HEADLINE>
kas��mpa��a 2-0 k��r��khanspor
</HEADLINE>
<TEXT>
Ziraat Türkiye Kupası (D) Grubu'nda, Kasımpaşa evinde Kırıkhanspor'u 2-0 yendi.

Ziraat Türkiye Kupası (D) Grubu&rsquo;nda yapılan maçta Kasımpaşa, Spor Toto 3. Lig 3. Grup takımlarından Kırıkhanspor&rsquo;u her iki yarıda attığı gollerle 2-0 yendi.
  Kasımpaşa, bu galibiyetle puanını 6&rsquo;ya çıkararak liderliğe yükseldi. Kırıkhanspor ise 1 puanda kaldı.
 İlk Yarı  
 26. dakikada Halil&rsquo;in soldan ortasında Kırıkhanspor&rsquo;dan Erhan&rsquo;ın ceza sahasında topa elle temasını hakem Taner Gizlenci penaltı olarak değerlendirdi.
GOL 27. dakikada penaltı atışını kullanan Sarmov, meşin yuvarlağı filelere göndererek takımını 1-0 öne geçirdi.
 33. dakikada Özgür&rsquo;ün sağdan ortasında ceza alanı içinde arka direkte topla buluşan Azar, etkisiz bir vuruş yapınca meşin yuvarlak kalecide kaldı.
 Her iki ekibin de hücumda fazla etkili olamadığı karşılaşmanın ilk yarısını Kasımpaşa, 1-0 önde tamamladı.
 İkinci Yarı  
 50. dakikada Gökhan&rsquo;ın sağdan ortasında altıpasın önünde topla buluşan Abdullah, kötü bir vuruş yapınca meşin yuvarlak kalecide kaldı.
 58. dakikada Tjikuzu&rsquo;nun ara pasında orta sahaya yakın bir yerden topla buluşan Azar, meşin yuvarlağı bir süre sürdü. Kasımpaşalı futbolcu, ceza alanına girer girmez plase bir vuruş yaptı, ancak top yandan auta gitti.
 66. dakikada Ulaş&rsquo;ın soldan kullandığı korner atışında ceza alanında ön direkte topla buluşan Yasin&rsquo;in kafa vuruşunda, meşin yuvarlak az farkla auta gitti.
 67. dakikada Halil&rsquo;in ceza alanı önünde sert şutunda, savunmaya çarpan top direği sıyırarak kornere çıktı.
GOL 73. dakikada Halil, sol çaprazda uzak mesafeden sert vurdu, kaleci Bekir&rsquo;in kontrol edemediği top filelere gitti ve Kasımpaşa farkı 2&rsquo;ye çıkardı: 2-0.
</TEXT>
</DOC>
