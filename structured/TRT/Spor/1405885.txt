<DOC>
<DOCNO> 1405885 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=4c514b78-988c-4879-a659-f624251fb461 </URL>
<DATE> 2011/01/23 </DATE>
<TIME> 17:14:00.0 </TIME>
<AUTHOR>    </AUTHOR>
<HEADLINE>
kafkas:"seri yakalamak istiyoruz"
</HEADLINE>
<TEXT>
Gaziantepspor Teknik Direktörü Tolunay Kafkas, "ikinci yarıya iyi başladık" derken, Kasımpaşa Teknik Direktörü Fuat Çapa basit hatalardan yakındı.

Gaziantepspor Teknik Direktörü Tolunay Kafkas, Kasımpaşa&rsquo;yı 1-0 yenerek, ikinci yarıya iyi başladıklarını söyledi.

Kafkas, maçtan sonra düzenlenen basın toplantısında yaptığı açıklamada, başlangıçların zor olduğunu vurgulayarak, &rsquo;&rsquo;İlk devrede fazla pas hatası yaptık. Hücumda biraz eksiklerimiz oldu. İkinci yarı biraz daha derli toplu Gaziantepspor vardı. Maçı kazanarak, ikinci yarıya iyi başladık&rsquo;&rsquo; dedi.

Tolunay Kafkas, galibiyet serisi yakalamak istediklerini dile getirerek, &rsquo;&rsquo;Önümüz açık. Umuyorum iyi başlangıcımızı seriye dönüştürüp, üst sıralara tırmanırız&rsquo;&rsquo; diye konuştu.

Futbolculardan Elyasa ise iyi ve disiplinli oynadıklarını, çok fazla pozisyona giremediklerini, ancak pozisyon da vermediklerini söyledi.

Jorginho ise takım olarak iyi oynadıklarını belirterek, &rsquo;&rsquo;Ismael Sosa&rsquo;nın güzel golüyle kazandık. Golde top Sosa&rsquo;ya gelene kadar ekibimiz topu oraya iyi taşıdı. Sosa da kendisinden beklediğimiz çok güzel bir vuruş yaptı ve takımızın galip gelmesini sağladı. Kendisine teşekkür ediyoruz&rsquo;&rsquo; dedi.

Kasımpaşa Teknik Direktörü Fuat Çapa, Gaziantepspor&rsquo;a 1-0 yenildikleri maçta kontrollü oynadıklarını ancak pozisyon hatasından gol yediklerini söyledi.

Çapa, maçtan sonra düzenlenen basın toplantısında yaptığı açıklamada, gole kadar iki takımın da kontrollü oynadığını ifade ederek, &rsquo;&rsquo;Rakibe çok fazla gol pozisyonu vermedik. İyi oynadık ancak pozisyon hatasından gol yedik&rsquo;&rsquo; dedi.

Golden sonra 10 dakika takımın özgüven arayışına girdiğini kaydeden Fuat Çapa, &rsquo;&rsquo;Sonra toparlandık. İkinci yarıda çok fazla risk almadan, oyunu kanatlara yayarak oynamak istedik. Ancak Azar&rsquo;a kanattan ve orta sahadan yeterli destek gelmedi. Takımın savunmadaki sorunu çözdük, ofansif olarak daha fazla çalışmamız lazım&rsquo;&rsquo; diye konuştu.

Şahin Aygüneş ise Gaziantepspor&rsquo;a fazla pozisyon vermediklerini, iyi oynadıkları maçta golü bulamadıklarını ifade etti.

Sancak Kaplan ise kendileri için her maçın final maçı olduğunu bildiklerini vurgulayarak, &rsquo;&rsquo;Bu maçtan puanla ayrılmak istiyorduk. İki takım da kontrollü başladı, pek pozisyon olmadı. Çok basit bir hatayla rakip 1-0 öne geçti. Biz de pozisyon vermedik, ortada bir maç oldu&rsquo;&rsquo; şeklinde konuştu.




</TEXT>
</DOC>
