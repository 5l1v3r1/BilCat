<DOC>
<DOCNO> 1434309 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=cec506bc-6fd7-4efc-a25a-5f06fcc8b34e </URL>
<DATE> 2011/02/19 </DATE>
<TIME> 22:22:00.0 </TIME>
<AUTHOR>    </AUTHOR>
<HEADLINE>
hagi: "��nemli bir ���� puan ald��k"
</HEADLINE>
<TEXT>
Galatasaray Teknik Direktörü Gheorghe Hagi, Bucaspor karşısında çok önemli bir 3 puan aldıklarını söyledi.


Galatasaray&rsquo;ın sahasında Bucaspor&rsquo;u 1-0 mağlup ettiği karşılaşmanın bitiminde düzenlenen basın toplantısına katılan Rumen Teknik Adam, maçın ilk yarısında istediklerini ortaya koyamadıklarını belirterek, &quot;Zor bir takıma karşı oynayacağımızı biliyorduk. Rakip son haftalarda iyi maçlar kazandılar. İlk devre yavaş oynadık. Oyuncularla devre arasında konuştuk. İkinci yarı tempolu oynamaya başladık. Sonuçta galibiyeti elde ettik. Son bölümde Bucaspor golleri kaçırdı. İkinci yarıdan memnunum. Güzel galibiyet aldık. Çok önemli bir üç puan aldık.&quot; diye konuştu.

Bir gazetecinin oyun sistemi konusunda konuşması üzerine Hagi, &quot;Bu takımın hocası benim. Kararları ben alıyorum. Sistem hakkında kararları ben alıyorum. Kimin oynayacağını ben seçiyorum. Bunun için bu takımın başındayım.&quot; dedi.

Başka bir gazetecinin, &quot;Bu takım Türkiye Kupası&rsquo;nı kazanıp Avrupa&rsquo;ya gidebilecek mi ?&quot; sorusuna ise başarılı çalıştırıcı, &quot;Şu anda sadece bugünkü maçla ilgili konuşmak istiyorum. Bugün çok güzel bir galibiyet aldık.&quot; diye cevap verdi.

Hagi, sonuçlar konusunda bir istikrar sağlayamadıklarını kaydederek, &quot;Başkan benimle dün konuştu. Bugün için maça gelemeyeceğini söyledi. Bana başarılar diledi. Güvenin tam olduğunu ifade etti. Onun hakkında ne konuşuluyorsa her şey spekülasyondur. Bunun arkasındakiler kulis oyunlarıdır. Şu anda bulunduğumuz noktada maksimum çalışıyorum. Bununla mutluyuz.&quot; diye konuştu.
</TEXT>
</DOC>
