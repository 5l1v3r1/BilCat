<DOC>
<DOCNO> 1420463 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ad9b8270-5601-4edc-b3e0-02a1428e02c2 </URL>
<DATE> 2011/02/06 </DATE>
<TIME> 21:52:00.0 </TIME>
<AUTHOR>    </AUTHOR>
<HEADLINE>
uygun: "taktiksel hata yapt��k"
</HEADLINE>
<TEXT>
Bülent Uygun, Galatasaray karşısında ilk yarıda kendi taktiksel hatasından dolayı 3-0 mağlup duruma düştüklerini söyledi.


Eskişehirspor Teknik Direktörü Bülent Uygun, Galatasaray karşısında ilk yarıda kendi taktiksel hatasından dolayı 3-0 mağlup duruma düştüklerini ancak ikinci yarıdaki güzel oyunlarının galibiyete yetmediğini söyledi.
 
Takımının deplasmanda Galatasaray&rsquo;a 4-2 mağlup olduğu karşılaşmanın sonrasında düzenlenen basın toplantısına katılan Bülent Uygun, karşılaşmanın ilk 45 dakikasının istedikleri gibi gitmediğini belirterek, &quot;Buraya puan almak için gelmiştik. İlk 45 dakika istediğimiz gibi oynayamadık ve bir anda 3-0 mağlup duruma düştük. Bunda taktiksel anlamda hata bendeydi. Devre arasında oyun formatımızı değiştirdik ve golleri bulduk. Galatasaray gibi bir takım karşısında 3-0&rsquo;dan maçı çevirmek tabi ki zor oluyor. Oyuncularımın ikinci yarıda ortaya koyduğu performanstan dolayı tebrik ediyorum. Hagi, bu galibiyetle güzel bir doğum güne hediyesi aldı&quot; dedi.

Uygun, Galatasaray&rsquo;ın bu akşam en istekli oyunu oynadığını ifade ederek, sözlerini şöyle tamamladı: &quot;Galatasaray ligde ve kupada kötü maçlar kaybetti. Hafta içinde Gaziantepspor&rsquo;a yenildiler. Kupa mağlubiyetinin ardından büyük bir stres oluştu. Buradan alınacak kötü sonuç daha da kötü günlerin başlangıcı olabilirdi. Büyük takımlar ne kadar kötü olursa olsun ayağa kalkmasını bilmiştir.&quot;

Basın toplantısına katılan futbolculardan Burhan da, Galatasaray maçına kötü başladıklarını belirterek, &quot;İlk yarı gerçekten bize yakışmayan bir şekilde oynadık. Bir çıkışımız vardı bunu sürdürmek istiyorduk. İkinci yarı soyunma odasında konuştuk ve kaybedeceğimiz bir şeyin olmadığını konuştuk. İkinci yarı kendi karakterimizi ortaya koyarak golleri bulduk. Maçı 3-0&rsquo;dan 3-2&rsquo;ye getirdik tam beraberliği yakalayacakken talihsiz bir gol yedik. Alacağımız galibiyet bizi altıncılık potasına sokacaktı. Artık Bursaspor maçını düşünüyoruz.&quot; diye konuştu.

Alper de, ilk yarısı kötü oynadıkları maçın ikinci yarısında istenilen futbolu ortaya koyduklarını; fakat talihsiz bir golle maçı kaybettiklerini kaydetti.
</TEXT>
</DOC>
