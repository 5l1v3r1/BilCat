<DOC>
<DOCNO> 1423768 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=efb0a766-46e4-4b04-91c0-a9e192c44de9 </URL>
<DATE> 2011/02/09 </DATE>
<TIME> 19:09:00.0 </TIME>
<AUTHOR>    </AUTHOR>
<HEADLINE>
polat'tan muhaliflere sert tepki
</HEADLINE>
<TEXT>
Polat, yönetimi seçime götürmek için imza kampanyası ve yönetimle yaşananları "İçler acısı olarak" değerlendirdi.

 
Galatasaray Kulübü Başkanı Adnan Polat, gündeme ilişkin olarak Divan Kurulu Toplantısı&rsquo;nda önemli açıklamalar yaptı. Kendisine yöneltilen eleştirilere tek tek cevap veren Polat, sert ifadeler kullandı.
 
Olağanüstü Genel Kurul ve hazırdaki yönetimi seçime götürmek için imza kampanyası ve yönetimle yaşananları &quot;İçler acısı olarak&quot; değerlendiren Polat, &quot;Gerçek Galatasaraylılar seçimi isterse gideriz ancak bu yol tehlikeli yol. Eğer biz bu tür şantajlarla ve tehditlerle Galatasaray&rsquo;ı seçime götürürsek bundan sonra gelecek tüm yönetimlere görevini tamamlamadan görev bırakmaları için yol açmaz mıyız? Ben Galatasaray&rsquo;ı böyle bir yola sokmak istemiyorum ve bu yol bize ciddi zararlar verir&quot; ifadelerini kullandı.
 Telekom&rsquo;ın İsmini Ağzıma Almayacağım   
 Başkan Polat, &quot;Türk Telekom mukavelesi olduğu için oradaki Ali Sami Yen&rsquo;in adını kaldırttılar. Ben onlara çok kızgınım. Sözleşmemiz olmasına rağmen isimlerini bir kez daha ağzıma almayacağım. Herkes görecek&quot; dedi.
 
Başkanı Adnan Polat, kendisine yöneltilen eleştirilere tek tek cevap verirken, sert ifadeler kullandı. Polat, &quot;Stat ismi ile ilgili kriz yaratılıyor. Her gün yeni krizler. İsim hakkıyla ilgili anlaşmayı yaptığımızda stadın adı Türk Telekom Arena, komleksin adı Ali Sami Yen Spor Kompleksi olarak belirlendi. Türk Telekom ile yaşanan gelişmeler benim o kadar zoruma gitti ki bundan sonra adını ağzıma almayacağım. Ne olurdu Ali Sami Yen&rsquo;in ismi orada dursaydı. Ama stadın devrini henüz almadık. Aldığımız zaman orası buram buram Ali Sami Yen kokacak&quot; diye konuştu.
 
Polat, stadın devrenin sezon sonunda neden alınmadığı eleştirisine de cevap verirken, &quot;Çatıyı bitirmeye çalışsaydık stadı açamazdık. Çatıya harcanacak para iç dekorasyona harcandı. Eğer açılış yapılmasaydı Galatasaray Spor Kulübü 25 milyon dolar daha zarar ederdi&quot; diye cevap verdi
</TEXT>
</DOC>
