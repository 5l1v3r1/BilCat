<DOC>
<DOCNO> 1425950 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=7a2f58b6-10ee-40bb-88fb-beac3aff8b47 </URL>
<DATE> 2011/02/11 </DATE>
<TIME> 20:03:00.0 </TIME>
<AUTHOR>    </AUTHOR>
<HEADLINE>
be��ikta�� cola turka finalde
</HEADLINE>
<TEXT>
Beşiktaş Cola Turka, Spor Toto Basketbol Türkiye Kupası yarı finalinde Medical Park Trabzonspor'u 90-88 mağlup ederek finale yükseldi.

 
Beşiktaş Cola Turka Erkek Basketbol Takımı, Spor Toto Basketbol Türkiye Kupası yarı finalinde Medical Park Trabzonspor&rsquo;u 90-88 mağlup ederek finale yükseldi.
 
Kayseri Kadir Has Spor Salonu&rsquo;nda oynanan mücadelenin ilk çeyreği, Medical Park Trabzonspor&rsquo;un 19-22&rsquo;lik üstünlüğü ile tamamlandı.
 
İkinci çeyreğe iyi başlayan Beşiktaş Cola Turka periyodun bitimine 6 dakika 13 saniye kala 31-31 ile skoru eşitledi. Karşılıklı basketler sonrasında bitime 4 dakika kala 36-35&rsquo;lik skorla öne geçtik. Medical Park Trabzonspor, soyunma odasına 42-44&rsquo;lük skorla önde giden taraf oldu.
 
Siyah  - beyazlı ekip, üçüncü çeyreğe Chatman&rsquo;ın sayısıyla başladıktan sonra bir süre üstünlüğü elinde tuttu. Üçüncü periyodun bitimine 4 dakika 11 saniye kala 55 - 55 ile skor yeniden eşitlendi. Büyük çekişmenin yaşandığı son dakikalarda skor üstünlüğü sürekli el değiştirdi. Medical Park Trabzonspor, 3. çeyreği 63 - 66 önde tamamladı.
 
Beşiktaş Cola Turka Erkek Basketbol Takımı, son periyoda Serhat Çetin&rsquo;in basketi ile başladı. Karşılıklı basketler sonucunda skorda dengenin hakim olduğu 4. çeyreğin ilk 5 dakikalık bölümü 71-71 eşitlikle geçildi. Maçın son dakikaları büyük bir çekişmeye sahne oldu. Bir ara Medical Park Trabzonspor farkı 4 sayıya kadar çıkarttı (71-75). 
 
Bitime 2 dakika 24 saniye kala 76-77&rsquo;lik skorla farkı 1&rsquo;e indiren siyah - beyazlılar, bitime son 1 dakika kala da 83-81 öne geçti. Medical Park Trabzonspor&rsquo;un skoru 83-83&rsquo;e getirmesinin ardından Beşiktaş Cola Turka bitime 36 saniye kala 86-83&rsquo;lük skorla yeniden öne geçti. Son saniyelerde Marcelus Kemp&rsquo;in serbest atışlardan bulduğu sayılara karşın bitime 4 saniye kala Medical Park Trabzonspor 3 sayılık basket buldu ve skor 89-88&rsquo;e geldi. Son 3 saniyede Chatman serbest atıştan 1 sayı buldu ve Beşiktaş Cola Turka salondan 90-88 galibiyetle ayrılarak finale yükselen taraf oldu.
 
Beşiktaş Cola Turka&rsquo;nın, Spor Toto Türkiye Kupası finalinde Galatasaray Cafe Crown - Fenerbahçe Ülker maçının galibiyle 13 Şubat Pazar günü saat 15.00&rsquo;te Kadir Has Spor Salonu&rsquo;nda karşı karşıya gelecek. 
</TEXT>
</DOC>
