<DOC>
<DOCNO> 1421420 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d730cbd2-4df1-4894-a7b6-311df1634f1e </URL>
<DATE> 2011/02/07 </DATE>
<TIME> 17:35:00.0 </TIME>
<AUTHOR>    </AUTHOR>
<HEADLINE>
ligue 1'de g��r��n��m
</HEADLINE>
<TEXT>
Fransa 1. Futbol Ligi'nde (Ligue 1) 22. haftada lider Lille, Auxerre ile 1-1 berabere kalmasına rağmen, liderliğini sürdürdü.

Lille, deplasmanda Auxerre ile oynadığı maçta golcüsü Moussa Sow&rsquo;un 9. dakikadaki golüyle 1-0 öne geçti. Auxerre&rsquo;in 86. dakikada Dariusz Dudka ile bulduğu golle maç 1-1 sonuçlandı. Son dakikalarda yediği golle 2 puan kaybeden Lille, puanını 42&rsquo;ye çıkardı.

Tarihindeki 3. şampiyonluğa ulaşmayı amaçlayan Lille, bu sonuçla yenilmezlik serisini 12 maça çıkardı.

Liderin takipçisi 2. sıradaki Paris Saint Germain ise haftanın üst sıraları yakından ilgilendiren maçında Rennes&rsquo;e deplasmanda 1-0 mağlup oldu ve 37 puanda kaldı.

Maçı 19. dakikada Yacine Brahimi&rsquo;nin golüyle kazanan Rennes de puanını 37&rsquo;ye çıkararak Paris Saint-Germain&rsquo;in ardından averajla 3. sıraya yerleşti.

Geçen haftayı 3. sırada tamamlayan Lyon ise, sahasında Bordeaux ile 0-0 berabere kalarak, 35. puanla 6. sıraya düştü.

Çok kötü bir sezon geçiren Monaco, Toulouse deplasmanından da puansız döndü. 2-0 yenilen Monaco, 21 puanda kaldı ve 19. sıraya düştü.

22. haftada şu sonuçlar alındı:

Marsilya-Arles-Avignon: 1-0, Montpellier-Saint-Etienne: 1-2, Nice-Sochaux: 1-0, Brest-Nancy: 2-1, Caen-Lorient: 0-2, Lens-Valenciennes: 1-1, Rennes-Paris SG: 1-0, Toulouse-Monaco: 2-0, Auxerre-Lille: 1-1, Lyon-Bordeaux: 0-0.

Puan durumuna gelince, Lille 42 puanla liderliğini sürdürdü. Lideri 37 puanla Paris St Germain izliyor. Aynı puana sahip Rennes avöerajla üçüncü. Dördüncü sıradaki Marsilya&rsquo;nın 36, beşinci sıradaki St Etienne&rsquo;nin 35 puanı var. Son üç sıradaki takımlardan Racing Lens 23 puanla 18&rsquo;inci, Monaco 21 puanla 19&rsquo;uncu ve Arles-Avignon 8 puanla son sırada yeralıyor.

Gol krallığı yarışında Lille&rsquo;den Sow, 16 golle ilk sırada. Onu 13 golü olan Nene (Paris St Germain) ve 11 golü bulunan Youssef El Arabi (Caen) izliyor.
</TEXT>
</DOC>
