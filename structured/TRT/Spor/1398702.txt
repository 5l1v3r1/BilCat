<DOC>
<DOCNO> 1398702 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=6afe0404-3dcd-48b1-826e-d6c0d86f2198 </URL>
<DATE> 2011/01/16 </DATE>
<TIME> 22:21:00.0 </TIME>
<AUTHOR>    </AUTHOR>
<HEADLINE>
fener'den sessiz prova
</HEADLINE>
<TEXT>
İkinci yarı hazırlıklarını Antalya'da sürdüren Fenerbahçe, hazırlık maçında Samsunspor ile 0-0 berabere kaldı.

Fenerbahçe taraftarları, Samsunspor karşısında sergiledikleri futbol nedeniyle sarı-lacivertli futbolcuları protesto etti. Sarı-lacivertli taraftarlar, &quot;Kaybolan ruhumuz seni çok özlüyoruz&quot;, &quot;O forma kutsaldır nasip olmaz herkese&quot;, &quot;Renklere aşığız sizlere değil&quot;, &quot;Kocaman gol gol&quot;, &quot;Ayıptır sorması tatile mi geldiniz&quot;, &quot;Taraftar ne zaman mutlu olacak, taraftar bunları hak etmiyor&quot;, &quot;Koskoca Fener&rsquo;i ne hale getirdiniz&quot; şeklinde tezahüratlar yaptı. Maç oynanırken sahaya sırtlarını dönen taraftarlar, alkışlarla da oynanan futbola tepki gösterdi.

Taraftarlar, Brezilyalı oyuncu Alex&rsquo;in yanı sıra, uzun bir aradan sonra ilk kez forma giyen Güiza&rsquo;ya oyuna girerken sevgi gösterilerinde bulundu.

İlk Yarı 

14.dakikada sağ kanattan gelişen Samsunspor atağında Murat&rsquo;ın pasında ceza sahasında uygun pozisyonda topla buluşan Agbetu&rsquo;nun sert vuruşunda meşin yuvarlak defansa çarparak kornere gitti.

22. dakikada Emre&rsquo;nin ara pasında çalımlarla ceza sahasına giren Semih, topu uygun pozisyonda Özer&rsquo;e çıkarttı. Özer&rsquo;in yerden sert vuruşunda kaleci Ahmet 
topu kornere çeldi.

26. dakikada Alex&rsquo;in korner atışında iyi yükselen Lugano&rsquo;nun kafa vuruşunda Samsunsporlu defans oyuncuları topu çizgiden kornere attı.

36. dakikada ceza sahasında topla buluşan Özer Hurmacı&rsquo;nın sert vuruşunu kaleci Ahmet, topu güçlükle kornere çeldi.

İlk yarı golsüz eşitlikle sona erdi.

İkinci Yarı

52. dakikada sağ kanattan gelişen Fenerbahçe atağında Selçuk&rsquo;un yerden pasında ceza sahasında topla buluşan Alex&rsquo;in vuruşunda top direğin yanından auta çıktı.

53. dakikada Musa&rsquo;nın ceza sahasındaki Zenke&rsquo;ye pasında, bu oyuncunun vuruşunda top filelerle buluştu. Ancak hakem ofsayt gerekçesiyle gol kararı vermedi.

59. dakikada Özer&rsquo;in sağ kanattan ortasında ceza sahasında kaleci ile karşı karşıya kalan Semih&rsquo;in vuruşunda top auta çıktı.

74. dakikada Mehmet Topuz&rsquo;un ortasına iyi yükselen Selçuk&rsquo;un kafa vuruşunda meşin yuvarlak auta çıktı.

90. dakikada Dia&rsquo;nın pasında ön direkte uygun pozisyonda topla buluşan Guiza&rsquo;nın vuruşunda top auta çıktı.

Maçta, 0-0 sona erdi.

</TEXT>
</DOC>
