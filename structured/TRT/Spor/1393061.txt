<DOC>
<DOCNO> 1393061 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=36866f2b-8d94-4678-80ab-4cf3071db5bb </URL>
<DATE> 2011/01/11 </DATE>
<TIME> 14:43:00.0 </TIME>
<AUTHOR>    </AUTHOR>
<HEADLINE>
ballack'tan mesut ��zil'e ��vg��
</HEADLINE>
<TEXT>
"Mesut Özil ile uzun zamandan beri boş olan orta sahanın merkezi pozisyonunda yeniden çok iyi bir oyuncuya sahip olduk."

 
İngiliz FC Chelsea takımından Bayer Leverkusen&rsquo;e transfer olan Alman Milli Takımı&rsquo;nın eski kaptanı Michael Ballack, milli takımın Türk kökenli oyuncusu Mesut Özil&rsquo;i övdü.
 
Ballack, &quot;Die Welt&quot; ve &quot;Berliner Morgenpost&quot; gazetelerinde ortak yayınlanan röportajında, &quot;Mesut Özil ile uzun zamandan beri boş olan orta sahanın merkezi pozisyonunda yeniden çok iyi bir oyuncuya sahip olduk. Mükemmel bir yeteneği ve büyük bir potansiyeli var&quot; dedi.
 
Mesut&rsquo;un Real Madrid takımına transfer olmasının da bunun ispatı olduğunu ifade eden Ballack, Alman Milli Takımı&rsquo;nda ayrıca Bastian Schweinsteiger ve Thomas Müller&rsquo;in çok büyük gelişmeler gösterdiğini, kaleci Manuel Neuer&rsquo;in de milli takımın önemli bir yapı taşı haline geldiğini kaydetti.
 
Kendisi için 2012 Avrupa Şampiyonası&rsquo;nın önemli bir hedef olup olmadığının sorulması üzerine de Ballack, uzun bir sakatlık dönemi geçirdiğini hatırlatarak, şimdi öncelikle sadece Bayer Leverkusen&rsquo;de iyi futbol oynamaya odaklandığını söyledi.
 
Alman 1. Ligi&rsquo;nde Borussia Dortmund&rsquo;un sezonun ilk yarısında çok iyi oynayarak önemli bir avantaj sağladığını da belirten Ballack, Dortmund&rsquo;u durdurabilecek bir takımın Bayer Leverkusen, bir diğerinin de Bayern Münih olduğunu savundu.
 
Ballack, uzun bir aradan sonra yeniden ilk kez giyeceği Bayer Leverkusen formasıyla cuma günü başlayacak sezonun ikinci yarısında ilk maçını Borussia Dortmund&rsquo;a karşı oynayacak. Ballack, 1999&rsquo;dan 2002 yılına kadar Bayer Leverkusen&rsquo;de oynamış, daha sonra FC Chelsea&rsquo;ye transfer olmuştu.
</TEXT>
</DOC>
