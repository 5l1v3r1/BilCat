<DOC>
<DOCNO> 1395946 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=966bb0ab-0975-4e75-bbe9-b10b7a68c728 </URL>
<DATE> 2011/01/13 </DATE>
<TIME> 21:43:00.0 </TIME>
<AUTHOR>    </AUTHOR>
<HEADLINE>
"3 kuru��a oyuncu yok"
</HEADLINE>
<TEXT>
Bursaspor'da Başkan İbrahim Yazıcı güven tazedi. 

Bursaspor Kulübünün, açık oylamayla yapılan olağanüstü genel kurulundaki seçimde, Kulüp Başkanı İbrahim Yazıcı güven tazeledi.

Atatürk Spor Salonu&rsquo;nda gerçekleşen genel kurula, oy kullanma hakkı bulunan 1779 üyeden 546&rsquo;sı katıldı. Genel kurulda verilen önerge gereği açık oylama yapıldı. İbrahim Yazıcı başkanlığındaki yönetim, oy birliğiyle güven tazeledi. 

İbrahim Yazıcı, konuşmasıyla da Genel Kurul&rsquo;a damgasını vurdu.  

&rsquo;&rsquo;Şampiyonluk için 46 yıl daha beklemek, her yıl en az 2 genel kurul yapmak, en 
 az 2 teknik adamla çalışmak ve en az 10 milyon lirayı sokağa atmak istiyorsanız bana oy vermeyin&rsquo;&rsquo; diyen Yazıcı, kendisi ve yönetim kurulundaki arkadaşlarına yönelik insafsızca eleştiriler ve iftiralar atıldığını öne sürerek, &rsquo;&rsquo;Hepimiz büyük bir masanın etrafındayız. Siz masanın üstünde her şey yolundaymış gibi görüyorsunuz. Bir de masanın alt tarafı var. Yüzümüze gülenler, arkamızdan işler çeviriyor. Bunların oyuncakları elinden alındı. Şunu bilmeliler ki Bursaspor artık sizin oyuncağınız değil. Siz gidin kendinize başka oyuncak bulun. Bursaspor&rsquo;un yakasından düşün artık&rsquo;&rsquo; diye konuştu.

Bursaspor&rsquo;un başkanlığına aday olduğunda, &rsquo;&rsquo;İlk yıl beni yargılamayın. Size ikinci yıl Avrupa kupalarına katılmayı, üçüncü yıl ise şampiyonluk yarışında olan bir Bursaspor vadediyorum&rsquo;&rsquo; dediğini hatırlatan Yazıcı, ilk yıl UEFA Kupası&rsquo;na katılma şansını son hafta yitirdiklerini, ikinci yıl da Bursaspor&rsquo;a şampiyonluğa ulaşarak tarihinin en önemli başarısını yaşattıklarını anlattı. 

 &rsquo;&rsquo;Bundan 3 sene önce şampiyonluk lafını ağzına alacak cesaretli bir insan  gösterin bana?&rsquo;&rsquo; diyen Yazıcı, bunu söylemekle kalmayıp bu hayali gerçekleştiren bir başkan olmanın gururunu yaşadığını vurguladı.

Sercan, Ozan ve Volkan gibi yıldız oyuncularına gelen transfer tekliflerini geri çevirdiklerini anımsatan Yazıcı, şunları söyledi: 

&rsquo;&rsquo;Sercan&rsquo;ı, Ozan&rsquo;ı, Volkan&rsquo;ı istiyorlar &rsquo;Satma başkan&rsquo; diye herkes ayağa kalkıyor. &rsquo;Sakın vermeyelim&rsquo; feryadı yükseliyor. Peki niçin vermiyoruz; oyuncumuz  değerli olduğu için. Önerilen rakamlar aklımızdan geçenle aynı olmadığı için oyuncularımızı vermiyoruz. Yıldız oyuncumuzu vermiyorsak şampiyon takımın formasını neden ucuza satalım. Oyuncumuz değerli de formamız değersiz mi? Bursaspor formasına markasını yazdırmak isteyen, formanın hakkını vermek zorunda. Benim kulübümün forması kutsaldır ve o forma her şeyden önemlidir.&rsquo;&rsquo;

Yazıcı, Bursaspor&rsquo;un kurumsallaşması için çaba sarfettiklerini ve profesyonelleri göreve getirdiklerini belirterek, 

 &rsquo;&rsquo;Biz profesyonellerin işine karışmıyoruz. Sık sık medyaya çıkmıyoruz. Antrenman sahasının kenarına sandalye atıp poz vermiyoruz. Çünkü biz profesyonellerin işine karışmıyoruz. Şampiyonluk için 46 yıl daha beklemek, her yıl en az 2 genel kurul yapmak, en az 2 teknik adamla çalışmak ve en az 10 milyon lirayı sokağa atmak istiyorsanız bana oy vermeyin. (Sercan&rsquo;ı, Ozan İpek&rsquo;i, Serdar&rsquo;ı 3 kuruşa satalım), (Bursaspor kasası deniz yemeyen keriz) diyorsanız bırakın ben gideyim. Buyurun karar sizin.&rsquo;&rsquo; şeklinde konuştu. 

Kulübün bankada 20 milyon 97 bin 9 lira 14 kuruş lirasının bulunduğu, borcunun ise 2 milyon 243 bin 520 lira 50 kuruş olduğu bildirildi.

Bursa Büyükşehir Belediye Başkanı Recep Altepe de, yeniden göreve seçilen İbrahim Yazıcı başkanlığındaki yönetime herkesin destek vermesi gerektiğini söyledi.

Bursa&rsquo;ya 45 bin kişilik yeni bir stat kazandırma adına önemli bir çalışma  başlattıklarını hatırlatan Yazıcı, &rsquo;&rsquo;Stadın ihalesi önümüzdeki ay yapılacak ve 1,5 yıl içinde bitirmek istiyoruz. İbrahim Yazıcı ve yeni yönetimini kutluyor, desteğimizin devam edeceğini belirtmek istiyorum&rsquo;&rsquo; dedi. 

Bazı kongre üyeleri Recep Altepe&rsquo;nin konuşmasının ardından, &rsquo;&rsquo;Olacak olacak olacak o kadar, stadyum yerinde kalacak o kadar&rsquo;&rsquo; şeklinde tezahürat yaptı. 
    
</TEXT>
</DOC>
