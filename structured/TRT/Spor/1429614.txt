<DOC>
<DOCNO> 1429614 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=eeaeaad8-8861-4c55-ad2e-00ea2fc19eae </URL>
<DATE> 2011/02/15 </DATE>
<TIME> 15:20:00.0 </TIME>
<AUTHOR>    </AUTHOR>
<HEADLINE>
bu hafta g��zler bjk ve fb'de
</HEADLINE>
<TEXT>
Beşiktaş, önce Dinamo Kiev için sonra da Fenerbahçe için hazırlanıyor.

Spor Toto Süper Ligde, Beşiktaş-Fenerbahçe karşılaşması merakla beklenirken; Beşiktaş, Perşembe günü önemli bir sınav daha verecek.
Siyah beyazlılar, öncelikle Dinamo Kiew için hazırlıklarını bugün yaptığı antrenmanla sürdürdü.  Bugünkü antrenmanda Beşiktaş, pas çalışmalarının ardından dar alan çalışması yaptı. Siyah beyazlılar, yarım sahada oynanan taktik maçın ardından şut çalışmasıyla günü tamamladı. 
Tedavisi Avustralya’da devam eden Ersan Gülüm’ün katılamadığı antrenmanda Nihat Kahveci ve Cenk Gönen takımdan ayrı olarak fizyoterapist eşliğinde koşu yaptı. 
Beşiktaş, yarın (16 Şubat) saat 11.00’de yapacağı antrenmanla Dinamo Kiev maçı hazırlıklarını bitirecek. Antrenmanın ardından Teknik Direktör Bernd Schuster saat 12.30’da basın toplantısı düzenleyecek. 
Fenerbahçe de, dün oynadığı Kayserispor maçının ardından ara vermeden, Pazar günü Beşiktaş ile oynayacağı maçın hazırlıklarına, başladı. Sabah saatlerinde Can Bartu Tesisleri’nde gerçekleştirilen antrenmana, bir süredir takımdan ayrı çalışan Uğur Boral da katıldı. 
Kayserispor maçında oynayan futbolcular, yenilenme çalışmasıyla antrenmanı tamamladı. Diğer futbolcular ise 5’e 2 top kapma ve pas çalışmasının ardından, 4 minyatür kale maçla antrenmanı tamamladı. Minyatür kale maçı, Mert Günok, Caner Erkin, Semih Şentürk, Cristian Baroni ile İlhan Eker’den oluşan mavi takım kazandı. 
Tedavisi devam eden Emre Belözoğlu, tesislerde yaptığı çalışmalarla hazırlıklarını sürdürdü. Sağ baldırında zorlama olan Issiar Dia dinlendirilirken; Kayserispor maçında burnuna darbe alan Andre Santos, MR çektirmek üzere hastaneye gittiği için antrenmana katılmadı. Gribal enfeksiyon geçiren Gökay Iravul, takımdan ayrı çalıştı. A2 Takımında bulunan Hasan Erbey, Okan Alkan, Berk Elitez ve Ertuğrul Taşkıran da antrenmanda yer almadı. 
 


</TEXT>
</DOC>
