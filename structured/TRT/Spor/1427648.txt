<DOC>
<DOCNO> 1427648 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=fa4230df-884b-429f-884a-d6e1fccd8f88 </URL>
<DATE> 2011/02/13 </DATE>
<TIME> 19:08:00.0 </TIME>
<AUTHOR>    </AUTHOR>
<HEADLINE>
mp antalyaspor 1 - 4 manisaspor
</HEADLINE>
<TEXT>
Spor Toto Süper Lig'in 21. haftasında Manisaspor, deplasmanda farklı kazandı.

Antalya Mardan Stadında oynanan maçta Manisaspor deplasmanda Medical Park Antalyaspor&rsquo;u 4-1 mağlup etti.

Bu sonuçla Manisaspor puanını 31&rsquo;e çıkarırken, ev sahibi ekip 25 puanda kaldı. 
Maçtan Dakikalar 

2&rsquo;nci dakikada Sedat orta alandan taşıdığı topu Ali Zitouni&rsquo;ye uzattı. Tunuslu golcü kaleciyi geçti, ama kötü vuruşla topu yandan dışarı gönderdi.

GOL:5&rsquo;inci dakikada Kerem sağdan şık ortasına yükselen Ali Zitouni, kafayla topu filelere gönderdi: 1-0.

GOL:7&rsquo;nci dakikada Ömer&rsquo;in serbest atıştan gönderdiği ortaya Hüseyin iyi yükseldi ve kafayla topu ağlara gönderdi: 1-1.

21&rsquo;inci dakikada kaleci Ömer&rsquo;in kalesinden çıkmasını fırsat bilen Simpson, topu boş kale yerine dışarı attı.

28&rsquo;inci dakikada Tita topla birlikte ceza alanına girdi, şutunu defans kornere çıkardı.

29&rsquo;uncu dakikada bu kez Necati Ateş&rsquo;in ceza alanı içinden vurduğu şutu, kaleci tokatlayıp kornere çıkardı.

GOL:30&rsquo;uncu dakikada Mehmet Güven&rsquo;in ara pasıyla buluşan Isaac, kalenin önünde çok sert vurdu: 1-2.

GOL:37&rsquo;nci dakikada Ömer Aysan&rsquo;ın ortasında arka direkte topla buluşan Simpson, topu filelere gönderdi: 1-3.

50&rsquo;nci dakikada Manisa ceza alanında topla buluşan Necati Ateş, meşin yuvarlağı ezince pozisyonu kullanamadı, savunma tehlikeyi uzaklaştırdı.

GOL:64&rsquo;üncü dakikada Ömer&rsquo;in köşe atışından gönderdiği ortaya Dixon iyi yükseldi ve topu kafayla kaleci Ömer&rsquo;in üstünden ağlara gönderdi: 1-4.

73&rsquo;üncü dakikada Necati Ateş&rsquo;in ceza alanı dışından savurduğu sert şut, az farkla yandan auta çıktı.

77&rsquo;nci dakikada Uğur&rsquo;un sert şutunu kaleci İlker iki hamlede yatarak önledi.

Karşılaşma, Manisaspor&rsquo;un 4-1 üstünlüğüyle sona erdi
</TEXT>
</DOC>
