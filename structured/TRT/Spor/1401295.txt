<DOC>
<DOCNO> 1401295 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=46cd271b-d2f7-40f2-8c96-8f43b261bd7d </URL>
<DATE> 2011/01/19 </DATE>
<TIME> 10:36:00.0 </TIME>
<AUTHOR>    </AUTHOR>
<HEADLINE>
aurelio: "rekabet ��ok artt��"
</HEADLINE>
<TEXT>
 Beşiktaş'ın Brezilya asıllı futbolcusu Mehmet Aurelio, lider Trabzonspor ile aralarındaki puan farkına bakmadan mücadele edeceklerini söyledi.

Aurelio, kulübün internet sitesine yaptığı açıklamada, yeni oyuncuların transferiyle ilk yarıdakinden daha güçlü bir takım haline geldiklerini dile getirdi. 

Güçlü kadrolarıyla mücadelelerini sürdüreceklerini ifade eden tecrübeli oyuncu, tam kadro çalıştıklarını ve sakat oyuncunun olmamasının kendisini mutlu ettiğini ifade etti. 

Süper Lig, Türkiye Kupası ve UEFA Avrupa Ligi&rsquo;nde başarılı olmak istediklerini belirten Aurelio, &rsquo;&rsquo;Ligin ikinci yarısında Trabzonspor ile  aramızdaki puan farkına bakmaksızın mücadelemizi sürdüreceğiz. Yaptığımız toplantılarda da sürekli bunu konuşuyoruz. Yeni oyuncuların gelmesiyle ilk yarıdakinden daha güçlü bir takım haline geldik&rsquo;&rsquo; dedi.

Manuel Fernandes&rsquo;in gelmesiyle orta sahada görev yapan oyuncu sayısının arttığını ve bunun forma bulma şansını zorlaştırdığını kaydeden siyah-beyazlı oyuncu, &rsquo;&rsquo;Görev yaptığım bölgede Necip, Ernst ve Fernandes gibi çok kaliteli futbolcular var. Forma savaşı daha zor bir hale geldi. Antrenmanlarda daha fazla çalışmamız gerekiyor. Ancak bu, Schuster için son derece güzel bir durum. Çünkü elinde bir sürü alternatif var. Bir oyuncunun sakatlanması ya da cezalı olması durumunda yerini hemen doldurabilecek. Takım arkadaşlarım Ernst, Necip ve Fernandes ile birlikte güzel bir rekabet yaşıyoruz&rsquo;&rsquo; diye konuştu.

Takıma yeni katılan Simao ve Almeida&rsquo;nın da çok iyi futbolcular olduğunu belirten Aurelio, her iki oyuncunun da takıma büyük katkı sağlayacağını sözlerine ekledi.

</TEXT>
</DOC>
