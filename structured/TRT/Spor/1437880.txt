<DOC>
<DOCNO> 1437880 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=779feab1-a6aa-4c36-8dbe-91921e09edea </URL>
<DATE> 2011/02/23 </DATE>
<TIME> 11:28:00.0 </TIME>
<AUTHOR>    </AUTHOR>
<HEADLINE>
bu kadar ��anss��zl��k olur mu
</HEADLINE>
<TEXT>
Cangele, Trabzon maçı kadrosuna alınıp alınmayacağının belirlenmesi için 5 aylık aradan sonra  A2 Ligi'nde Kayserispor- Samsunspor maçında görev aldı.

Kayserispor&rsquo;un talihsiz futbolcusu Cangele&rsquo;nin yeni sakatlığına Kayserispor - Samsunspor A2 Ligi maçındaki çamurlu sahanın yol açtığı, sol iç yan bağda yeni bir yırtık oluşan tecrübeli futbolcunun 6 haftadan önce iyileşemeyeceği bildirildi.
Kayserispor&rsquo;un 4 sezon önce Sakaryaspor&rsquo;dan transfer ettiği Arjantinli Cangele&rsquo;nin talihsizlikler zinciri Sarı kırmızılı ekibin 8 Mayıs&rsquo;ta Bursa&rsquo;da Gençlerbirliği ile final oynadığı ve kupayı müzesine götürdüğü karşılaşmada başladı. Cangele, sol dizindeki çapraz bağlarının kopması sonucu ciddi bir ameliyat geçirdi. 
Arjantinli futbolcu, ameliyattan 5 ay sonra sahalara yeniden döndü. Cangele, bu sezon 11 Eylül 2010&rsquo;da Kayserispor&rsquo;un kendi sahasında Fenerbahçe&rsquo;yi 2-0 yendiği maçta aldığı darbeyle bu kez sağ dizinden sakatlandı. Cangele, sağ diz yan bağlarındaki kopma sebebiyle tekrar ameliyat oldu. 
Her iki dizinden de ameliyat geçiren Cangele ile Kayserispor kulübü bir jest yaparak sözleşmesini 3 yıl daha uzattı. 
Trabzonspor maçı kadrosuna alınıp alınmayacağına karar verilmesi için 5 aylık aradan sonra Cangele dün Kayserispor- Samsunspor A2 maçında forma giydi. Ancak, tecrübeli futbolcu yağmur nedeniyle ağırlaşan sahada 28. dakikada ters bir şekilde kayınca yine iki yıl önce ilk ameliyatı olduğu dizinden sakatlandı. 

 


</TEXT>
</DOC>
