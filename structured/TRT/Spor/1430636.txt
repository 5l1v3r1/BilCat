<DOC>
<DOCNO> 1430636 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=eadbf8c3-6949-4149-a8ab-4e46b328c49d </URL>
<DATE> 2011/02/16 </DATE>
<TIME> 14:42:00.0 </TIME>
<AUTHOR>    </AUTHOR>
<HEADLINE>
quaresma, "t��rk tak��mlar�� ��ok agresif "
</HEADLINE>
<TEXT>
Beşiktaş'ın Portekizli yıldızı Ricardo Quaresma, "Türk takımları, futbol oynatmamaya yönelik oynuyor" dedi.

Beşiktaş&rsquo;ın Dinamo Kiev ile oynayacağı karşılaşma öncesinde düzenlenen basın toplantısına katılan Beşiktaş&rsquo;ın Portekizli yıldızı Ricardo Quaresma Avrupa Ligi&rsquo;nin Türkiye ligi&rsquo;nden çok farklı olduğunun altını çizdi. 
Quaresma, &quot;Burada çok güzel şeyler arzu ediyoruz. Bunun için de çalışıyoruz. Yarın kendi sahamız ve kendi taraftarımız önünde oynayacak olmamız bizim için daha da önemli. Türkiye Ligi ve Avrupa Ligi arasında ciddi farklar var. Bunun asıl nedeni de Türk takımlarının çok agresif oynamaları ve futbol oynatmamaya yönelik oynamaları&quot; dedi. 
Portekizli futbolcu, ligde istedikleri sonuçları alamamalarıyla ilgili olarak ise, &quot;Devre arasında çok önemli oyuncular aramıza katıldı ancak bu oyuncular  kısa bir süredir takımla birlikteler. Takıma bir adaptasyon süreleri var, bu süre geçtiği zaman çok daha iyi işler yapacağız, çok daha iyi sonuçlar alacağız&quot; şeklinde konuştu.   
Hem Türkiye&rsquo;de hem de Beşiktaş&rsquo;ta olmaktan dolayı çok mutlu olduğunu kaydeden Quaresma, &quot;Burada iyi çalıştığımı düşünüyorum ve mutluyum da. Burada kendimi evimde gibi hissettiğimi söyleyebilirim&quot; dedi.  
Yıldız futbolcu kaptan İbrahim Üzülmez&rsquo;in sözleşmesinin fesh edilmesi üzerine takım kaptanı olmak isteyip istemeyeceğiyle ilgili bir soruya ise, &quot;Ben de Beşiktaş&rsquo;ın kaptanı olmayı çok isterim. Bu çok önemli ve gurur verici bir görevdir&quot; yanıtını verdi.  
Dinamo Kiev&rsquo;in yıldız oyuncusu Andriy Shevchenko ile ilgili bir soruya da siyah beyazlı futbolcu, &quot;Shevchenko çok saygı duyulması gereken oyunculardan biri. Oynadığı zaman çok tehlikeli olan bir oyuncu. Ona saygı göstermemiz gerekiyor&quot; ifadelerini kullandı. 
Hakemler hakkında çok fazla konuşmayı seven biri olmadığının altını çizen Quaresma, &quot;Ama bu sezon hakemlerden çok canımızın yandığını söyleyebilirim. Biz şu an bunu konuşacak durumda değiliz. Kendi üzerimize düşenleri yapmamız gerekiyor öncelikle. Yarınki hakemin Portekizli olması da çok önemli değil. Sonuçta üzerine düşen görevi yapacak. Ancak kendisiyle rahat anlaşabilecek olmam güzel&quot; diye konuştu. 
</TEXT>
</DOC>
