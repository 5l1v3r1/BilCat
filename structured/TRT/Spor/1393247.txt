<DOC>
<DOCNO> 1393247 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ea32fc83-344d-4876-9e3a-228bda8d76f4 </URL>
<DATE> 2011/01/11 </DATE>
<TIME> 16:37:00.0 </TIME>
<AUTHOR>    </AUTHOR>
<HEADLINE>
g��ne��: "2-0'dan sonra rehavet oldu"
</HEADLINE>
<TEXT>
Trabzonspor Teknik Direktörü Şenol Güneş, kazanmaları gereken bir maçı kazandıklarını söyledi.

 
Trabzonspor Teknik Direktörü Şenol Güneş, iyi bir takıma karşı oynadıklarını kaydetti. Maçın zor geçeceğini bildiklerini ifade eden Güneş, &quot;Daha çok gol atmamız gereken bir maçtı, bunu başaramadık&quot; dedi.
 
Şenol Güneş, ilk bölümlerde Konya Torku Şekerspor&rsquo;un iyi oynadığını dile getirerek, şunları kaydetti:
 
&quot;Daha sonra oyunun kontrolünü elimize geçirerek goller ve pozisyonlar bulduk. 2-0&rsquo;dan sonra rehavet oldu, bu bizim için olumsuzdu. Rakibimize oynama şansı verdik. Rakibimiz de futbol oynamayı bilen, pas yaparak hücum yapan bir takımdı. Rakibe daha az pozisyon vermemiz gerekiyordu. Bu maçta hatalarımız var. Hazırlık dönemindeki eksikliğe veriyorum. Ancak oyuncuların bu zeminde kazanması olumlu.&quot;
 
Güneş, Manisaspor ve Beşiktaş maçlarını kazanarak gruptan çıkmak istediklerini sözlerine ekledi.
 Konya Torku Şekerspor Cephesi   
 Konya Torku Şekerspor Teknik Direktörü Mehmet Altıparmak ise büyük bir takımı ağırladıkları için mutlu olduklarını belirtti.
 
Skordan ziyade ortaya konan futbolun önemli olduğunu vurgulayan Altıparmak, &quot;Kupanın son şampiyonu ve lig liderine karşı oynadık. Özellikle ikinci yarıda tek kaleye yakın oynadık. Ancak onlar girdiği pozisyonları değerlendirdi, biz değerlendiremedik. Tecrübe farkı sonucu ortaya çıkardı. Biz skor dışında sahada gereken her şeyi yaptık. Müthiş mücadele ettik. Bütün futbolcu kardeşlerimi kutluyorum, alınlarından öpüyorum&quot; diye konuştu.
</TEXT>
</DOC>
