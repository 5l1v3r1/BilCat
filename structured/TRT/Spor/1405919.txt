<DOC>
<DOCNO> 1405919 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=8a0125d8-a7f2-4bb1-8e2f-7a242d956e97 </URL>
<DATE> 2011/01/23 </DATE>
<TIME> 18:17:00.0 </TIME>
<AUTHOR>    </AUTHOR>
<HEADLINE>
trabzonspor potada co��tu
</HEADLINE>
<TEXT>
Beko Basketbol Ligi'nde Medical Park Trabzonspor, Bornova Belediyesi'ni 95-83 yendi.

Karşılaşmaya hızlı başlayan Medical Park Trabzonspor, Cakic, Ersin ve Rasic&rsquo;in basketleriyle ilk 3 dakikada skoru 6-0 yaptı. Maçın 4. dakikası sonunda 8 sayılık farka ulaşan (10-2) bordo-mavililer, karşılıklı basketlerle geçen kalan dakikaların ardından ilk periyodu 24-18 önde kapadı.

İkinci periyodun başından itibaren üstünlüğünü sürdüren Medical Park Trabzonspor, Ersin, Hadi, Milosevic, Obasohan ve Ali&rsquo;nin basketleriyle son 4 dakikaya 14 sayılık farkla (40-26) girdi. Periyodun son 2 dakikasında skoru 44-28 yaparak 16 sayılık farka ulaşan bordo-mavililer, Bornova Belediyesi&rsquo;nin Ffriend, Soner ve Ümit ile yaptığı 7-0&rsquo;lık seri sayının ardından devreyi 46-35 üstün tamamladı.

3. periyoda ilk devrenin aksine iyi başlayan Bornova Belediyesi, Smith, Ffriend, Ümit ve Collins&rsquo;in basketleriyle bitime 4 dakika kala farkı 4 sayıya kadar düşürdü: 54-50. Toparlanan bordo-mavililer, son dakikada Ali ve Snow ile bulduğu basketlerle rahatlayarak periyodu 68-57 önde kapadı.

Son periyotta ise ev sahibi ekip, 7 dakika sonunda Ali, Milosevic, Rasic ve Ersin&rsquo;in basketleriyle farkı 20 sayıya (86-66) çıkarmayı başardı. Karşılaşma, Medical Park Trabzonspor&rsquo;un 95-83 üstünlüğüyle sona erdi. 

Karşılaşmada 25 sayı atan Ali Karadeniz en fazla sayı üreten oyuncu olurken Bornova Belediyesi&rsquo;nde Ffriend 19 sayıyla oynadı.


</TEXT>
</DOC>
