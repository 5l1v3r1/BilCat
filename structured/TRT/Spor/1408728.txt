<DOC>
<DOCNO> 1408728 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=7b2169b1-9ef0-433c-842a-16aa2ddb5738 </URL>
<DATE> 2011/01/26 </DATE>
<TIME> 10:22:00.0 </TIME>
<AUTHOR>    </AUTHOR>
<HEADLINE>
semih ilk 5'te
</HEADLINE>
<TEXT>
Boston, Cleveland'ı 112-95 mağlup ederken, son şampiyon Los Angeles Lakers, Mehmet Okur’lu Utah Jazz’a şans tanımadı. 

NBA&rsquo;de sabaha karşı 5 maç oynandı.

Temsilcimiz Semih Erden&rsquo;in ilk beşte başladığı maçta Boston Celtics, sahasında Cleveland Cavaliers&rsquo;ı 112-95 mağlup etti. Boston bu sonuçla üst üste evinde 6. galibiyetine imza atarken, Cleveland üst üste 18. mağlubiyetini almış oldu.

Semih 2 sayı, 8 ribaundla oynarken, Boston&rsquo;da Paul Pierce 24 sayı, 4 ribaund, 2 asistle en skorer oyuncu oldu. 

Cleveland&rsquo;ın en etkili oyuncusu  15 sayı, 3 ribaundla oynayan Eyenga oldu. 

Gecenin bir diğer maçında son şampiyon Los Angeles Lakers, Mehmet Okur’lu Utah Jazz’ı 120-91’lik skorla mağlup ederek kendi sahasında üst üste 7. galibiyetini aldı. 

Lakers bu galibiyetle iç saha galibiyet serisini 7 maça çıkartırken, kötü gidişe dur diyemeyen Utah Jazz üst üste 5. mağlubiyetini aldı.

Utah&rsquo;da Mehmet Okur, 13 dakika ter döktüğü karşılaşmayı 3 sayı, 1 ribaund, 1 asist, 1 top çalma ve 1 blokla tamamladı. 

Lakers’ta Kobe Bryant 21 sayı, 6 asist, 2 top çalmayla sahanın en etkili ismi olurken, Pau Gasol 20 sayı, 7 ribaund, 5 asist, Andrew Bynum da 19 sayı, 11 ribaund, 3 blokla galibiyete büyük katkı yaptı.

Utah’ta Deron Williams 17 sayı, 8 asist ve 2 top çalma, C.J. Miles ise 14 sayı, 5 asist, 4 ribaund ve 3 top çalmayla oynadı. 

NBA&rsquo;de oynanan diğer maçlarda alınan sonuçlar şöyle. 

Washington: 109 - Denver: 120 
Dallas: 112 - LA Clippers:  105 
Sacramento: 89 - Charlotte : 94

</TEXT>
</DOC>
