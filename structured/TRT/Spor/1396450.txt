<DOC>
<DOCNO> 1396450 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e84d2171-4f78-444f-b08d-a368e15b19c9 </URL>
<DATE> 2011/01/14 </DATE>
<TIME> 11:38:00.0 </TIME>
<AUTHOR>    </AUTHOR>
<HEADLINE>
efes pilsen'e abd'li oyun kurucu
</HEADLINE>
<TEXT>
Beko Basketbol Ligi takımlarından Efes Pilsen, ABD'li oyuncu Ronald Murray'i renklerine bağladı.

 
Efes Pilsen Basketbol Takımı, ABD&rsquo;li oyuncu Ronald &quot;Flip&quot; Murray&rsquo;ı transfer etti.
 
Lacivert-beyazlı kulüpten yapılan açıklamada, oyun kurucu pozisyonunda oynayan 1979 doğumlu ve 1.91 metre boyundaki ABD&rsquo;li oyuncuyla anlaşıldığı bildirildi. 
 
Anlaşmanın sezon sonuna dek olduğu, ABD&rsquo;li oyuncunun THY Avrupa Ligi&rsquo;nde &quot;Top 16&quot; turunun ilk maçında Montepaschi Siena karşısında forma giyeceği açıklandı. 
  Ronald &quot;Flip&quot; Murray&rsquo;in Kariyeri  
 North Carolina&rsquo;daki Shaw Üniversitesi&rsquo;nden mezun olan Murray, burada NCAA Division II&rsquo;de yılın oyuncusu seçilirken, takımının dörtlü finale çıkmasına önemli katkıda bulundu ve 2002 yılında Milwaukee Bucks tarafından draftlerde 41. sıradan seçilerek NBA&rsquo;e ilk adımını attı. Burada bir sezon forma giydikten sonra Seattle Supersonics&rsquo;e transfer oldu. Seattle&rsquo;da Ray Allen&rsquo;ın 26 maç sahalardan uzak kalmasına neden olan sakatlığı sırasında forma şansı bulan Murray, ilk yılında toplam 82 karşılaşmada 12.4 sayı ortalamasıyla mücadele ederek skorer kimliğini ortaya çıkardı. Ayrıca Seattle ekibi ile Yaz Ligi&rsquo;nde maç başına 22.9 sayı ortalaması ile takımının en skorer ismi oldu.
 
2006 Şubat&rsquo;ında Cleveland Cavaliers&rsquo;e geçen Flip Murray, burada kariyerinin hemen hemen tüm istatistiklerde en yüksek rakamlarına ulaştı. (13.5 sayı, 2.8 asist ve 2.4 ribaunt). Cleveland macerası sonrasında sırası ile Detroit Pistons, Indiana Pacers, Atlanta Hawks, Charlotte Bobcats ve Chicago Bulls&rsquo;ta görev yaptı.
 
2003 yılında Seattle-Minnesota arasındaki karşılaşmada Latrell Sprewell&rsquo;in üzerinden kaydettiği son saniye basketiyle tarihe geçen Murray, yine aynı yıl Miami karşısında 31 sayı ile kariyerinin en yüksek rakamına  ulaştı. 2003-04 sezonunda ilk 11 karşılaşmanın 10&rsquo;unda 20 sayı veya üzerinde skor üreten Murray, Central Divison&rsquo;daki tüm NBA takımlarında (Bulls, Bucks, Cavaliers, Pacers, Pistons) forma giydi. Geçtiğimiz sezona Charlotte forması ile başlayan Murray burada 46 maçta 9.9 sayı, 1.8 asist ve 2.1 ribaunt ortalamaları ile mücadele ederken, şubat ayında geçtiği Chicago&rsquo;da ise 10.1 sayı, 2.9 ribaunt ve 1.8 asist rakamlarını tutturdu ve takımıyla Play-off&rsquo;larda mücadele etti.
</TEXT>
</DOC>
