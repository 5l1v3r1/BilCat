<DOC>
<DOCNO> 1424650 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d6eaac05-8cd3-4b21-89db-03f936ab4164 </URL>
<DATE> 2011/02/10 </DATE>
<TIME> 16:47:00.0 </TIME>
<AUTHOR>    </AUTHOR>
<HEADLINE>
ya��ar do��u g��re�� turnuvas�� istanbul'da
</HEADLINE>
<TEXT>
Uluslararası 39. Yaşar Doğu Serbest ve 2. Golden Grand Prix Bayanlar Güreş Turnuvası, yarın (11.02.2011) İstanbul'da başlayacak.

Güreş Federasyonu Başkanı Osman Aşkın Bak, turnuva için bugüne dek 26 ülkenin başvurduğunu ve 350&rsquo;ye yakın sporcunun katılmasını beklediklerini kaydederek, &quot;Katılım daha da artabilir. Güreşte söz sahibi ülkeler birinci takımlarıyla bu turnuvaya katılıyor. Kıran kırana müsabakaların yapılacağı bir turnuva olacak&quot; dedi.

Türkiye&rsquo;nin turnuvaya 16&rsquo;sı bayan, 86 sporcuyla katılacağını belirten Osman Aşkın Bak, &quot;Turnuvaya, Türkiye Şampiyonası&rsquo;nda ilk 6&rsquo;ya girenlerin yanı sıra, gençlerde madalya kazanmış sporcuları davet ettik. 27 Mart-6 Nisan 2011 tarihlerinde Almanya&rsquo;da düzenlenecek Avrupa Şampiyonası öncesinde sporcularımızın son durumlarını görme imkanını bulacağız&quot; şeklinde konuştu.

Dünya Güreş Şampiyonası&rsquo;nın 12-18 Eylül&rsquo;de İstanbul&rsquo;da düzenleneceğini hatırlatan Osman Aşkın Bak, &quot;Türkiye&rsquo;de 2011 yılında artık güreşin konuşulmasını istiyoruz. Katılacağımız ve ülkemizde düzenleyeceğimiz tüm şampiyonalarda Türk milletinin yüzünü güldürecek sonuçlar almaya söz veriyoruz&quot; dedi.

Ahmet Cömert Spor Salonu&rsquo;ndaki 39. Uluslararası Yaşar Doğu Serbest ve 2. Golden Grand Prix Bayanlar Güreş Turnuvası, serbestte 55 ve 74 kilolarda, bayanlarda 48, 59 ve 72 kilolarda saat 13.00&rsquo;de yapılacak eleme müsabakalarıyla başlayacak.

Turnuvanın açılış seremonisi  saat 17.30&rsquo;da gerçekleştirilecek. Açılış seremonisinin ardından, bu sıkletlerde final müsabakaları yapılacak.

Turnuvada, serbestte sıkletlerinde birinci olan sporculara 2 bin, ikincilere biner, üçüncülere 500&rsquo;er, bayanlarda ise birincilere biner, ikincilere 700&rsquo;er, üçüncülere ise 300&rsquo;er dolar para ödülü verilecek
</TEXT>
</DOC>
