<DOC>
<DOCNO> 1425703 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ef75a06a-25ee-4918-b24e-4345f74189a9 </URL>
<DATE> 2011/02/11 </DATE>
<TIME> 15:42:00.0 </TIME>
<AUTHOR>    </AUTHOR>
<HEADLINE>
hagi rekabet istiyor
</HEADLINE>
<TEXT>
Cumartesi günü Gaziantepspor ile karşılaşacak olan Galatasaray'ın Teknik Direktörü Hagi, Florya Metin Oktay Tesisleri'nde basın toplantısı yaptı.

Rumen teknik adam, ligde yarın çok iyi tanıdıkları, çok zor bir rakibe karşı, zor bir maça çıkacaklarını belirterek, şöyle dedi:
&quot;- Şu ana kadar Gaziantepspor&rsquo;la oynadığımız maçlardan dolayı birbirimizi çok iyi tanıyoruz. Aramızda sırlar kalmadı. Şu ana kadar Gaziantepspor&rsquo;la oynadığımız tüm maçlar güzel maçlar oldu. Kazanmak isteyen ve üst sıraları hedefleyen iki takım karşılaşacak. Ama biz bu deplasmana galibiyet için, kazanmak için gidiyoruz. Dengeli bir şekilde oynayarak bu sonuca ulaşmak istiyoruz. Tek sıkıntımız milli takımlara giden oyuncular nedeniyle tam kadro çalışamamaktı. İşler iyi gidiyor, ümitliyim ve Gaziantep&rsquo;den 3 puanla dönmek
paralosıyla yola çıkıyoruz. Sakat olarak sadece Arda ve Pino var. Barış, Gökhan ve Çağlar takımla çalışmaya başladılar ama henüz hazır değiller.&quot; 
Haci, Rumen golcü Stancu&rsquo;nun Galatasaray&rsquo;a transferi öncesinde Mersin İdman Yurdu kulübüne çok daha düşük ücrete teklif edildiği iddalarına ilişkin soru üzerine, &quot;Stancu Romanya&rsquo;nın en iyi forvetiydi. Buraya geldi ve kendini ispat etti. Genç bir oyuncu. Avrupa&rsquo;da iyi bir değeri var. Başka bir şey söylemek istemiyorum&quot; dedi. 
Takım içinde bazı oyuncuları farklı mevkilerde oynatmasıyla ilgili bir soruya da Gheorghe Hagi, &quot;Her zaman en iyisini bulmaya çalışıyorum. Mümkün olduğu kadar bu kalitelerden yararlanmak istiyorum. Yavaş yavaş onları tanıma fırsatı buluyorum. Onlar da benim oyun felsefemi tanıyor. Son maçta genelde takımın ruhu ve nasıl oynaması gerektiğini gösterdik. Güzel futbol oynadık. Bundan sonra geleceğimizi inşa etmeye başlıyoruz&quot; yanıtını verdi.    
Haci, Göreve geldiğinde Galatasaray&rsquo;ın iyi durumda olmadığını kaydederek, &quot;Geldiğimden beri bütün işler çok açık ve netti. Galatasaray iyi oynamıyordu. Onun için ben buraya geldim. Rekabet içinde olan bir takım kurmak zorundayım. Bunun için en az 6 aya ihtiyacım var. Yeni bir şey söylemiyorum, herkes bunun bilincinde. En çok zorlandığımız konu her hafta 6-7 oyuncunun sakat olması. Bunlar tekrar iyi bir fiziki duruma getirmek için çalışıyoruz. Yavaş yavaş takımın durumu daha iyi olacak. Ocak ayı başından beri aynı şeyi söylüyorum; iyi yoldayız ama zamana ihtiyacımız var&quot; ifadelerini kullandı. 
Galatasaray Başkanı Adnan Polat&rsquo;la her zaman konuşup, fikir alışverişinde bulunduklarını kaydeden Rumen teknik adam, &quot;Ben hiçbir oyuncunun gidip kalması için birşey söylemedim. Ben her hafta performanslara göre takımı seçeceğim. Gidecek kalacaklara sezon sonunda karar vereceğiz. Her futbolcu kendi şansını yaratacak. &quot; dedi.
Hagi, hakemlerle ilgili söyleyeceği bir şey olmadığını, bu konuların kendisini aştığını kaydetti.  
Galatasaray teknik direktörü, hücumdaki alternatiflerin çoğaldığını vurgulayarak, &quot;Elimizde birçok alternatif var. 3&rsquo;lü ya da ikili forvet oynayabiliriz. Hücum hattımızda Arda ve Pino da yok. Onlar dönünce alternatiflerimiz daha da fazla olacak. Önemli olan elimizde iyi hücum oyuncuları bulunması. Hepsi formda olduğunda gol sıkıntısı yaşamayacağımızı düşünüyorum. O zaman sadece topsuz olarak nasıl oynayacağımızı düşüneceğiz. Servet&rsquo;in attığı golü unutmayın. Her maçta bir futbolcu daha ön plana çıkabilir. Benim için Türk ya da yabancı olması önemli değil. Önemli olan takım olarak kazanmak, hepsi Galatasaray&rsquo;ın futbolcusu. Servet&rsquo;in golü tabiki tarihe yazılacak. O gol organizasyon olarak sadece Türkiye&rsquo;de değil, Avrupa&rsquo;da nadir görülen bir goldür. Kombinasyonların sonucunda atılan çok güzel bir goldü. Bu gol beni çok memnhun etti&quot; diye konuştu. 

 

</TEXT>
</DOC>
