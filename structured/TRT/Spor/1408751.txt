<DOC>
<DOCNO> 1408751 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=093c39f0-7f1f-48f2-af78-83e70c4d940c </URL>
<DATE> 2011/01/26 </DATE>
<TIME> 10:35:00.0 </TIME>
<AUTHOR>    </AUTHOR>
<HEADLINE>
real'den adebayor s��rprizi
</HEADLINE>
<TEXT>
Real Madrid, Manchester City'den Togolu golcü Emmanuel Adebayor'u sezon sonuna kadar kiraladı.


Barcelona ile kıyasıya bir şampiyonluk mücadelesi veren Real Madrid, uzun süredir gündemindeki golcü transferini Adebayor ile sonlandırdı. Real, Manchester City&rsquo;nin 26 yaşındaki Togolu forvetini sezon sonunda bonservisiyle alma opsiyonuyla kiraladı. 

La Liga&rsquo;da lider Barcelona&rsquo;nın dört puan gerisinde yer alan Real Madrid, Gonzalo Higuain&rsquo;in uzun süreli sakatlığı nedeniyle forvet arayışındaydı.

İspanyol takımı, Adebayor&rsquo;dan önce Hamburg&rsquo;dan eski golcüsü Ruud van Nistelrooy&rsquo;u geri getirmeye çalışmış ve Sergio Agüero için Atletico Madrid&rsquo;e 45 milyon euro teklif etmiş ancak bu girişimlerinden sonuç alamamıştı.

Manchester City&rsquo;nin iki yıl önce 29 milyon euroya Arsenal&rsquo;den transfer ettiği Adebayor, 36 lig ve kupa maçında 19 kez fileleri havalandırdı. 

City ve Arsenal&rsquo;den önce Fransa&rsquo;da Monaco ve Metz&rsquo;te forma giyen Adebayor, Real Madrid&rsquo;in Şampiyonlar Ligi maçlarında oynayabilecek.

</TEXT>
</DOC>
