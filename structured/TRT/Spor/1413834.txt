<DOC>
<DOCNO> 1413834 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=fc3692f3-170d-47d5-bdcc-77c44db5c6d6 </URL>
<DATE> 2011/01/31 </DATE>
<TIME> 12:39:00.0 </TIME>
<AUTHOR>    </AUTHOR>
<HEADLINE>
bursaspor, eintracht frankfurt i��birli��i
</HEADLINE>
<TEXT>
Alman takımının başkanı Bruchhagen, "Böylesine başarılı olan bir takımla dostluk ve işbirliğimizi geliştirmeyi biz de isteriz" dedi.

Bursaspor, Almanya 1. Futbol Ligi&rsquo;nin (Bundesliga) köklü kulüplerinden Eintrach Franfurt ile işbirliğine gidecek.
Bursaspor Kulübü 2. Başkanı Haluk Özkıyıcı, Bursa Valisi Şahabettin Harput ile Eintracht Frankfurt Kulübü Başkanı Heribert Bruchhagen&rsquo;i ziyaret etti. 
Ziyarette, Almanya&rsquo;nın Hessen Eyaleti Başbakan Yardımcısı Jörg-Uwe Hahn, bir dönem Galatarasay&rsquo;ı da çalıştıran Eintracht Frankfurt Teknik Direktörü Michael Skibbe ile kırmızı-siyahlı takımda forma giyen milli futbolcu Halil Altıntop da hazır bulundu.
Yönetime geldikten sonra Bursaspor&rsquo;un kendi ayakları üzerinde durması ve başarılarının artarak devam etmesini sağlamak için yoğun çaba harcadıklarına değinen Özkıyıcı, Eintracht Frankfurt ile Bursaspor&rsquo;un, ülkelerinin önde gelen kulüpleri olduğunu dile getirerek, bu iki güçlü kulüp arasında her anlamda işbirliği yapılabileceğini vurguladı.
Söz konusu işbirliğinin altyapıdan başlatılabileceğini belirten Özkıyıcı, &rsquo;&rsquo;Bursaspor da Eintracht Frankfurt da çok iyi tesislere sahip. Dostluk ve işbirliği kapsamında öncelikle iki kulübün altyapısında tam bir işbirliğine gidilebilir&rsquo;&rsquo; dedi.
Eintracht Frankfurt Başkanı Heribert Bruchhagen de &rsquo;&rsquo;Bursaspor, geçen sezonu şampiyon olarak tamamlama başarısını gösterdi. Böylesine başarılı olan bir takımla dostluk ve işbirliğimizi geliştirmeyi biz de isteriz. Bu konudaki önerilere her zaman açığız&rsquo;&rsquo; diye konuştu.


</TEXT>
</DOC>
