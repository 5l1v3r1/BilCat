<DOC>
<DOCNO> 1437115 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a9814abb-97ad-4cda-9faf-f6fe15cad91f </URL>
<DATE> 2011/02/22 </DATE>
<TIME> 16:43:00.0 </TIME>
<AUTHOR>    </AUTHOR>
<HEADLINE>
be��ikta�� kiev yolcusu
</HEADLINE>
<TEXT>
Siyah beyazlılar, İstanbul'daki 4-1 yenilginin rövanşı için yarın Kiev'e hareket edecek. Beşiktaş, bugünkü antrenmanda taktik ve duran top çalıştı.

Nevzat Demir Tesisleri’ndeki antrenmana ısınma ve pas çalışmalarıyla başlayan Beşiktaş, bir süre beşe iki çalıştı. Daha sonra dar alan çalışmaları yapan siyah beyazlılar, önce yarım sahada, ardından tam sahada taktik maçı yaptı. Beşiktaş, duran top organizasyonları ve şut çalışmasıyla idmanı tamamladı. 
Tedavisi Avustralya’da devam eden Ersan Gülüm’ün yanı sıra hafif sakatlığı olan İbrahim Toraman ve Hakan Arıkan ile bağırsak enfeksiyonu geçiren Quaresma antrenmana katılmadı. Nihat Kahveci ise takımdan ayrı yaptığı koşuyla çalışmalarına devam etti. 
Siyah beyazlılar, yarın (23 Şubat) saat 15.00’te özel bir uçakla Kiev’e gidecek ve karşılaşma öncesi son antrenmanı saat 19.30’da maçın oynanacağı Valeriy Lobanovskiy Stadı’nda yapacak ve Perşembe günü yapılacak maçı bekleyecek. 
 

</TEXT>
</DOC>
