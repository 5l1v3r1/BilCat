<DOC>
<DOCNO> 1393192 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=6afb5b51-1d1e-4c0f-9f9e-8d94f86f5b2f </URL>
<DATE> 2011/01/11 </DATE>
<TIME> 15:58:00.0 </TIME>
<AUTHOR>    </AUTHOR>
<HEADLINE>
hipodrom bereketi
</HEADLINE>
<TEXT>
2010 yılında at yarışları müşterek bahislerinden kamuya toplam 619 milyon 606 bin 348 lira aktarıldı.

Türkiye Jokey Kulübü&rsquo;nden yapılan açıklamada, 2010 yılında at yarışları müşterek bahislerinden kamuya toplam 619 milyon 606 bin 348 lira aktarıldığı bildirildi. 

Açıklamada, TJK&rsquo;nın 60. kuruluş yılını kutladığı 2010 yılında, Türk ekonomisine 2 milyar 232 milyon 888 bin 642 TL&rsquo;lik toplam satışıyla önemli katkı sağladığı, 2009 yılına oranla, cirosunda yüzde 11,48 oranında artış sağlayan at yarışları müşterek bahislerinden, kamuya da toplam 619 milyon 606 bin 348 TL aktarıldığı kaydedildi.

Dünyanın önemli atçılık ülkelerinin ekonomik kriz sebebiyle müşterek bahis satışlarında gerileme yaşadığı belirtilen açıklamada;

&rsquo;&rsquo;Türkiye&rsquo;de at yarışları müşterek bahisleri yüzde 11,48 oranında büyüdü. Türkiye Jokey Kulübü 1 Ocak-31 Aralık 2010 tarihleri arasında müşterek bahislerden elde ettiği gelirleri, vergi ve müessese payının dışında yarışseverlere ikramiye olarak dağıttı. Yarışseverler 2010 senesinde Türkiye Jokey Kulübü&rsquo;nün organize ettiği müşterek bahislerden toplam 1.116.461.543 TL ikramiye kazandılar. 2010 yılında 340.574.273 TL Katma Değer Vergisi ödeyen Türkiye Jokey Kulübü, ülke ekonomisine Şans Oyunları Vergisi olarak 132.462.006 TL, Belediye Eğlence Vergisi olarak  88.405.643 TL, Kamu Payı olarak da 58.164.426 TL katkıda bulundu&rsquo;&rsquo; ifadelerine yer verildi.

2010 yılının at yarışlar bilançosu şöyle oluştu:

Toplam satış: 2.232.888.642 TL 
KDV: 340.574.273 TL 
Hasılat: 1.892.314.369 TL 
Şans Oyunları Vergisi: 132.462.006 TL 
Belediye Eğlence Vergisi: 88.405.643 TL 
Kamu payı: 58.164.426 TL 
Toplam kamuya aktarılan: 619.606.348 TL 
Yarışsevere dağıtılan ikramiye: 1.116.461.543 TL

</TEXT>
</DOC>
