<DOC>
<DOCNO> 1407550 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=303c0253-5b07-4552-8bd3-2e0f77a6994f </URL>
<DATE> 2011/01/25 </DATE>
<TIME> 10:49:00.0 </TIME>
<AUTHOR>    </AUTHOR>
<HEADLINE>
erzurum'da madalya umudu az
</HEADLINE>
<TEXT>
Türkiye Buz Pateni Federasyonu Başkanı Fahrettin Kandemir: "Madalya almamız gerçekten zor"

Türkiye Buz Pateni Federasyonu Başkanı Fahrettin Kandemir, Erzurum&rsquo;da düzenlenecek 25. Dünya Üniversiteler Kış Oyunları&rsquo;na ilişkin, &quot;Madalya almamız gerçekten zor, bunun adını doğru koymak gerekir. Umudumuz hep var. Özellikle short trackde çok umutluyum açıkçası&quot; dedi.
 Türkiye&rsquo;nin organizasyonda tüm branşlarda yarışacağını belirten Kandemir, bu durumun 4 sene öncesine kadar adeta hayal olduğunu vurguladı.
 Fahrettin Kandemir, &quot;Erzurum&rsquo;un talihi değişiyor. Devlet 600 milyon liralık yatırım yaptı. Erzurum, Cumhuriyet tarihinde en büyük yatırımı spor sayesinde aldı&quot; dedi.
 Kandemir, Universiade Erzurum-2011&rsquo;den beklentilerine ilişkin şöyle dedi: &quot;Türkiye&rsquo;nin kış sporlarında, bu derece büyük bir organizasyonda hiç madalyası yok. Kış sporlarında geriden gelip açığı kapatmak isteyen bir ulusuz. Erzurum&rsquo;da çok iyi ev sahipliği yapacağımızdan eminim. Katılan sporcu sayısı bakımından en kalabalık Universiade olacak. Madalya almamız gerçekten zor. Bunun adını doğru koymak gerekir. Oraya ülkeler genç yeteneklerini ve başarılı sporcularını getirecek. Umudumuz yok mu? Umudumuz hep var. Özellikle short trackde çok umutluyum açıkçası.&quot;
</TEXT>
</DOC>
