<DOC>
<DOCNO> 1420416 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=cce2fb07-ad9f-49aa-9653-ebbb43601927 </URL>
<DATE> 2011/02/06 </DATE>
<TIME> 19:52:00.0 </TIME>
<AUTHOR>    </AUTHOR>
<HEADLINE>
��zdilek: "yolumuza devam ediyoruz"
</HEADLINE>
<TEXT>
Mehmet Özdilek, Trabzon gibi zor bir deplasmanda ve lig liderine karşı iyi mücadele ettiklerini söyledi. 

 
Medical Park Antalyaspor Teknik Direktörü Mehmet Özdilek, Trabzon deplasmanından puan aldıkları için mutlu olduklarını belirtti.
 
Özdilek, 0-0 biten Trabzonspor maçının andından yaptığı değerlendirmede, Trabzon gibi zor bir deplasmanda ve lig liderine karşı iyi mücadele ettiklerini söyledi. 
 
Trabzonspor&rsquo;un maçın başında bir baskısı olduğunu ifade eden genç teknik adam, &quot;Ama bu çok bilinçli bir baskı değildi. İlk 15-20 dakikadan sonra oyuna ortak olduk. Zaten biz buraya gelirken 60. dakikadan sonra ortaya koyacağımız tablo önemliydi. Planlarımızı da ona göre yapmıştık.&rsquo;&rsquo; diyerek, şöyle devam etti:
 
&quot;O dakikalardan sonra yakaladığımız net gol pozisyonları vardı. Son pas ve vuruşlarda becerikli olsaydık maçtan 3 puanla da ayrılabilirdik. Ama bizim için bu zor deplasmanda kaybetmemek önemliydi. Bunu başardığımız için de sevinçliyiz.&quot;
 
Oyuncularının mücadelesinden de memnun olduğuna değinen Özdilek, önemli eksikleri olmasına rağmen, hiçbir zaman eksiklere sığınan bir teknik adam olmadığını dile getirdi. Özdilek, &quot;İyi takım olduğumuzu göstermenin mutluluğunu yaşıyoruz. Yolumuza devam ediyoruz. Trabzonspor&rsquo;a da bundan sonraki maçlarında başarılar diliyoruz.&quot; ifadelerini kullandı.
 
Futbolculardan Ömer Çatkıç ve Mehmet Yılmaz da zorlu deplasmandan puanla döndükleri için mutlu oldukları ifade ettiler. 
</TEXT>
</DOC>
