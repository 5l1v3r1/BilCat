<DOC>
<DOCNO> 1391693 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=5a2d2ab4-c5be-4d42-9850-4a762b5e62c2 </URL>
<DATE> 2011/01/10 </DATE>
<TIME> 11:25:00.0 </TIME>
<AUTHOR>    </AUTHOR>
<HEADLINE>
futbol sahas��nda golf ����reniyorlar
</HEADLINE>
<TEXT>
Ağrı'da futbol sahasında golf öğrenen gençler, profesyonel ligde önemli başarılar elde ediyorlar.

         Ülkemizde zengin sporu olarak bilinen golf sporu, sosyo-ekonomik 
 gelişmişlik sıralamasında sonlarda yer alan Ağrı ilinde büyük ilgi görüyor.

Ağrı&rsquo;da futbol sahasında ya da kent merkezine yakın arazilerde golf öğrenen gençler, Golf  Federasyonu tarafından düzenlenen liglerde önemli dereceler elde ediyor.

 En düşük kurs ücretinin 80 avrodan başladığı golf sporu, Ağrı&rsquo;da Gençlik Spor İl Müdürlüğü bünyesinde, 2004 yılından bu yana ücretsiz olarak öğretiliyor.

En Fazla Lisanslı Sporcu Ağrı&rsquo;da

 Herhangi bir golf sahası olmamasına rağmen en fazla lisanslı sporcunun bulunduğu Ağrı&rsquo;da, gençler ve çocuklar Türkiye şampiyonalarında önemli başarılara imza atıyor.

         Milli Golf antrenörü Ufuk Birdal Alvaç, 
 golfün zevkli bir spor olduğunu belirterek, &rsquo;&rsquo;Bu spor, geniş arazilerde donanımlı bir saha gerektirir. Toplumda bilindiği gibi pahalı bir spordur. Malzemesi, saha kullanımı, ders ücreti pahalıdır. Ancak biz milli takım altyapısı için bu işi 2004 yılından bu yana Ağrı&rsquo;da ücretsiz olarak veriyoruz&rsquo;&rsquo; dedi.

         Ağrı&rsquo;da şimdiye kadar yaklaşık 2 bin kişinin golf öğrendiğini, Türkiye&rsquo;de 
 en fazla lisanslı sporcunun burada bulunduğunu anlatan Alvaç, çalışmaların yaz döneminde kentin kenarındaki geniş arazilerde, stadyumda ya da Golf Federasyonu tarafından bazı okullarda oluşturulan kafeslerin içinde yapıldığını kaydetti.

         Bu alanlarda yapılan çalışmaların ardından çocukların turnuvalara 
 katıldığını vurgulayan Alvaç, &rsquo;&rsquo;Çok sayıda öğrencimiz Türkiye&rsquo;de derece yaptı. 
 Yıldızlar liginde önemli derecelerimiz oldu. Çocuklar ve gençler, golfe büyük 
 ilgi gösteriyor. Kentte belirlediğimiz 3 pilot okulumuz var. Burada Beden Eğitim derslerinde ve boş derslerde golf öğretiyoruz&rsquo;&rsquo; diye konuştu.

         Çocukların kentte golf sahası bulunmamasına rağmen yarışmalarda önemli başarılar elde etmesinin mutluluk verici olduğunu belirten Ufuk Birdal Alvaç, şunları söyledi:

         &rsquo;&rsquo;Bizim çocuklarımız stadyumda ve şehrin kenarındaki arazilerde 
 çalışarak, nizami ölçülerdeki golf sahalarında yarışmaya katılıyır ve başarılar 
 elde ediyorlar. O sahaları ilk gördüklerinde adaptasyon sorunu yaşıyorlar. Ama 
 kısa sürede adaptasyon sorunu ortadan kalkıyor. Burada öğrendiklerini orada çok güzel uygulayabiliyorlar.&rsquo;&rsquo;
       
</TEXT>
</DOC>
