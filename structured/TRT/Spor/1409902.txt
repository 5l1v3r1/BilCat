<DOC>
<DOCNO> 1409902 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=6865f601-0d72-49d6-9ca5-51197c53b25b </URL>
<DATE> 2011/01/27 </DATE>
<TIME> 10:06:00.0 </TIME>
<AUTHOR>    </AUTHOR>
<HEADLINE>
avustralya'da bir ��in masal��
</HEADLINE>
<TEXT>
Doğu'nun prensesi lakaplı Çinli Li Na, kadınlar tenisininin bir numarası Caroline Wozniacki'yi 3 sette geçerek finale yükseldi. 

Avustralya Açık Tenis Turnuvası&rsquo;nda kadınlarda final oynayacak isimler, bu sabah oynanan yarı final maçlarının ardından belirlendi. 

Dünya sıralamasının ve turnuvanın bir numaralı ismi Danimarkalı Wozniacki&rsquo;yi 2-1 yenen Çinli Li Na ile iki numara Vera Zvonerava&rsquo;yı 2-0 yenen Kim Clijsters sezonun ilk grand slami için korta çıkacak. 

Li Na Mucizesi

İlk yarı final mücadelesinde gözler Wozniacki&rsquo;nin üzerindeydi. Karşılaşmaya agresif başlayan ve oyununu rakibine kabul ettiren Caroline Wozniacki ilk seti 6-3 kazandı.  İkinci sete de yine hızlı giren Danimarkalı, bu sette 5-4 öndeyken maç puanı şansı yakaladı. 

Maç puanını çeviren Li Na, o andan itibaren maçın gidişatını tamamen değiştirdi.  Üst üste üç oyun kazanarak ikinci seti 7-5 alan dokuz numaralı seribaşı durumu 1-1&rsquo; e getirdi. 

Son sette bu üstünlüğünü sürdüren Çinli tenisçi, seti 6-3, maçı da 2-1 kazanarak kariyerinin ilk grand slam finalini görmüş oldu. Li aynı zamanda final gören ilk Çinli olarak tarihe geçti.

Clijsters Rahat Kazandı

Aslında büyük çekişme beklenen maç, iki numaralı seri başı Vera Zvonerava ile 3 numaralı seribaşı Kim Clijsters arasındaydı. Ancak Belçikalı tenisçi beklenenin aksine çok üstün bir oyunla, 6-3 ve 6-3&rsquo;lük setlerle finale yükseldi. 

Clijsters, sadece 1 saat 13 dakika süren yarı final mücadelesini 2 &rsquo;&rsquo;ace&rsquo;&rsquo;, 2 çift hata ve 18 basit hata ile tamamladı. İlk servislerinin yüzde 63&rsquo;ünü oyuna sokan bu oranın yüzde 77&rsquo;sinden sayı çıkarttı. 

Zvonareva ise 1  &rsquo;&rsquo;ace&rsquo;&rsquo;, 1 çift hata ve 21 basit hata ile oynadı. Sonuçta, Clisjters&rsquo;in başa çıkılamayan üstünlüğünün yanı sıra, Rus tenisçi Zvonareva&rsquo;nın ikinci servislerindeki düşük yüzdesi de etkili oldu. Zvonareva, ikinci servislerinin sadece yüzde 28&rsquo;inden sayı çıkartabildi.



</TEXT>
</DOC>
