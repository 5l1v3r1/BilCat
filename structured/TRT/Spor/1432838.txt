<DOC>
<DOCNO> 1432838 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=821cb16d-b473-46fc-b6de-380908789c82 </URL>
<DATE> 2011/02/18 </DATE>
<TIME> 12:16:00.0 </TIME>
<AUTHOR>    </AUTHOR>
<HEADLINE>
taurasi fenerbah��e'ye d��nmeyecek
</HEADLINE>
<TEXT>
Temize çıkmaktan mutluluk duyan Taurasi, hedefinin WNBA ve olimpiyatlar olduğunu söyledi.

Fenerbahçe Bayan Basketbol Takımı eski oyuncusu Diana Lorena Taurasi, temize çıkmaktan dolayı büyük mutluluk duyduğunu belirtti ve “Ancak Fenerbahçe’ye geri dönmem söz konusu değil. Hedefim WNBA (NBA Bayanlar Ligi) ve Olimpiyatlar” dedi.

Diana Lorena Taurasi’nin, dopingli madde kullandığına ilişkin raporun geri çekilerek aklanması, dünya basınında da geniş yer buldu.

Taurasi, kendisini telefonla arayan Associated Press’e yaptığı açıklamada , gerçeğin anlaşılması ve adının temize çıkmasına çok sevindiğini bildirdi.

Baştan beri doping almadığını belirten ve ısrarla test sonuçlarının yanlış olduğunu anlatan ABD&rsquo;li yıldız, &quot;Umarım bu olay insanlara, her zaman bir çıkış yolu olabileceğini ve önemli kararlar vermeden önce her şeyin açık bir şekilde ortaya çıkması gerektiği gerçeğini göstermiştir.&quot;dedi.

Taurasi son 2 ayın kabus gibi geçtiğini anlatırken de &quot;Kariyerimizin elimizden alınmas riski çok korkunç bir olgu&quot; diye konuştu.

Kariyerine kaldığı yerden devam edeceğini bildiren Taurasi sözlerini şöyle tamamladı:

&quot;Geriye dönmem söz konusu değil. Burada, Phoenix’te, formumu korumaya odaklanmış durumdayım. WNBA şampiyonluğu ve olimpiyatlar için çalışıyorum.&quot;

Diana Taurasi’den 13 Kasım 2010 tarihinde İstanbul Üniversitesi ile Fenerbahçe takımları arasında oynanan Türkiye Kadınlar Basketbol Ligi 4. hafta müsabakası sonrasında yapılan rutin doping kontrolleri sırasında alınan idrar örneğinde, WADA’nın yasaklı uyarıcı maddeler listesinde yer alan Modafinil’e rastlanmıştı. Taurasi&rsquo;nin B numunesinde de aynı maddeye rastlanması üzerine Fenerbahçe 6 Ocak 2011&rsquo;de ABD&rsquo;li sporcunun sözleşmesini feshetmişti. Türkiye Basketbol Federasyonu Başkanı Turgay Demirel de geçtiğimiz gün Hacettepe Üniversitesi Doping Kontrol Merkezi&rsquo;nin hata yaptığını kabul ettiğini ve raporları geri çektiğini açıklamıştı.



</TEXT>
</DOC>
