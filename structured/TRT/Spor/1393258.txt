<DOC>
<DOCNO> 1393258 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=1555db32-0564-426c-9070-9deda5008e73 </URL>
<DATE> 2011/01/11 </DATE>
<TIME> 16:45:00.0 </TIME>
<AUTHOR>    </AUTHOR>
<HEADLINE>
avc��: "��ans��m��z devam ediyor"
</HEADLINE>
<TEXT>
Avcı: "Penaltıyı kazanıp gole çevirdikten sonra oyun bizim kontrolümüze geçti."

 
Ziraat Türkiye Kupası (D) Grubu 3. hafta maçında Karşıyaka&rsquo;yı 1-0 yenen İstanbul Büyükşehir Belediyespor&rsquo;un teknik direktörü Abdullah Avcı, aldıkları galibiyetle kupadaki şanslarını sürdürdüklerini söyledi.
 
Maçtan sonra düzenlenen basın toplantısında Avcı, grup maçlarına iyi başlamadıklarını belirterek, &quot;İlk maçta Kasımpaşa&rsquo;ya yenildik. Ondan sonraki maçları kazanıp, Bursaspor ile gruptan çıkma finali oynarız diye düşünmüştük. Geçen hafta Kırıkhanspor&rsquo;u, şimdi de Bank Asya&rsquo;nın iyi ekiplerinden Karşıyaka&rsquo;yı geçtik. Bence güzel bir maç oldu. İki takımın da önemli pozisyonları var. Atanın kazanacağı bir müsabakaydı. Biz penaltıyı kazanıp gole çevirdikten sonra oyun bizim kontrolümüze geçti. Biz kazanarak, kupadaki şansımızı sürdürdük&quot; dedi.
 Karşıyaka Cephesi  
 Karşıyaka Teknik Direktörü Turgut Uçar ise iyi oynadıklarını, ancak galip gelemediklerini dile getirdi.
 
Karşılaşmanın kendileri açısından önemli olduğunu aktaran Turgut Uçar, &quot;Çünkü kupada ilk maçımızı kaybetmiştik. Burada alacağımız 3 puan şansımızın devam etmesini sağlayacaktı. Oyuna baktığımızda ikinci yarının 10 dakikalık bir bölümü dışında futbolcularımız çok iyi oynadılar. O bölüm dışında fazla pozisyon vermedik. Direkten dönen topumuz var. Kazanabilirdik bugün, ama olmadı&quot; değerlendirmesini yaptı.
 
Bank Asya 1. Lig&rsquo;de mücadele eden önemli takımlardan biri olduklarını vurgulayan Uçar, &quot;Kredimiz az olsa da hedefimiz ligi ilk iki sırada bitirmek. Futbolcu kardeşlerimizin azmiyle ligde çok önemli şeyler yapacağımıza inanıyoruz&quot; dedi.
</TEXT>
</DOC>
