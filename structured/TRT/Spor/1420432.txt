<DOC>
<DOCNO> 1420432 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ba38e918-da54-473f-ac20-3acecea2921c </URL>
<DATE> 2011/02/06 </DATE>
<TIME> 21:06:00.0 </TIME>
<AUTHOR>    </AUTHOR>
<HEADLINE>
aslan "arena"da k��kredi
</HEADLINE>
<TEXT>
Spor Toto Süper Lig'in 20. haftasında Galatasaray Türk Telekom Arena Stadı'nda Eskişehirspor'u 4-2 yendi. 

 
Süper Lig&rsquo;de evinde Eskişehirspor&rsquo;u konuk eden Galatasaray, rakibini 4-2 yenerek üç puanın sahibi oldu. 
 
İlk yarıda üç gol bulan Galatasaray, ikinci yarıda rehavete kapıldı ve skor 3-2&rsquo;ye geldi. Arena&rsquo;ya ilk kez ayak basan Baros, oyuna girdikten 10 dakika sonra takımını rahatlatan golü attı.
 
Maçın gollerini Galatasaray adına 10. dakikada Cana, 14. dakikada Stancu, 45. dakikada Kewell ve 81. dakikada Baros atarken, Eskişehirspor&rsquo;un gollerini 75. dakikada Burhan Eşer ve 77. dakikada Ümit Karan kaydetti. 
 
Bu sonuçla Galatasaray bu sezon ilk kez dört gol atarken, puanını 29&rsquo;a yükseltti. Eskişehirspor ise 28 puanda kaldı. 
 İlk Yarı  
 5. dakikada sol çaprazda topu önünde bulan Stancu&rsquo;nun sert şutunda meşin yuvarlak üstten auta çıktı.

6. dakikada Alper Potuk&rsquo;un pasında sağ kanattan ceza alanına giren Burhan Eşer&rsquo;in vuruşunda Lorik Cana yatarak tehlikeyi önledi.
 GOL 
11. dakikada Galatasaray öne geçti. Bu dakikada Culio&rsquo;nun sağ kanattan kullandığı serbest atışı defans uzaklaştırdı. Ceza alanı önünde topu önünde bulan Sabri&rsquo;nin sert şutunda kaleye doğru giden meşin yuvarlağa Lorik Cana kafasıyla dokundu. Kalecinin yanından top ağlarla buluştu. 1-0.
 GOL 
14. dakikada Galatasaray farkı ikiye çıkardı. Bu dakikada Serkan Kurtuluş&rsquo;un kafasıyla aşırdığı topu kapan Kazım Kazım sağ kanattan hareketlendi. Bu futbolcunun ortasında arka direkte boşta bulunan Bogdan Stancu buluştu. Golcü, futbolcu sağ ayağıyla düzgün bir vuruşla Ivesa&rsquo;yı mağlup etti. 2-0.

24. dakikada Galatasaray sol kanattan etkili geldi. Bu dakikada Culio&rsquo;nun yaptığı ortada Sabri ceza sahası dışında topla buluştu. Bu futbolcunun sert şutunu kaleci Atilla iki hamlede kontrol etti.
 GOL 
44. dakikada Galatasaray farkı üçe çıkardı. Culio&rsquo;nun pasında sol kanatta Hakan Balta topla buluştu ve bekletmeden ceza alanı içine topu gönderdi. Kewell ise penaltı noktasının hemen önünden sert vurdu, meşin yuvarlak kaleci Atilla&rsquo;nın müdahalesine rağmen ağlarla buluştu. 3-0.

Kalan dakikalarda başka gol olmayınca maçın ilk yarısı Galatasaray&rsquo;ın 3-0 üstünlüğü ile tamamlandı.
 İkinci Yarı 
 54. dakikada ceza alanı ön tarafında topla buluşan Stancu&rsquo;nun vuruşunu kaleci Atilla güçlükle çeldi. Daha sonra araya giren savunma tehlikenin büyümesini önledi.
 
64. dakikada Burhan Eşer&rsquo;in sağ çizgi üzerinden yaptığı ortada Batuhan&rsquo;ın ön çizgi üzerinden vuruşu az farkla üstten auta çıktı.
 GOL 
75. dakikada konuk ekibin golü geldi. Bu dakikada Alper&rsquo;in pasında savunmanın gerisinden hızla çıkan Burhan Eşer sağ çaprazda topla buluştu. Genç futbolcu, düzgün bir vuruşla kalecinin yanında meşin yuvarlağı ağlarla buluşturdu. 3-1.
 GOL 
77. dakikada konuk ekip farkı bire indirdi. Bu dakikada Alper ceza alanı ön tarafında düşürülünce konuk ekip serbest atış kazandı. Topun başına geçen Ümit Karan oldukça güzel bir vuruş yaptı. Barajı geçen top, kaleci Zapata&rsquo;nın uzanamayacağı yerden ağlarla buluştu. 3-2.
 GOL  82. dakikada Galatasaray farkı tekrar ikiye çıkardı. Bu dakikada sol kanattan kullanılan köşe atışında ön direkteki Kazım Kazım ayağı ile topu arka tarafa aşırdı. Milan Baros,, kafayla tamamladı. 4-2.
 86. dakikada Tello&rsquo;nun ceza alanı içine yaptığı ortada bir anda topu önünde bulan Diego Olivera meşin yuvarlağı peş peşe iki rakibinden kurtardı, vuruşunda meşin yuvarlak üstten az farkla auta çıktı.
 
90. dakikada Stancu&rsquo;nun ceza alanı ön tarafından kullandığı serbest atışta kaleci Atilla meşin yuvarlağı iki hamlede kontrol etti.
 Kalan dakikalarda başka gol olmayınca mücadele Galatasaray&rsquo;ın 4-2 üstünlüğü ile tamamlandı.


</TEXT>
</DOC>
