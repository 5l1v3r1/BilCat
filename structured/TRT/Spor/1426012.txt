<DOC>
<DOCNO> 1426012 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=12995358-1a0f-4f0b-ad1e-202d3f617184 </URL>
<DATE> 2011/02/11 </DATE>
<TIME> 22:48:00.0 </TIME>
<AUTHOR>    </AUTHOR>
<HEADLINE>
kupada derbi fenerbah��e ��lker'in
</HEADLINE>
<TEXT>
Spor Toto Türkiye Kupası yarı final maçında Fenerbahçe Ülker, Galatasaray Cafe Crown'ı 77-70 mağlup etti ve finale yükseldi.

 
Spor Toto Türkiye Kupası Final turnuvasında final mücadelesi veren Galatasaray cafe Crown ile Fenerbahçe Ülker karşı karşıya geldi. İkinci finalist takım Fenerbahçe Ülker oldu. Pazar günü oynanacak final maçında Fenerbahçe ile Beşiktaş karşı karşıya gelecek. 

Her iki takımda büyük bir taraftar desteği ile maça başladı. Ermal ile ilk sayısını alan Galatasaray Cafe Crown&rsquo;a Ukic 3 sayılık atışı ile cevap verdi. Fenerbahçe Ülker&rsquo;in ikinci üçlüğü Lavrinovic&rsquo;ten geldi. Birinci periyodun ilk 6 dakikası Feherbahçe Ülker&rsquo;in 16-8 üstünlüğü ile geçildi. Sarı-lacivertliler üst üste top kayıpları yaşamasına rağmen, farkı 8. dakikaya kadar korudu. Son dakikaya da 18-14 önde giren Fenerbahçe Ülker, farkı 2 sayıya kadar indiren rakibi karşısında, Jasikevicius&rsquo;un kullandığı 2 serbest atışı sayıya çevirmesi üzerine birinci periyodu 20-16 önde kapattı.
 
İkinci çeyreğe hızlı başlayan Gatasaray Cafe Crown, Andric ile biri serbest atıştan 3 sayı buldu. Sarı-kırmızılılar, 13. dakikada da 27-26 öne geçti. Ancak, kullandığı 2 serbest atışı sayıya çeviren Kinsey takımını tekrar öne geçirdi. Fenerbahçe Ülker, 16. dakikada ise farkı 9 sayıya çıkararak skoru 40-31&rsquo;e taşıdı. Oyundaki baskısını artıran sarı-lacivertliler son dakikaya da 47-35 önde girdi. Galatasaray Cafe Crow savunmasını aşmakta zorlanan Feherbahçe Ülker, rakibinin son saniyedeki hücumunda sayı bulamaması üzerine ilk yarıyı 47-38 önde geçti.
 
İkinci yarıya Fenerbahçe Ülker hücumu ile başlandı. İlk 3 sayılık atışında başarılı olan Ukic&rsquo;in ikinci üçlük denemesi ise çemberden döndü. Sarı-lacivertliler, dış atışlardan elde ettikleri sayılarla da 23. dakikada farkı 17&rsquo;ye, 24. dakikada da 21&rsquo;e çıkararak skoru 61-40&rsquo;a getirdi. Galatasaray Cafe Crown&rsquo;un savunmadaki açıklarını iyi değerlendiren ve çemberden dönen topları iyi takip eden Fenerbahçe Ülker, üçüncü çeyreğin sonuna kadar 21 sayılık farkı koruyarak bu periyodu 70-49 önde kapattı. Galatasaray üçüncü periyotta sadece 11 sayı üretebildi.
 
Son çeyreğin ilk 5 dakikasında Fenerbahçe Ülker, Galatasaray Cafe Crown karşısında sadece 2 sayı üretebildi. Rakibi karşısında baskısını artıran sarı-kırmızılılar ise 35. dakikada farkı 12 sayıya, 38. dakikada da 8 sayıya  indirdi. Oyun düzeni bozulan Feherbahçe Ülker, savunmada da açıklar vermeye başladı. Son dakikaya girildiğinde farkı 5 sayıya indiren Galatasaray Cafe Crown, son hücumunda topu çaldırması üzerine Fenerbahçe Ülker sahadan 77-70 galip ayrıldı.
 
13 Şubat Pazar günü saat 15.00&rsquo;te oynanacak final maçında, Beşiktaş Cola Turka ile Fenerbahçe Ülker karşılaşacak. 
</TEXT>
</DOC>
