<DOC>
<DOCNO> 1424454 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2bc80fe9-ffda-4916-a22e-3bb4bd8bb0c8 </URL>
<DATE> 2011/02/10 </DATE>
<TIME> 13:08:00.0 </TIME>
<AUTHOR>    </AUTHOR>
<HEADLINE>
sadri ��ener gelecekten umutlu
</HEADLINE>
<TEXT>
Trabzonpsor Başkanı Sadri Şener, kaybedilen puanların ardından oluşan moral bozukluğundan Sivasspor maçını kazanarak kurtulmak istediklerini söyledi.

Trabzonspor&rsquo;da Cumartesi günü deplasmanda oynanacak olan Sivasspor maçı öncesi sakat ve cezalı oyuncuların çok oluşu teknik heyetin canını sıkıyor.

Giray, Cale ve Tayfun&rsquo;un kart cezalısı, Egemen&rsquo;in sakat ve kaleci Onur&rsquo;un sakatlık durumunun belirsiz olduğu haftada takım içerisinde mini bir revizyona gitmeyi planlayan Teknik Direktör Şenol Güneş, milli takım kamplarına giden 11 oyuncusunun ise yorgun gelmesinden endişe ediyor.

Hiç bir oyuncusunun milli takım kampından sakat gelmemesine sevinen Güneş&rsquo;in yeni transferleri Sivasspor maçında oynatması bekleniyor.

Bordo - mavili takımın Başkanı Sadri Şener, kulüp dergisine yaptığı açıklamada &rsquo;Sezonun ikinci yarısına iyi bir başlangıç yapamadıklarını, kupada Beşiktaş ve ligde Fenerbahçe karşısında alınan sonuçların herkeste moral bozukluğu oluşturduğunu vurguladı ve, &quot;Bunun etkilerini üzerimizden kısa sürede atacağımıza inanıyoruz&quot;dedi.

Sadri Şener, şöyle devam etti: 

&quot;- Geçtiğimiz sezon 2 kupa alarak ve 2010 yılında müthiş bir performans sergileyerek ülkede örnek gösterilen oyuncularımızın yine aynı tempoya ulaşacaklarını düşünüyoruz. Yarışın en zorlu dönemlerinde dahi örnek kimliğinden taviz vermeyerek sadece sportif sınırlar içerisinde mücadelesini sürdürmeye özen gösteren Trabzonspor&rsquo;un Türk futbol kamuoyundan gereken desteği görmesi ülke sporu adına da büyük önem taşımaktadır. Bizler mücadelemizi sadece saha içerisinde tutmaya özen gösteren, ayak oyunlarına uzak mücadele anlayışımızla mutlu sonu hedefleyen örnek bir duruş sergilemek istiyoruz. Bunda da pişman değiliz.&quot;
</TEXT>
</DOC>
