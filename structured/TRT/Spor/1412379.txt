<DOC>
<DOCNO> 1412379 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=c6006a95-f6a0-4d22-ab38-9ecc15bffc0c </URL>
<DATE> 2011/01/29 </DATE>
<TIME> 16:13:00.0 </TIME>
<AUTHOR>    </AUTHOR>
<HEADLINE>
sivasspor 1-1 medical park antalyaspor
</HEADLINE>
<TEXT>
 Spor Toto Süper Lig'de Sivasspor ile Medical Park Antalyaspor 1-1 berabere kaldı.

Spor Toto Süper Lig&rsquo;in 19. haftasında Sivasspor evinde Medical Park Antalyaspor&rsquo;u konuk etti.
 İlk yarısı 1-1 eşitlikle sona eren maçın ikinci yarısına Sivasspor rakibine oranla daha atak başladı. Orta alan mücadelesi şeklinde geçen ikinci yarıda, her iki ekip de çok fazla net gol pozisyonu üretemedi.
 Maç, 1-1 eşitlikle sona erdi. Bu sonuçla Sivasspor 19. hafta sonunda puanını 16&rsquo;ya, Medical Park Antalyaspor ise 24&rsquo;e yükseltti.
Goller: Dk. 16 Tita (Antalyaspor), Dk. 35 Erman (Sivasspor)
 İlk Yarı  
GOL 16. dakikada Antalyaspor, Tita&rsquo;nın attığı golle öne geçti. Sivasspor&rsquo;un kullandığı taç atışında rakibine yaptığı presle topu kapan Uğur İnceman, meşin yuvarlağı ceza alanı içerisinde hareketlenen Tita&rsquo;ya gönderdi. Topa kayarak müdahale etmeye çalışan Murat Sözgelmez&rsquo;in dokunamadığı meşin yuvarlağı önünde bulan Tita, düzgün bir vuruşla topu filelerle buluşturdu: 0-1
 23. dakikada gelişen Antalyaspor atağında sağ kanatta topla buluşan Erkan&rsquo;ın çapraz pozisyonda sert vuruşunda, kaleci Korcan uzanarak topu son anda kornere çeldi.
 25. dakikada Tita&rsquo;nın sağ kanattan ceza alanına gönderdiği topa, Necati kayarak dokunamayınca Antalyaspor net bir fırsattan yararlanamadı.
 30. dakikada Grosicki&rsquo;nin pasıyla ceza alanında topla buluşan Mehmet Yıldız&rsquo;ın vuruşunda, kaleye paralel giden topa hareketlenen Eneramo ayağı kayıp düşünce Sivasspor net bir fırsatı değerlendiremedi.
GOL 35. dakikada Sivasspor Erman&rsquo;ın attığı golle skora dengeyi getirdi. Cihan Yılmaz&rsquo;ın orta alandan savunmanın arkasına gönderdiği topa, Mehmet Yıldız ile Antalyasporlu 2 oyuncu hareketlendi. Bu pozisyonda savunmanın uzaklaştırmaya çalıştığı topu önünde bulan Erman Kılıç, düzgün bir vuruşla topu filelerle buluşturarak takımının beraberlik golüne imza attı: 1-1
 45 1. dakikada kaleci Ömer&rsquo;in uzun degajında, yerden seken topu Sivassporlu savunma oyuncularından önce hamle yaparak önüne alan Uğur İnceman, ceza alanına hareketlendiği sırada Kağan&rsquo;ın müdahalesiyle yerde kaldı. Antalyasporlu futbolcular ve teknik heyet, pozisyonun ceza alanı içerisinde olduğunu belirterek penaltı kararı bekledi. Hakem Yunus Yıldırım, yardımcısıyla da görüşerek faulün ceza alanı dışında olduğuna karar verdi. Bu faulün ardından 45 2. dakikada Tita&rsquo;nın kullandığı serbest atışta, top savunmadan döndü. Dönen topu önünde bulan Tita&rsquo;nın sert vuruşunda, meşin yuvarlak yan direğe çarparak auta çıktı.
 Maçın ilk yarısı 1-1&rsquo;lik eşitlikle sona erdi.
 İkinci Yarı  
 46. dakikada Eneramo&rsquo;nun ceza alanı dışından sert vuruşunda, kaleci Ömer topu güçlükle çeldi.
 62. dakikada Murat Sözgelmez&rsquo;in sağ kanattan ortasında ceza alanında iyi yükselen Mehmet Yıldız&rsquo;ın kafa vuruşunda, kaleci Ömer topu kontrol etti.
 Kalan dakikalarda her iki ekibin geliştirdiği pozisyonlarda gol olmayınca, maç 1-1 beraberlikle sonuçlandı.

</TEXT>
</DOC>
