<DOC>
<DOCNO> 1433970 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a5b3d703-c172-40ff-861c-96fcfc7f851a </URL>
<DATE> 2011/02/19 </DATE>
<TIME> 14:43:00.0 </TIME>
<AUTHOR>    </AUTHOR>
<HEADLINE>
bahreyn gp i��in belirsizlik s��r��yor
</HEADLINE>
<TEXT>
Formula 1'de sezonun açılış yarışı Bahreyn GP, her geçen dakika biraz daha tehlikeye giriyor.

Ülkede, cuma günü, protestoların merkezi olan İnci Meydanı&rsquo;na girmek isteyen hükümet karşıtlarının üzerine ordunun ateş açması sonrası en az 50 kişinin öldüğü belirtiliyor.

Yaşanan dehşet saatlerinin ardından cumartesi günü, veliaht prens Salman Bin Hamad el Halife&rsquo;nin emriyle ordunun Manaman caddelerinden çekilmeye başladığı ifade ediliyor. Düzeni sağlamak adına polisin görevlendirileceği de gelen haberler arasında.

Bahreyn&rsquo;de Kral&rsquo;ın, taraflara ulusal dialog çağrısı da karşılık görmedi. Ancak ordunun sokaklardan çekilmesinin ardından hükümet karşıtlarının Kral&rsquo;ın çağrısına olumlu yanıt vererek görüşmelere başlamaları bekleniyor.

F1 dünyası da Bahreyn&rsquo;deki olayları yakından takip ediyor. Barcelona&rsquo;da 18 Şubat tarihinde başlayan sezon öncesi teslerinin ilk gününün akşamında, F1 yönetimi ve takım patronları bir araya gelerek Bahreyn&rsquo;de 3 Mart&rsquo;ta yapılacak testlerin ve 13 Mart&rsquo;taki yarışın akıbeti konuştular.

Toplantıda, Bahreyn testlerinin iptal olması durumunda dördüncü testlerin Barcelona veya Jerez&rsquo;de yapılabileceği görüşüldü. Silverstone, Abu Dabi gibi farklı alternatiflerin de değerlendirildiği, ancak lojistik açıdan kolaylık olması için takımların İspanya&rsquo;da kalabileceği görüşü ağır bastı.

Toplantı sonrasında bir açıklama yapan Red Bull takım patronu Christian Horner, Bahreyn GP ile ilgili kararı Ecclestone ve FIA&rsquo;ya bıraktıklarını söyledi ve ekledi: &quot;Bir yarışı kaybetmek istemeyiz. Ancak güvenlik yeterli olmayacaksa yapılabilecek çok fazla bir şey yok. Bernie ve FIA takımları tehlikeye atmazlar, bizden daha fazla bilgi sahibi durumundalar ve en iyi kararı onlar verecek biz de uyacağız.&quot;
</TEXT>
</DOC>
