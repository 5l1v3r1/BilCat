<DOC>
<DOCNO> 1400866 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=aad808f8-bf45-4c6a-b3ee-870cb574235f </URL>
<DATE> 2011/01/18 </DATE>
<TIME> 19:53:00.0 </TIME>
<AUTHOR>    </AUTHOR>
<HEADLINE>
polat: pi��man de��ilim
</HEADLINE>
<TEXT>
Galatasaray Kulübü Başkanı Adnan Polat: "Yaptıklarımdan, söylediklerimin hiçbirinden pişmanlık duymuyorum."

Galatasaray Kulübü Başkanı Adnan Polat, Türk Telekom Arena&rsquo;nın açılışında yaşananların ardından geçen süreçte, yaptıklarından ve söylediklerinden pişmanlık duymadığını ifade etti. 
 Polat, &quot;Keşke Başbakan davet edilmeseydi&quot; şeklinde bir pişmanlığı olup olmadığı sorusuna verdiği yanıtta, &quot;Hayır, yaptıklarımdan, söylediklerimin hiçbirinden pişmanlık duymuyorum. Sadece yoğunluktan, yorgunluktan, stresten, basın toplantısında provokatörler kelimesi yerine protestocular diye ifade etmiştim, onu da internette düzelttim. Yaptığım hiçbir şeyden pişmanlık duymuyorum. Sayın Başbakanımızı davet etmekten de büyük gurur duydum. Bu stadın ortaya çıkmasından da büyük mutluluk ve gurur duydum&quot; dedi.
 Galatasaray camiasında duayenlerin &quot;Adnan Polat istifa etmeli&quot; dediği, aklına böyle bir şey gelip gelmediği sorulan Polat, &quot;Hayır. Bireysel olarak görüşler tabii ki var. Ama bunun yeri genel kuruldur. Galatasaray Genel Kurulu nasıl hareket ederse düşünceleri ne doğrultudaysa biz o doğrultuda hareket ederiz. Çünkü Galatasaray&rsquo;ın sahibi, patronu genel kuruldur&quot; şeklinde konuştu. 

</TEXT>
</DOC>
