<DOC>
<DOCNO> 1439011 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=75c04742-3114-4ee4-bc6c-82a15dfdf7c7 </URL>
<DATE> 2011/02/24 </DATE>
<TIME> 12:33:00.0 </TIME>
<AUTHOR>    </AUTHOR>
<HEADLINE>
g��ne��: "keyif veren bir tak��m��z"
</HEADLINE>
<TEXT>
Şenol Güneş: Ligin iyi futbol oynayan takımlarından biri olduklarını belirterek, "Bizim sık sık vurgulamamız gereken şey birliktelik olgusudur" dedi.


Trabzonspor&rsquo;un tecrübeli teknik adamı Şenol Güneş, takımını zorlu Kayserispor maçına motive ediyor. 

Koşan ve iyi pas yapan, iyi futbol oynayan ve keyif veren bir takım olduklarını ifade eden Güneş, &quot;Bizim için en önemli olgulardan birisi ekip olmaktı. Şu anda bunu önemli ölçüde başardığımızı söyleyebiliriz. Sadece futbol takımı değil, malzemecisi, kulüp personeli, taraftarı ve yöneticileri herkes bu kulübün bir parçası. Çünkü ortak paydamız Trabzonspor. Sürekli olarak vurgulamamız gereken şey birliktelik olgusudur. Biz birlikte olursak, dışa karşı daha güçlü daha diri oluruz&quot; dedi.

Trabzonspor forması giyen her oyuncunun yarışmaya hazır olması gerektiğini de ifade eden Güneş, &quot;Oyuncuları kaybetmek çok kolaydır, önemli olan ise kazanmak. Biz bunu yapmaya çalıştık. Şu an için ligde bulunduğumuz konum oldukça iyi ve sezon sonuna kadar bunu korumaya çalışacağız. Hafta sonu oynayacağımız Kayserispor ligin güçlü ekiplerinden biri. Taraftarlarımızın da desteğini tamamen arkamıza alıp bu zorlu karşılaşmadan galibiyetle ayrılmak istiyoruz. Şu an için tek düşüncemiz bu&quot; şeklinde konuştu.

Colman Uyarıldı

Son haftalarda performansında ciddi bir düşüş gözlenen Arjantinli futbolcu Gustavo Colman ise Teknik Direktör Şenol Güneş tarafından uyarıldı.

Futbolcusundan antrenmanlarda ve maçlarda daha istekli olmasını isteyen Güneş&rsquo;in, Colman&rsquo;la özel olarak görüşmeler yaptığı öğrenildi. 

Bu arada Trabzon&rsquo;da sürekli olarak Jaja ve Alanzinho ile gezen Colman, şehre çok alıştığını ve artık kendisini buranın bir parçası gibi hissettiğini söyledi.

Colman, her futbolcunun performansında zaman zaman dalgalanmalar olabileceğini de belirterek, &quot;Ben bu dönemlerden birisini yaşadım. Bu haftadan itibaren tekrar iyi bir performans ortaya koyup takımımın alacağı galibiyetlerde rol oynamak istiyorum&quot; dedi.

Engin&rsquo;in Dönüşü Uzayabilir

Trabzonspor&rsquo;da kasığındaki yırtık nedeniyle yaklaşık bir ay sahalardan uzak kalacağı açıklanan Engin Baytar&rsquo;ın dönüşünün uzayabileceği belirtildi.

Futbolcunun iki haftadır devam eden yoğun tedavisine rağmen iyileşme sürecinin devam ettiği, ardından antrenmanlara başlayabileceği ve bu sürenin 1.5 ayı aşabileceği belirtildi. 

Takım arkadaşlarından uzak kaldığı için oldukça üzgün olan Engin Baytar, &quot;Kayserispor maçını kazanarak ligde bulunduğumuz konumu koruyacağımıza inanıyorum. O coşkuyu takım arkadaşlarımla birlikte sahada yaşamak isterdim ancak şu an için bu mümkün değil&quot; diye konuştu.
</TEXT>
</DOC>
