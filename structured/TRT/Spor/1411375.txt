<DOC>
<DOCNO> 1411375 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2de2f592-754b-482f-9936-6ecee66ee680 </URL>
<DATE> 2011/01/28 </DATE>
<TIME> 13:09:00.0 </TIME>
<AUTHOR>    </AUTHOR>
<HEADLINE>
rakocevic en de��erli 2. oyuncu
</HEADLINE>
<TEXT>
Basketbolda THY Avrupa Ligi 2. tur 2. hafta maçlarının en değerli ikinci oyuncusu Efes Pilsenli Igor Rakocevic oldu.

Değerlendirme sonucu 28 indeks puanı toplayan Rakocevic, 29&rsquo;ar puanla birinciliği paylaşan Lietuvos Rytas&rsquo;tan Khalid El-Amin ve Caja Laboral&rsquo;den Marcelinho Huertas&rsquo;ın ardından en değerli oyuncu kategorisinde ikinci sırada yer aldı. 

Maccabi Electra&rsquo;da forma giyen Sofoklis Schortsianitis de 28 indeks puanı toplayarak Rakocevic ile ikinciliği paylaştı.

Efes Pilsen&rsquo;in Partizan&rsquo;ı deplasmanda 79-76 yenerek ilk 8 takım arasına kalmak için önemli bir avantaj elde ettiği karşılaşmada 26.42 dakika sahada kalan Rakocevic, bu süre içinde 23 sayı (6/8 serbest atış, 4/7 iki sayı, 3/5 üç sayı), 4 ribaunt (1 hücum-3 savunma ribaundu), 2 asist ve 1 top çalma kaydederek 28 indeks puanına ulaştı ve Top 16&rsquo;da ikinci haftanın en değerli ikinci oyuncusu oldu.

Rakocevic ayrıca, 2. hafta mücadelesinde Partizan potasına 23 sayı bırakarak, haftanın en çok sayı atan 2. oyuncusu oldu. En çok sayı atan oyuncular sıralamasında ise Union Olimpija&rsquo;ya 27 sayı kaydeden Barcelonalı Juan Carlos Navarro ilk sırada yer aldı.

Efes Pilsen En Çok Top Çalan Takım

Top 16 turunda ilk iki haftanın tamamlanmasının ardından takım istatistiklerinde en çok top çalan takım sıralamasında Efes Pilsen zirveye yükseldi.

İlk hafta Montepaschi Siena&rsquo;ya karşı, 2. hafta da Partizan mt:s&rsquo;ye karşı 9&rsquo;ar top çalan Efes Pilsen, maç başına 9 top çalma ortalaması ile bu kategoride birinciliğe çıktı. Lacivert-beyazlılar birinciliği Power Electronics Valencia, Maccabi Electra ve Fenerbahçe Ülker ile paylaştı.

En çok asist yapan takımlar sıralamasında ise maç başına 16 asist ile Maccabi Electra ve Caja Laboral&rsquo;in ardından 3. durumda bulunan Efes Pilsen, serbest atış kategorisinde yüzde 81.6 ortalama ile 16 takım arasında 4. sırada yer alıyor.

</TEXT>
</DOC>
