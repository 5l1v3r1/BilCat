<DOC>
<DOCNO> 1413246 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=282b5cb0-78b6-4952-9611-75b24ecb59fe </URL>
<DATE> 2011/01/30 </DATE>
<TIME> 18:15:00.0 </TIME>
<AUTHOR>    </AUTHOR>
<HEADLINE>
schuster ma���� de��erlendirmedi
</HEADLINE>
<TEXT>
Tayfur Havutçu, maçta hakem tarafından atılan teknik Direktör Schuster'in basın toplantısına gelmemesi nedeniyle basın mensuplarının önüne çıktı.


Havutçu, maçta ilk 20-25 dakika iyi oynadıklarını belirterek, &rsquo;&rsquo;Maç istediğimiz şekilde gidiyordu. Ama kendi hatamızdan gol yedik. Sonra tekrar oyuna hakim olduk. Beraberliği de bulduk. Aurelio&rsquo;nun atılmasından sonra ikinci yarıda pozisyonlar verdik. Rakip de hatalarımızı değerlendirdi&rsquo;&rsquo; dedi.

İstanbul Büyükşehir Belediyespor&rsquo;un nasıl oynadığını bildiklerini ve buna göre hazırlandıklarını kaydeden Havutçu, &rsquo;&rsquo;O şekilde hafta içi çalıştık. Böyle pozisyonları vermemek için çalıştık. Ama maalesef ikinci yarı bunları yapamadık&rsquo;&rsquo; diye konuştu.

Aurelio&rsquo;nun gördüğü kırmızı kartla ilgili bir soru üzerine Tayfur Havutçu, &rsquo;&rsquo;Darbe varmış gibi gördüm. Hakem yakındı. Kartı gösterdi&rsquo;&rsquo; diye yanıtladı.

Hedefler konusundaki soru üzerine siyah-beyazlı teknik adam, şunları söyledi:

&rsquo;&rsquo;Futbolda her şey olabilir. Maçları tek tek düşünüyoruz. Hiçbir zaman &rsquo;17&rsquo;de 17 yapacağız&rsquo; diye konuşulmuyordu. Dışarda bunu konuşanlar vardı. Biz kendimize güveniyorduk. Kazanabileceğimiz kadar kazanmak istiyorduk ama olmadı, mağlup olduk, üzgünüz.&rsquo;&rsquo;

Havutçu, ikinci yarıda hakem tarafından atılan Bernd Schuster&rsquo;in ise yan hakeme sözleri gerekçe gösterilerek atıldığını dile getirdi.

Genç teknik adam, &rsquo;&rsquo;Yan hakeme hakaret varmış. Kendisi &rsquo;Ben kesinlikle bir şey söylemedim. Türkçe veya İngilizce bir şey söylemedim&rsquo; şeklinde&rsquo;&rsquo;  açıklamalarda bulundu.
</TEXT>
</DOC>
