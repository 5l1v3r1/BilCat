<DOC>
<DOCNO> 1403177 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=3002bfda-7fc1-41ab-aec1-682d8ffcfcdd </URL>
<DATE> 2011/01/20 </DATE>
<TIME> 20:36:00.0 </TIME>
<AUTHOR>    </AUTHOR>
<HEADLINE>
nadal ter att��
</HEADLINE>
<TEXT>
Avustralya Açık Tenis Turnuvası'nda erkeklerde Rafael Nadal ve bayanlarda Kim Clijsters, üçüncü tura rahat geçerken. ilk sürprizi Shuai Peng yaptı. 

Üst üste dört grand slam şampiyonluğu iddiasıyla Avustralya&rsquo;ya giden Rafael Nadal, yoluna emin adımlarla devam ediyor.  

İspanyol raket ikinci turda, elemelerden gelen Birleşik Amerikalı Ryan Sweeeting karşısında, antrenman havasında bir maç çıkardı.

Üç sette sonuca giden 1 numara, rakibine sadece 4 oyun verdi. Nadal, setleri 6-2, 6-1 ve 6-1&rsquo;lik skorlarla kazandı ve üçüncü turda genç Avustralyalı Bernard Tomic&rsquo;le eşleşti.

4 numaralı seri başı Robin Soderling de Lüksemburglu Gilles Muller&rsquo;i yine üç sette rahat geçti. 

Geçen yılın finalisti 5 numaralı seri başı Andy Murray ukraynalı Illya Marchenko için fazla iyi olduğunu gösterdi. İskoç tenisçi, 6-1, 6-3 ve 6-3 kazandığı setlerle maçı sadece 97 dakikada bitirdi. 

 İlk turda tek temsilcimiz Marsel İlhan&rsquo;ı eleyen 10 numaralı Mikhail Youzhny ise, Slovenyalı Blaz Kavcic karşısında beklemediği kadar zorlandı.

İlk iki seti alan Rus tenisçi, Kavcic&rsquo;in setleri 2-2&rsquo;ye taşımasına engel olamadı. Ancak Youzny, karar setinde rakibine sadece 1 oyun verdi ve üçüncü tura çıkan taraf oldu. 

Tek bayanlarda da üç numaralı seri başı Belçikalı Kim Clijsters, İspanyol Carla Suarez Navarro&rsquo;yu rahat geçti. Kariyerinde üç grand slam şampiyonluğu bulunan eski 1 numara,  62 dakika süren maçta 6-1 ve 6-3&rsquo;lük iki set sonunda adını üçüncü tura yazdırdı. 

2 numaralı seri başı Vera Zvonareva ise, Sırp Bojana Jovanovski&rsquo;yi üç sette geçebildi. 

İlk seti 6-2 kaybeden Rus tenisçi, maçı çevirmeyi başardı. Geçen yıl Wimbledon ve Amerika Açık&rsquo;ta final oynayan Zvonareva, sonraki setleri 6-3 ve 6-1&rsquo;lik skorlarla alarak tur atladı. 

 İkinci turun sürprizini ise, 7 numaralı seri başı Sırp Jelena Jankovic&rsquo;i eleyen Çinli Shuai Peng yaptı. 

Avustralya&rsquo;da 2008 yılında yarı final oynayan Jankoviç, dünya klasmanında 54&rsquo;üncü sırada bulunan rakibine 7-6 ve 6-3&rsquo;lük setlerle boyun eğdi. Peng&rsquo;in etkili vuruşları karşısında 39 basit hata yapan Sırp tenisçi Avustralya Açık&rsquo;a ikinci turda veda etti. 

</TEXT>
</DOC>
