<DOC>
<DOCNO> 1399582 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=66792caf-c19d-49f6-a3cc-262c8349f38b </URL>
<DATE> 2011/01/17 </DATE>
<TIME> 17:05:00.0 </TIME>
<AUTHOR>    </AUTHOR>
<HEADLINE>
ma��a ����kmadan istifa etti
</HEADLINE>
<TEXT>
Diyarbakırspor'da sular durulmuyor

Bank Asya 1&rsquo;inci Lig&rsquo;de devreyi son sırada tamamlayan ve içerisinde bulunduğu maddi sorunlar nedeniyle sezon başından bu yana 3 teknik direktör değiştiren Diyarbakırspor&rsquo;da kriz büyüyor. 

2 Ocak 2011&rsquo;de göreve gelen Teknik Direktör Ercan Albay, hazırlık döneminde 15 gün kaldığı kulüpte, resmi maça çıkmadan istifa etti.

Geldiği günden bu yanan hep yalnız kaldığını ve verilen hiçbir sözün yerine getirilmediğinden yakınan Albay, &quot;Diyarbakırspor&rsquo;a sesiz geldim ve gidişimin de sessiz olmasını istiyorum. Ama şimdi adama sormazlar mı, &rsquo;hocam geldiğin kulüpten 2 hafta sonra neden ayrılıyorsun?&rsquo; diye. Ben Diyarbakırspor&rsquo;a gelirken kesinlikle para konusunu açmadım. Çünkü bu takımın içerisinde bulunduğu konumu biliyordum. Futbolcuların aylardır tek kuruş almadığını biliyordum. Bu nedenle para alamayan futbolcuların başında para almış bir teknik adam olmak istemedim. Futbolcular 6 Ocak&rsquo;ta yönetimle yaptıkları bir toplantı sonrasında kulüpten toplu şekilde ayrıldılar ve o günden sonra A 2 takımıyla çalışmaya başladık&quot; diye konuştu.

Tüm bu olumsuzluklara rağmen kulubün transfer yasağının kaldırılması gerektiğini Kulüp Başkanı Çetin Sümer ile yaptığı görüşmede dile getirdiğini anlatan Albay, medyanın da asılsız haber yapmasından dert yandı. 15 gün içerisinde gazetelerde 7 kez istifa ettiği yönünde haberlerin çıktığına dikkat çeken Albay, Diyarbakırspor&rsquo;un ligde kalması için 15 yetenekli futbolcunun transfer edilmesi gerektiğini savundu.
</TEXT>
</DOC>
