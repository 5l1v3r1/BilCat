<DOC>
<DOCNO> 1416338 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b40e7983-1ea0-4d51-8c14-3e29c2e83e6c </URL>
<DATE> 2011/02/02 </DATE>
<TIME> 17:58:00.0 </TIME>
<AUTHOR>    </AUTHOR>
<HEADLINE>
"��apkam��z�� ��n��m��ze koyduk"
</HEADLINE>
<TEXT>
Fenerbahçe Teknik Direktörü Aykut Kocaman, "Yeni Malatyaspor maçından sonra şapkamızı önümüze koyup düşünmek zorunda kaldık" dedi. 

Fenerbahçe Teknik Direktörü Aykut Kocaman, Trabzonspor maçını şampiyonluk yarışına tam olarak asılabilmek için hedef maç olarak gördüklerini ve sonuca ulaştıklarını ifade etti. Kocaman, Trabzonspor maçında ortaya koydukları performansla oyuncuların gelecek için güven verdiğini belirterek, &rsquo;&rsquo;En önemli şeylerden birisi güven. Şu anda takım hepimize o güveni verdi. İnşallah devam eder&rsquo;&rsquo; dedi.

Aykut Kocaman, Manisaspor ile yapacakları karşılaşmanın, daha önce hedef haline getirdikleri Medical Park Antalyaspor ve Trabzonspor maçlarından da önemli hale geldiğini söyledi. 

En kritik noktada olduklarını, gelecekleriyle ilgili en önemli maça çıkacaklarını anlatan Kocaman, &rsquo;&rsquo;En önemli maça gidiyoruz. Yüksek motivasyonlu bir maç oynadık Trabzonspor ile. Böyle maçlardan sonra ufak da olsa geri çekilme beklenebilir. Bunu tamamlamamız gerekiyor kalan 3 günde. Futbolcularımla paylaşmam gereken önemli şey bu maçın, Trabzonspor maçı kadar geleceğimiz açısından önemli olduğunu bilmek. En kritik safhadayız&rsquo;&rsquo; dedi. 

Kocaman, sezonun ilk yarısı ele alındığında teknik adam olarak kendisine çıkardığı hata payının ne olduğu sorusunu, &rsquo;&rsquo;Bu konuda ne düşünüyorsunuz bilmiyorum ama bizim temel problemimiz, özellikle benim tarafıma getirerek söyleyeyim, bir türlü genel olarak takım kimyasını oluşturamamak oldu. Benim de payım var ama bunu yüzde olarak bilemem. Fenerbahçe futbol takımını oluşturan ayakların, herkesin kendine bu konuda pay biçmesi gerekiyor. Şunu söyleyebilirim her zaman neyse en büyük pay benim olsun.  Yeni Malatyaspor maçından sonra görünen o ki herhalde herkes, hepimiz, şapkamızı önümüze koyup gerçekçi anlamda düşünmek zorunda kaldık. Şu anda onun izleri görünüyor. Esas olan bu izleri bugünde bırakmayacağız. Takım kimyasının oluştuğu görünüyor zaten&rsquo;&rsquo; şeklinde yanıtladı.

Andre Santos&rsquo;un yaşadığı keskin dönüş ve Cristian&rsquo;dan da aynı şekilde bir dönüş bekleyip beklemediği sorulan Kocaman, &rsquo;&rsquo;Brezilya Milli Takımı, dünyada referans takımlardan biridir. Bu takımda oynayan bir oyuncu için olumsuz konuşmanın anlamı yok. Andre Santos kendisi formayı alacaktı. Neden oynamadığını önce kendisine sormalı demiştim. Hiçbir teknik direktör aleyhine olacak bir seçenekle uğraşmaz. Bence iç hesaplaşmasını yaptı gibi görünüyor, istekli olunca üst düzey bir oyuncu... Cristian&rsquo;ın buna benzer bir dönüş çapı var. Oyunculuk çapı çok yüksek. Hiçbir soru işaretim yok. Sadece ve sadece ruhunu takıma teslim etmesini bekleyeceğiz. Umarım o da gerçekleşir. Kalan 3,5 aylık periyotta hem bize hem takıma ama daha fazla kendisine yardım etmesi gerekiyor&rsquo;&rsquo; dedi.

Niang ve Güiza ikilisinin ne zaman birlikte oynayabileceği sorusu üzerine, Güiza&rsquo;yı yüksek bir gözlem gücüyle izlemeye çalıştığını bildiren Kocaman, &rsquo;&rsquo;Bir şey söyleyebilmek çok güç. 10 tane birbirine çok yakın yabancı oyuncumuz var. Oyuncu profillerini düşünürseniz, ancak ve ancak  cezalar ya da sakatlıkları beklemek gerekiyor. Süre olarak bir şey söyleme durumum yok. Her oyuncuyu gözlemlediğim gibi Güiza&rsquo;yı da son derece merakla istekle, yüksek bir gözlem gücüyle izlemeye çalışıyorum&rsquo;&rsquo; dedi.


</TEXT>
</DOC>
