<DOC>
<DOCNO> 1404001 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=8a9fd30d-9935-4231-9da2-c97d1d6e103f </URL>
<DATE> 2011/01/21 </DATE>
<TIME> 15:23:00.0 </TIME>
<AUTHOR>    </AUTHOR>
<HEADLINE>
"filenin sultanlar��" motta'ya emanet
</HEADLINE>
<TEXT>
Eczacıbaşı Zentiva'da 2004-2007 yılları arasında görev yapan Marco Aurelio Motta, A Milli Bayan Voleybol Takımı'nın yeni antrenörü oldu.

 
A Milli Bayan Voleybol Takımı&rsquo;nın yeni antrenörü Marco Aurelio Motta, basına tanıtıldı.
 
TVF Başkent Kompleksi&rsquo;nde düzenlenen basın toplantısına Brezilyalı antrenörle birlikte Voleybol Federasyonu Başkanı Erol Ünal Karabıyık ve A Milli Bayan Voleybol Takımı Yardımcı Antrenörü Alper Erdoğuş katıldı.
 
Erol Ünal Karabıyık, Brezilyalı antrenörün Türk voleyboluna çok ciddi katkıları olacağını söyledi. Motta ile yaklaşık 3 hafta önce anlaşmaya vardıklarını kaydeden Karabıyık, &quot;Kendisiyle 2 yıllık bir sözleşme imzaladık. Motta, dünya voleybolunun önemli isimleri arasında yer alıyor&quot; dedi.
 
Tecrübeli antrenörün daha önce 2004-2007 yılları arasında Eczacıbaşı Zentiva takımında görev aldığını hatırlatan Karabıyık, &quot;Motta, Türkiye&rsquo;ye geldiği ilk dönemde çok önemli başarılara imza attı. Antrenörümüzün ikinci Türkiye macerasında da önemli işler başaracağına inanıyorum. Motta, genç oyunculara önem veren ve onlara inanan bir antrenör. Hocamızla ve yeni sistemimizle hedeflediğimiz yerlere gelmeyi arzuluyoruz&quot;&rsquo; diye konuştu.
 Motta: Çok Şey Değişmiş  
 &quot;Filenin Sultanları&quot;nın yeni antrenörü Marco Aurelio Motta ise Türkiye&rsquo;ye yeniden döndüğü için çok mutlu olduğunu söyledi.
 
Türkiye&rsquo;den ayrıldığından bu yana çok şeyin değiştiğini ifade eden Motta, şöyle konuştu:
 
&quot;Burada voleybol adına önemli adımların atıldığını gördüm. Yeni projeler ve yeni salonlar gerçekten heyecan verici. Voleybol Federasyonu ile birlikte güzel projelere imza atacağımızı düşünüyorum. Kariyerim boyunca Brezilya ve İtalya milli takımlarında çalıştım. Milli takımların kulüp takımlarından çok farklı olduğunu düşünüyorum. Kulüp takımlarında eğer kadronuzu yeterli görmezseniz, önemli oyuncuları takviye edebime şansınız olabiliyor, ancak aynı durum milli takımlar için geçerli değil. O yüzden özellikle genç oyuncularımızın gelişimine ağırlık vermemiz gerekiyor.&quot;
 
Türkiye&rsquo;ye ikinci defa geldiği için oyuncuları ve antrenörleri iyi tanıdığını belirten tecrübeli antrenör, &quot;Türk Milli Takımı&rsquo;nın başına, Voleybol Federasyonu&rsquo;nun projelerine inandığım ve bu ülkeyi yakından tanıdığım için geldim. Takımımızın belli bir temeli var. Takımımızda genç oyucularla birlikte geçmiş jenerasyonlardan önemli isimler yer alıyor. Hedefimiz 2012 Londra Olimpiyatları&rsquo;na katılabilmek&quot; diyerek sözlerini tamamladı.
</TEXT>
</DOC>
