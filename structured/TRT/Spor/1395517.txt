<DOC>
<DOCNO> 1395517 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=0962f656-b3e1-415d-95e9-48bcd1e3965f </URL>
<DATE> 2011/01/13 </DATE>
<TIME> 14:49:00.0 </TIME>
<AUTHOR>    </AUTHOR>
<HEADLINE>
serbest stil kayak
</HEADLINE>
<TEXT>
Serbest Stil Kayak Dünya Kupası'nda, Fransa'da düzenlenen kayak kros yarışlarını erkeklerde  Daniel Bohnacker, bayanlarda Kelsey Serwa kazandı. 

Sezonun dördüncü kayak kros yarışlarında erkeklerde sürpriz yaşandı. Dünya Kupası mücadelesinde daha önce hiç podyum görmeyen Alman Daniel Bohnacker, Avusturyalı güçlü rakiplerinin önünde birinciliği kazandı. 

20 yaşındaki Bohnacker, kariyerinin ilk zaferine imza atarken, ikinciliği Avusturyalı Andreas Matt, üçüncülüğü aynı ülkeden Patrick Koller elde etti. 

Serbest Stil Kayak Dünya Kupası&rsquo;nda 11 kayak kros yarışının dördüncü ayağı sonunda Andreas Matt, 239 puanla liderliğini korudu. Fransa&rsquo;da kendine sekizinci sırada yer bulan Kanadalı Nick Zoricik, 45 puan farkla ikinci sırada bulunuyor. 

Bayanlarda ise Kanadalı Kelsey Serwa Fransa&rsquo;da bu sezon ilk birinciliğini kazandı. Serwa, kayak kros klasmanında 4 yarış sonunda ikinci sırada yer alıyor. 


Alman lider Heidi Zacher ise bu kez kürsünün dışında kaldı. Zacher&rsquo;in dördüncülükle yetindiği yarışlarda İsviçreli Fanny Smith ve Kanadalı Ashleigh Mclvor, podyumu tamamlayan isimler oldu
</TEXT>
</DOC>
