<DOC>
<DOCNO> 1401422 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b1b8fdeb-6d68-45f4-bf94-cd7d91d610dc </URL>
<DATE> 2011/01/19 </DATE>
<TIME> 11:48:00.0 </TIME>
<AUTHOR>    </AUTHOR>
<HEADLINE>
biri dayak yese ��teki a��l��yor
</HEADLINE>
<TEXT>
İkiz boksörlerin durumu oldukça ilginç. Tek yumurta ikizi olan boksör kardeşlerin hissettikleri de aynı.

Tek yumurta ikizi olan Seda ve Eda Eroğlu adlı boksör kardeşler, acıyı ve sevinci birlikte hissediyor.
2008 Avrupa Gençler Boks Şampiyonası&rsquo;nda 52 kiloda üçüncülüğü elde eden Seda Eroğlu ile aynı şampiyonada 50 kiloda 3. olan ikiz kardeşi Eda Eroğlu, başarılı sporcu kontenjanından yararlanarak kayıt yaptırdıkları Erciyes Üniversitesi Beden Eğitimi ve Spor Yüksek Okulu&rsquo;nda birlikte eğitim görüyorlar.

Seda Eroğlu&rsquo;nun ayrıca geçen yıl Antalya&rsquo;da yapılan Avrupa Vuşu Şampiyonası&rsquo;nda da birinciliği bulunuyor.

Acıyı ve Sevinci Birlikte Hissediyorlar
18 yaşına giren Seda ve Eda Eroğlu, tek yumurta ikizi oldukları için duygusal anlamda acıyı ve sevinci birlikte hissettiklerini söylüyorlar.

Kardeşiyle 8 yıldır birlikte boks yaptıklarını belirten Seda Eroğlu bunu şöyle anlatıyor:

&rsquo;&rsquo;Tek yumurta ikizi olduğumuz için birimizin hissettiğini diğeri de hissediyor. Eda maç sırasında bir darbe alsa, ben de aynı acıyı aynı anda duyuyorum. Eda bir olaya sevinse, aynı sevinci ben de hissediyorum. Gerek spor yaparken, gerekse özel yaşamımızda ikimiz de aynı duyguları yaşıyoruz.&rsquo;&rsquo;

Eda Eroğlu da kardeşi Seda ile aynı duyguları paylaştığını ifade ederken bir de örnek veriyor:

&rsquo;&rsquo;Seda geçen yıl bir maç için Singapur&rsquo;a gitmişti. Orada gözüne bir darbe almış, Kayseri&rsquo;de olmama rağmen aynı anda, aynı acıyı ben de hissettim. Gelince gözüne darbe alıp almadığını sordum. O da darbe aldığını söyledi. Aynı şekilde güzel bir olayla karşılaştığımız zaman,, birlikte olmasak bile aynı sevinci yaşıyoruz. &quot;

Birbirine Rakip Olmamak İçin
İkiz kardeşler birbirine rakip olmamak, aynı ringde maç yapmamak için bir formül bulmuş.

Eda Eroğlu bunu &quot;Şampiyonalarda farklı sıkletlerde dövüşmeye karar verdik. Bunun için Seda 2 kilo alarak üst sıklete çıktı&rsquo;&rsquo; diye açıklıyor.

Aynı His Maçta İyi Olmuyor
Seda ve Eda Eroğlu&rsquo;nun boks antrenörü Orhan Özaktı ise ikizlerin acı ve sevinci birlikte yaşamalarının maç sırasında bazı olumsuzluklara neden olduğunu belirtiyor.

Orhan Özaktı hem bu durumu, hem de bulduğu çözüm formülünü şu sözlerle ifade ediyor:

&rsquo;&rsquo;Seda rakibiyle dövüşürken, Eda kenarda bağırıp taktik vermeye çalışıyor. Eda bir darbe alsa Seda acıdan kıvranıyor. Benim konsantrasyonum bozuluyor ve taktik veremiyorum. Bu nedenle maç sırasında ikizlerin birini dışarı çıkarıyorum. &quot;

</TEXT>
</DOC>
