<DOC>
<DOCNO> 1414824 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=917805bc-6314-4658-9186-debec1eb9b89 </URL>
<DATE> 2011/02/01 </DATE>
<TIME> 11:20:00.0 </TIME>
<AUTHOR>    </AUTHOR>
<HEADLINE>
bar��a'n��n s��rr��
</HEADLINE>
<TEXT>
Şu anda Teknik direktör ve yardımcısının dışında, 18 kişilik kadrodan 6 futbolcu "La Masia"da yetişti.

Avrupa&rsquo;nın en büyük takımlarından biri olan FC Barcelona&rsquo;nın başarısındaki en büyük etkenin &rsquo;&rsquo;La Masia&rsquo;&rsquo; adlı yatılı futbol okulu olduğu belirtiliyor.
1702 yılında, o dönemde Barcelona şehrinin dışındaki bir çiftlik evi olarak inşa edilen, daha sonra 1950&rsquo;li yıllarda Nou Camp stadının inşaasında atölye olarak kullanılan &rsquo;&rsquo;La Masia&rsquo;&rsquo;, 1979 yılından bu yana Barcelona&rsquo;nın dünyanın dört bir yanından bulduğu yetenekli gençlerin yetiştirildiği, yatılı okul işlevi görüyor. Nou Camp stadının hemen yanında olan ve yıllık 1 milyon avroluk bütçesi bulunan La Masia&rsquo;da mevcut durumda 11-18 yaşları arasında 60 yatılı (48 futbolcu, 12 basketbolcu) ve 30 kadar ailesiyle kalıp gün boyunca zamanını burada geçiren çocuk bulunuyor.
FIFA&rsquo;nın 2010&rsquo;un en iyi futbolcusu seçtiği Barcelonalı Lionel Messi&rsquo;nin de yetiştiği okul olan La Masia&rsquo;nın genel direktörü Carles Folguera, &rsquo;&rsquo;Bizim için futbolcunun topluma vereceği değerler, yetenekten daha önemli&rsquo;&rsquo; dedi. 
La Masia&rsquo;ya giren çocukların sadece futbolcu olmadığını, antrenör, doktor, fizyo terapist de çıktığını belirten Folguera, mevcut durumda Barcelona takımında teknik direktör Guardiola, yardımcı antrenör Tito Vilanova ve takımın fiyoterapistinin dışında 18 kişilik kadrodan 6&rsquo;sının (İniesta, Messi, Valdez, Bojan, Pedro, Pujol) La Masia&rsquo;dan çıktığını söyledi. La Masia&rsquo;dan çıkanların futbolcu olmak zorunda olmadığını, eğitimlerinin de büyük önem kazandığını vurgulayan Folguera, &rsquo;&rsquo;İniesta, halen üniversitede okuyor. Ayrıca 2. ligde mücadele eden Barcelona B takımına bakarsak, La Masia&rsquo;dan çıkan ve burada oynayan 11 futbolcu üniversiteye devam ediyor. Bu sanırım tarihte görülmemiş bir olay&rsquo;&rsquo; ifadesini kullandı.
&rsquo;&rsquo;Buraya gelen çocukların çok büyük beklentileri var. Hepsi A takıma çıkma hayalini taşıyor&quot; diyen Folguera, şöyle devam etti: 
&rsquo;&rsquo;İlk geldiklerinde diğer arkadaşlarından daha iyi bir oyuncu olduklarını sanıyorlar. Ama çok zor şartlardan geçiyorlar ve herkes bu çabayı gösteremiyor. Buradaki çocukların yüzde 50&rsquo;si La Masia&rsquo;dan profesyonel futbolcu olarak çıkıyor. Her ne kadar yetenekli olursa olsun saygı ve uyum göstermeyen, birlikte yaşamayı bilmeyen çocuğun burada olmasına bir anlam yok. Çocukların, disiplini, alçak gönüllülüğü, sahada sadece görevini yapması gerektiğini bilmesi gerekiyor. Ancak biz kimseyi başka bir insan yapmaya çalışmıyoruz. Çocuklar nereden gelirse gelsin asla kendi köklerini unutmamalı. 60 kardeş, 10 ay boyunca burada birlikte yaşamayı öğreniyor.&rsquo;&rsquo;
Folguera, yönetici olarak çocuk ile aile-okul-antrenör arasında ara bulucu olmaya çalıştıklarını, ancak aileye her zaman öncelik verdiklerini belirterek, &rsquo;&rsquo;Dünyada birçok kulübün, bizimkine benzer veya farklı futbol okulu var. Ancak biz 7 gün 24 saat çocukların eğitimiyle uğraşıyoruz. La Masia kadar aile yapısının güçlü olduğu başka bir kulüp yok&rsquo;&rsquo; dedi.
La Masia&rsquo;da kalan çocukların öğlen 14.00&rsquo;da okullarından çıktıktan sonra La Masia&rsquo;ya geldiğini ve hep birlikte yemek yedikten sonra etüt çalışmalarını yapıp, antrenmana gittiklerine dikkati çeken yönetici, her çocuğa göre ayrı eğitim ve fizik programı uyguladıklarını, sorunlu olan çocukların ihtiyaçlarını bulup, en iyi çözümü getirmek için çalıştıklarını ifade etti. 
Folguera, &rsquo;&rsquo;La Masia&rsquo;daki çocuklar ligin sonuncusuna bile saygı göstermeyi öğrenmeli. Her şeyin yolunda gittiği, kendini çok iyi geliştiren, (ben en iyisi olağım) diyen bir çocuğu da gerektiğinde durdurmamız, ayaklarını yere bastırıp, şımartmamamız gerekiyor&rsquo;&rsquo; diye konuştu.
&rsquo;&rsquo;Futbol artık çok rekabet gerektiriyor. O yüzden en iyi dinlenen, kendine en iyi bakan çocuk fiziğini en iyi şekilde güçlendiriyor ve kazanıyor&rsquo;&rsquo; diyen Folguera, çocukların performanslarına göre 16 yaşından itibaren yarı profesyonel yada profesyonel sözleşme imzalanabileceğini, ancak her çocuğun geleceğiyle ilgili kararını özgürce verdiğini kaydetti. 



</TEXT>
</DOC>
