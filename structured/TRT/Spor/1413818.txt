<DOC>
<DOCNO> 1413818 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=47b79e3b-09a6-49f7-9f7a-fc9ae18b7ca9 </URL>
<DATE> 2011/01/31 </DATE>
<TIME> 12:26:00.0 </TIME>
<AUTHOR>    </AUTHOR>
<HEADLINE>
derbi heyecan�� avrupa arenas��nda
</HEADLINE>
<TEXT>
Fenerbahçe ve Galatasaray Medical Park, FIBA Bayanlar Avrupa Ligi'nde çeyrek finale yükselebilmek için zorlu bir mücadele verecek.

 
Fenerbahçe ve Galatasaray Medical Park, FIBA Bayanlar Avrupa Ligi 2. tur (Son 16) mücadelesinin ilk maçında yarın (01.02.2011) İstanbul&rsquo;da karşı karşıya gelecek. 
 
Ezeli rakipleri Avrupa arenasındaki derbide karşı karşıya getirecek mücadele, Caferağa Spor Salonu&rsquo;nda saat 20.00&rsquo;de başlayacak. 
 
Avrupa Ligi&rsquo;nde yer aldığı B Grubu&rsquo;ndaki 10 maçını da kazanıp büyük bir başarıya imza atarak yenilgisiz tek takım unvanı ile ilk sırada yer alan Fenerbahçe, tüm gruplar içinde en iyi birinci olarak son 16 takım arasına yükseldi. 
 
Galatasaray Medical Park ise ilk turda yer aldığı C Grubu&rsquo;nu 4. sırada tamamlayıp, grupların ilk dört sırasında bulunan takımlar arasında 16. sırada yer alıp bir üst tura yükselerek, sarı-lacivertli ekiple eşleşmişti.
 
Türkiye&rsquo;de mücadele ettikleri kulvarlardaki derbi heyecanını Avrupa arenasına taşıyan iki ekip, çeyrek finale yükselebilmek için zorlu bir mücadele verecek.
 İkinci Maç 4 Şubat&rsquo;ta  
 Fenerbahçe ile Galatasaray Medical Park arasındaki serinin ikinci maçı, 4 Şubat Cuma günü bu kez sarı-kırmızılı ekibin sahasında Abdi İpekçi Spor Salonu&rsquo;nda yapılacak. 
 
İki galibiyet elde eden takımın tur atlayacağı seride, 2. maç sonunda her iki takımın da birer galibiyeti olduğu takdirde, ezeli rakipler arasındaki serinin 3. maçı 9 Şubat Çarşamba günü yine Caferağa Spor Salonu&rsquo;nda gerçekleşecek.

</TEXT>
</DOC>
