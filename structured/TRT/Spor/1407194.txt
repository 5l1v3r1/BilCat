<DOC>
<DOCNO> 1407194 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=5ff4fadb-cd4a-4b4f-9add-6d60bb52143e </URL>
<DATE> 2011/01/24 </DATE>
<TIME> 22:55:00.0 </TIME>
<AUTHOR>    </AUTHOR>
<HEADLINE>
futbol derslerle doludur
</HEADLINE>
<TEXT>
Kayserispor Teknik Direktörü Şota Arveladze, futbolun her zaman derslerle dolu olduğunu belirtti.

Şota, İstanbul Büyükşehir Belediyespor maçı sonrası düzenlediği basın toplantısında, maça iyi başladıklarını, ancak son dakikalarda rakibe çok fırsat verdiklerini ifade etti.

Yeni transferlerin performansından memnun olduğunu da dile getiren Şota, &rsquo;&rsquo;Maça iyi başladık. Maçın kontrolü bizim elimizdeydi. 3-0 öne geçtik. Ama futbol, her zaman derslerle dolu. Futbolu 90 dakika oynamak lazım. Ama sonuçta mutluyuz 3 puan aldık. Yeni transferler istekli, önemli olan onları takım içinde oynatabilmek. Takım onlara kucak açtı. Çabuk uyum sağladılar. İnşallah böyle devam edeceğiz&rsquo;&rsquo; diye konuştu.

İstanbul Büyükşehir Belediyespor Teknik Direktörü Abdullah Avcı da, maçın 
 özellikle ilk yarısında çok basit hatalar yaptıklarını belirtti.

İlk yarıda zemine uyumlu olmayan krampon sorunu yaşadıklarını, bu nedenle vakit kaybettiklerini ifade eden Avcı, şunları söyledi:

&rsquo;&rsquo;Maçı iki türlü değerlendirmek lazım. İlk yarıda 5 oyuncu krampon değiştirmek zorunda kaldı. Bu nedenle çok vakit kaybettik. Böyle amatörce hata yapmamamız gerekiyordu. Diğer taraftan son zamanlarda gördüğüm en kötü takım vardı. Basit top kayıpları yaptık. Basit hatalarla gol yedik. Mücadele etmeyen ve kötü bir takım vardı. İkinci yarı ise sistem anlamında değişiklikler yaptık ve bunun sonuçlarını görmeye başladık. 3-0 mağlup duruma düştükten sonra istekli oynamamız skoru ancak 3-2&rsquo;ye getirebildi. Risk alarak rakibe pozisyon verdik. Bu karşılaşmadan çıkarmamız gereken çok ders var. Kayserispor&rsquo;u tebrik ediyoruz.&rsquo;&rsquo;

</TEXT>
</DOC>
