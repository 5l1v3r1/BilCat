<DOC>
<DOCNO> 1416573 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=380484df-f65c-4d3a-aa96-ff420effec9c </URL>
<DATE> 2011/02/02 </DATE>
<TIME> 23:47:00.0 </TIME>
<AUTHOR>    </AUTHOR>
<HEADLINE>
ikinci ma�� riski istemiyorduk
</HEADLINE>
<TEXT>
Beşiktaş Antrenörü Tayfur Havutçu, hedeflerinin Ziraat Türkiye Kupası'nda finale çıkıp kupayı kazanmak olduğunu söyledi. 

Beşiktaş Antrenörü Tayfur Havutçu, maç sonrası düzenlenen basın toplantısında, kupada hedeflerinin finale çıkmak olduğunu belirterek, &quot;Finale çıkıp kupayı kazanmak istiyoruz. İlk maçta işi bitirmeyi istiyorduk. İkinci maça bir şey bırakmak istemiyorduk. Bu tarz karşılaşmaların ikincisi risklidir&quot; dedi.

Üst üste buldukları gollerle rahatladıklarını kaydeden Tayfur Havutçu, 

&quot;Bu şekilde işimiz daha rahat oldu. Farklı galip geldik. Herkesi memnun ettiğimize inanıyoruz. Az görev alan oyuncular oynadı. Orta sahada değişik oynadık. Oyunumuzu etkiledi&quot; diye konuştu. 

Gaziantep Büyükşehir Belediyespor karşısında hep son çizgiye inerek pozisyonlar bulduklarının hatırlatılması üzerine Havutçu, &quot;Hep çizgiye inip ikinci topları gelen arkadaşlara çıkarıp pozisyonlar bulduk. Bugün bunları gerçekleştirdik. Bunu önümüzdeki maçlarda da yapıp inşallah golleri bu şekilde atarız&quot; diyerek sözlerini tamamladı.

Öte yandan Gaziantep Büyükşehir Belediyespor maçında sarı kart gören Quaresma, kupadaki 4. sarı kartını gördü ve cezalı duruma düştü.Portekizli futbolcu kupadaki rövanş maçında forma giyemeyecek. Beşiktaş Antrenörü Tayfur Havutçu, Quaresma&rsquo;nın gördüğü sarı kartla ilgili olarak,

 &quot;Normal bir sarı kart gördü. Topa vurdu. Yapmaması gereken bir hareketti. Dışardan talimat gelmediği halde sarı kart gördü&quot; dedi.


</TEXT>
</DOC>
