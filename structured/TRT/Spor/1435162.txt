<DOC>
<DOCNO> 1435162 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=9f89a7d2-5447-4526-802e-68f67c9b773b </URL>
<DATE> 2011/02/20 </DATE>
<TIME> 22:51:00.0 </TIME>
<AUTHOR>    </AUTHOR>
<HEADLINE>
"lugano varsa provokasyon vard��r"
</HEADLINE>
<TEXT>
Beşiktaş Teknik Direktörü Bernd Schuster, Ferrari'nin kırmızı kart gördüğü pozisyonu değerlendirdi.

 
Beşiktaş Teknik Direktörü Bernd Schuster, takımın sahasında Fenerbahçe&rsquo;ye 4-2 yenildiği karşılaşmada çok hareketli bir maçın yaşandığını belirtti.
 
Schuster, &quot;Maçın başında rakip oldukça iyi başladı ve 1-0 öne geçtile. Daha sonra oyun bizim kontrolümüze geçti. Devrenin sonlarına doğru beraberliği yakaladık. İkinci yarı iyi başladık ve 2-1 öne geçtik. Oyunun kontrolü bizdeyken Almeida, Volkan ile karşı karşıyayken mutlaka bir golü kaçırdı. 3-1 olsa oldukça rahatlayacaktık. Daha sonra gelen kırmızı kart ve penaltı ile beraberlik geldi. Rakip daha sonra iki tane daha gol buldu. Galibiyete çok ihtiyacımız vardı, çok çalıştık; ama olmadı. Derbiyi kazanmak için her şeyi yapmamıza rağmen kaybeden taraf biz olduk&quot; diye konuştu.
 
İspanyol bir gazetecinin, &quot;Ligde ve Avrupa&rsquo;da iyi durumda değilsiniz. Artık önünüzde tek şans kaldı. Bunun için ne diyeceksiniz&quot; sorusuna tecrübeli teknik adam, &quot;Şu anda ligin bitmesine daha var. Bizim için zor bir hafta oldu. Şu anda ilk yapılması gereken takımı moralmen ayağa kaldırmaktır. Ziraat Türkiye Kupası&rsquo;nda şansımız sürüyor. Ama ilk hedefimiz takımı ayağa kaldırmak olmalı&quot; cevabı verdi.
 
Schuster, Ferrari&rsquo;nin kırmızı kart pozisyonuyla ilgili olarak şunları söyledi:
 
&quot;Görüntüleri tekrar izlememiz gerekiyor. Görüntüleri görmek lazım ne olup bittiği konusunda bir şey diyemem. Açıkçası ne olduğunu bende merak ediyorum. Biz tam pozisyonu göremedik. Ferrari&rsquo;nin topu kurtardığını gördük, takım kontra atağa kalkacakken hakemin düdüğünü duyduk ve ne olduğunu anlayamadık. Pozisyonun içinde Lugano varsa orada mutlaka provokasyon vardır.&quot;
 
Öte yandan, Kiev maçı sonrasında yaptığı açıklamalar nedeniyle taraftarların kendisini protesto ettiğinin belirtilmesi üzerine Schuster, sözlerini şöyle tamamladı:
 
&quot;Benim hakkımda olumsuz haberler yapmak isteyenler varsa yapabilir. Ne yazılıp çizildiğini okumuyorum. Ben Kiev maçından sonra tepki gösterilecekse bana tepki gösterilsin. Futbolculara tepki gösterilmesin. Ben bunu ilk defa yaşamıyorum. Bunları çok yaşadım. Oyunculara gösterilen tepkiler yanlıştır. Benim hakkımda yazılanları da umursamıyorum.&quot;
</TEXT>
</DOC>
