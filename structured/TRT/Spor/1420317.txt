<DOC>
<DOCNO> 1420317 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=0c0cc6f2-3edf-4cda-bb47-c876183d1aa7 </URL>
<DATE> 2011/02/06 </DATE>
<TIME> 17:31:00.0 </TIME>
<AUTHOR>    </AUTHOR>
<HEADLINE>
do��an: "hakemler ma����n ��n��ne ge��ti"
</HEADLINE>
<TEXT>
Dördüncü hakemin İzmir'den olmasını da eleştiren Ziya Doğan, haftaya deplasmanda Bucaspor ile oynayacakları maça dikkat çekti.

 
Konyaspor Teknik Direktörü Ziya Doğan, 2-0 yenilginin ardından maçın hakemlerine yüklendi. Teknik Direktör Doğan, maçın ardından yaptığı açıklamada Gaziantepspor yenilgisiyle çok büyük bir avantajı kaybettiklerini söyledi.  
 
Takımın yeni oyuncuların alınmasıyla birlikte takım için adaptasyonu tam yapamadıklarını belirten Doğan, &quot;İlk yarıya rağmen ikinci yarıda değişikliklerle pres yaptık. Tam istediklerimiz olmaya başladığında ikinci sarı kartla oyuncumuz atıldı. Hakemler, bugün futbolun önüne geçti. Bir dördüncü hakem var, inanılır gibi değil. Beni attırmak için herşeyi yaptı. Kulübemden çıkamadım. Tahrik ediyor.&quot; dedi.  

Dördüncü hakemin İzmir&rsquo;den olmasını da eleştiren Ziya Doğan, haftaya deplasmanda Bucaspor ile oynayacakları maça dikkat çekerek sözlerini şöyle sürdürdü:

&quot;Emek sarf ediyoruz. Ligden düşebiliriz. Ama bırakın da mücadele, düşersek öyle düşelim. Futbolda bunları konuşmak çok doğru değil. Biz de insanız.&quot;

Teknik Direktör Ziya Doğan, Konyaspor taraftarlarına da seslenerek birlik beraberlik çağrısında bulundu. 
</TEXT>
</DOC>
