<DOC>
<DOCNO> 1432626 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2dc50361-0f29-4941-9a8f-cac950a71b6e </URL>
<DATE> 2011/02/18 </DATE>
<TIME> 09:48:00.0 </TIME>
<AUTHOR>    </AUTHOR>
<HEADLINE>
vural konyaspor'a destek istedi
</HEADLINE>
<TEXT>
Konyaspor Teknik Direktörü Yılmaz Vural taraftarlara seslendi.

     Konyaspor&rsquo;un yeni teknik direktörü Yılmaz Vural, Tevfik Lav Tesisleri&rsquo;nde basın mensuplarıyla bir araya geldi.

     Fiziksel anlamda son derece iyi bir takım gördüğünü söyleyen Vural, &quot;İnancım arttı, bu takım ligde kalır&quot; dedi.

 Yılmaz Vural şöyle konuştu:

&quot;-21 maçta 3 tane kazanmış, 6 beraberlik. En az gol atan 3. takım, en fazla gol yiyen 5. takım.Tablo ciddi anlamda burada çalışacak arkadaşı tedirgin edecek düzeyde ama gördüm ki kuşkuya gerek yok, iyi bir takım var, fiziksel anlamda iyi bir takım buldum. Hepimizin kendine göre futbol oynatma mantığı farklı, benim mantığıma uygun futbolcuların olması çok güzel. Yolda yürürken Konya halkının bize yaklaşımı bizim bu işin altından kalkacağımız umudunu artırdı&quot;

     Ligde 11. sıradaki Karabükspor da dahil, alt sıradaki takımların hepsinin düşme tehlikesini hissedeceğini belirten Vural, küme düşmemenin reçetesini de verdi.

   Vural şunları söyledi:

     &quot;- 4 maçta bir bizim en az 7 puan kazanmamız gerekiyor. Varsayalım ki, 1 birim dilimde 6 puan aldık, 2 dilimde 8 puan almamız lazım. 2 dilimde de 6 puan aldı, son dilimde 10 puan alması lazım. Puan alamadıkca sona doğru daha daralacak makas ve dolayısıyla o zaman sıkıntıya girecek oluruz.&quot;

     Konyaspor&rsquo;un içerisinde bulunduğu durumdan kurtulması adına teknik heyet ve futbolcuların beraberlik içerisinde hareket etmesinin tek başına yeterli olmayacağını belirten Vural, taraftarlara da çağrıda bulundu.

     Yılmaz Vural şöyle dedi:
 
     &quot;Konyaspor&rsquo;un içerisinde bulunduğu durumdan kurtulması adına teknik heyet ve futbolcuların beraberlik içerisinde hareket etmesi tek başına yeterli değil. Oyuncu grubunun başarıya giden yolda şehrin desteğine ihtiyacı var. Zincirin halkaları kenetlendiği zaman bizim işimizde kolaylaşacak ve kaybetme psikolojisinden alınacak bir galibiyetle çıkacak camianın morali de yerine gelecek ve her şey değişecek&quot;

      Öte yandan Konyaspor, Spor Toto Süper Lig&rsquo;in 22. haftasında ağırlayacağı İstanbul Büyükşehir Belediyespor maçı hazırlıklarını sürdürdü.

     Yılmaz Vural gözetiminde gerçekleştirilen çalışmaya tüm oyuncular katıldı.

      


</TEXT>
</DOC>
