<DOC>
<DOCNO> 1438206 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a4febf3f-934c-4bd1-aa60-1777dcd6c066 </URL>
<DATE> 2011/02/23 </DATE>
<TIME> 15:55:00.0 </TIME>
<AUTHOR>    </AUTHOR>
<HEADLINE>
kocaman: "ilk yar��da 4-0 olurdu"
</HEADLINE>
<TEXT>
Fenerbahçe Teknik Direktörü,  "11'e 11 iken ilk yarıda maç 4-0 olurdu" dedi.

Fenerbahçe Teknik Direktörü Aykut Kocaman, Beşiktaş ile yaptıkları derbi maçta Ferrari&rsquo;nin kırmızı kart görerek oyun dışında kalmasının tamamen sonucu belirlediğini söylemenin yanlış olduğunu dile getirerek, &quot;11&rsquo;e 11 iken ilk yarıda maç 4-0 olurdu&quot; dedi.

Fenerbahçe Can Bartu Tesisleri&rsquo;nde, antrenman sonrası basın mensuplarıyla sohbet eden Kocaman, &quot;Derbi 11&rsquo;e 11 tamamlansaydı, Fenerbahçe kazanabilir miydi? Daha çok Ferrari&rsquo;nin atılmasına endekslendiği şeklinde yorumlanıyor&quot; biçimindeki soruya şöyle yanıt verdi: 

&quot;-Tabii ki oyundan atılmasının oyunun gidişatıyla mutlaka ilintisi oldu. Bunun tersini söylemek biraz fazla iyimserlik veya akılsızlık olur. Böyle bir şey demiyorum. Ama oraya gelene kadar da onlarca bizim lehimize şey vardı. 60. dakikadan sonra Ferrari&rsquo;nin oyunda olmaması tabii ki lehimize olan bir şey. Young Boys maçlarında çok uzun süre 10 kişi oynadık. Futbolun doğasında olan bir şey, yapacak bir şey yok. 10 kişi kaldıktan sonra 2-2 idi durum. 10 kişilik kazanılmış, berabere bitmiş maçlar da var, rakip tarafından söylüyorum. Tamamen etken olduğunu söylüyorum ama tamamen bu demek yanlış. 11&rsquo;e 11 iken ilk yarıda maç 4-0 olurdu.&quot;

Kocaman, Alex ile yeniden anlaşmaları ve Andre Santos ve Cristian&rsquo;ın performanslarının yükselişi anlamında geri dönüşleriyle ilgili soruya ise şu yanıtı verdi:

&quot;- Bunlar kulübün uygulamaları, kulübün bu konudaki tasarrufunu öne çıkarmak daha doğru. Ortak verdiğimiz karardı. Bu oyuncuların hepsi çapı yüksek oyuncular. Takımın içine dönmüş olmaları, fiziksel ve zihinsel olarak hem kendileri hem bizim için kazanç. Esas olan bunu koruyabilmek. Henüz elde ettiğimiz bir şey yok, yakaladığımız güzel form grafiğinden başka. Sezon sonuna kadar bu form grafiğini koruyabilmek en büyük hedefimiz. Hem bu 3 oyuncu hem de diğer oyuncular için.&quot;

Aykut Kocaman, Yeni Malatyaspor karşısında alınan yenilgi sonrası istifayı ima ettiği hatırlatılarak yöneltilen &quot;Şu anda puan farkının azalmasıyla sizin ve takımınız üzerindeki baskı azaldı mı&quot; şeklindeki soru üzerine şunları söyledi:

&quot;- Azalmadı, azalmayacak da. Fenerbahçe&rsquo;deki baskı azalmaz. Azalmamalı da zaten, bu makamın özelliği bu. Puan farkının azalması baskıyı azaltmıyor. Tam tersi bir orantı da yaratabiliyor. Aksine baskıyı artırabiliyor. Fenerbahçe teknik direktörlüğü böyle bir yer. Buradaki baskı yaz ayında da oluyor. Devre arasında da oluyor, maç oynanırken de oynanmadan da oluyor. Burayı baskısız olarak düşünmemek lazım.&quot;

Güiza&rsquo;nın son durumuyla ilgili yöneltilen bir soru üzerine de Aykut Kocaman, ekibinin 6-8 aydır çalışan bir grup olduğunu, 1 haftalık bir çalışmanın ardından görev beklemesinin yanlış olacağını kaydetti.

</TEXT>
</DOC>
