<DOC>
<DOCNO> 1394411 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=f19ddb7e-d8d2-4e32-9e70-e77e5dfa77c8 </URL>
<DATE> 2011/01/12 </DATE>
<TIME> 16:16:00.0 </TIME>
<AUTHOR>    </AUTHOR>
<HEADLINE>
futbol kul��pleri i��in zorlu s��re��
</HEADLINE>
<TEXT>
Kulüpler,  mali ve  idari yapılarını  3 yıl içinde  Ulusal Kulüp Lisans Sistemi'ne uyumlu hale getirecek.   

Spor Toto Süper Lig, Bank Asya 1. Lig ve Spor Toto 2. Lig kulüplerini ilgilendiren Ulusal Kulüp Lisans Sistemi ile ilgili bilgilendirme toplantısı yapıldı.

İstanbul&rsquo;da düzenlenen basın toplantısında Futbol Federasyonu Başkanvekili Lutfi Arıboğan ve hukuktan sorumlu yönetim kurulu üyesi Yunus Egemenoğlu, daha önce kısıtlı bir şekilde uygulanan ve yarından (13.01.2011) itibaren bütün takımların bu sürece gireceği lisans sistemi konusunda bilgiler verdi.

Futbol Federasyonu Başkanvekili Arıboğan, daha önce uyguladıkları sistemde UEFA&rsquo;nın organizasyonlarına katılan takımlarda bunu zorunlu tuttuklarını belirterek, &rsquo;&rsquo;Günümüze kadar UEFA kupalarına katılan takımlarımız oluşturulan 
Kulüp Lisans Sistesmi&rsquo;ne uymak zorundaydılar. Bu sürecin sonunda Türk futbolunun altın bir döneme gireceğini düşünüyoruz&rsquo;&rsquo; dedi.

Lutfi Arıboğan, uzun zamandır bu konu için çalıştıklarını ifade ederek, şunları söyledi:

&rsquo;&rsquo;Bu süreçte kulüplerimizle birlikteydik. Çalışma grubu oluşturmuştuk. 
Federasyonumuzun uzman profesyonelleri, yönetim kurulu üyeleri ve kulüplerin uzmanlarından oluşuyordu. Son 2-3 ayda da bu ekip 10&rsquo;un üzerinde Avrupa ülkesini gezdi. Sistemleri inceledi. 53 UEFA ülkesi içinde 47 ülke bu sistemi uyguluyor. Türk futbolu için övünülecek bir şey değil. Zaten bir an önce uygulanması gerekiyor.&rsquo;&rsquo;

Sistemin belli kriterlerden oluştuğuna dikkati çeken Lutfi Arıboğan, &rsquo;&rsquo;Sportif, idari, hukuki, altyapı ve özellikle mali kriterlerden oluşan bir sistem. Standardizasyon getiriliyor. Kulüplerle iyi diyalog neticesinde bunu oluşturduk. Spor Toto Süper Lig, Bank Asya 1. Lig ve Spor Toto 2. Lig kulüplerinde uygulayacağız. Bu sezondan başlayarak 3 senelik bir geçiş süreci 
 planladık&rsquo;&rsquo; diye konuştu.

Yaptırımlar

Arıboğan, 3 yıllık sürecin sonunda 2014-2015 sezonundan itibaren lisans sistemine uymayan kulüplerin bulundukları liglerde yer almayacağını söyledi.

Hayal ettikleri bir Türk futbolunun olduğunu kaydeden Arıboğan, &rsquo;&rsquo;Liglerin seyredilebilirliği, kulüplerin uluslararası alanda rekabeti yönünden çok önemli katkılar getirecek. Uluslararası düzeyde rekabet edebilen bir Türk futbolu yaratmayı hedefliyoruz. İdari olarak kurumsallaşmış, profesyonelleşmiş ve hukuken sorunları azaltmış, altyapı olarak ihtiyacını sağlamış ve mali olarak da 
şeffaflaşmış, prestijini koruyan kulüpler yaratmak ya da kulüplerimizi bu noktaya getirmek istiyoruz&rsquo;&rsquo; diye konuştu.

Kulüplerimiz Başarılı Olacaktır

Futbol ailesi olarak kriterlerin yerine getirilmesi konusunda tereddütlerinin bulunmadığını vurgulayan Lutfi Arıboğan, sözlerini şöyle sürdürdü:

&rsquo;&rsquo;Futbol paydaşlarıyla her şeyi paylaştık. Kulüplerimiz bu anlayışla yola girdikleri için kısa sürede başarılı olacaklardır. Zorlu dönemler olacaktır. Bu sürecin sonunda Türk futbolu altın bir çağa girecektir. Türk futbolu bu altın çağı hak ediyor. Gecikmiş kriterleri hak ediyor. İnşallah bunu hep birlikte yaratacağız.&rsquo;&rsquo;

Spor Toto 3. Lig&rsquo;de kriterlerin uygulanmaması sonunda bu ligin lüks olduğu ve bölgesel lige döneceği yönünde algının oluştuğu düşüncesi konusunda ise Arıboğan, &rsquo;&rsquo;Türkiye&rsquo;de profesyonel kulüp sayısı Avrupa standartlarına göre çok 
fazla. Ama olması gereken amatör kulüp sayısı da uluslararası standartlara göre 
az gözüküyor. Hakikaten üçüncü ligin, sürecin sonunda fikirlerin olgunlaşarak 
gerçekçi bir platforma oturacağını düşünüyoruz&rsquo;&rsquo; dedi.

Egemenoğlu: &quot;Çok Önemli Bir İlk Adım&quot;

Futbol Federasyonu Hukuktan Sorumlu Yönetim Kurulu Üyesi Yunus Egemenoğlu ise Ulusal Kulüp Lisans Sistemi konusunda teknik bilgiler verdi.

Sistemin Türk futboluyla ilgili çok önemli bir başlangıç olduğuna dikkat çeken Egemenoğlu, &rsquo;&rsquo;Çok önemli bir geleceğin ilk adımı&rsquo;&rsquo; dedi. 

Sistemin birşeyleri yasaklama ile ilgili bir çalışma olmadığını anlatan Yunus Egemenoğlu, &rsquo;&rsquo;Daha iyisini yapma yönünde bir çalışmadır. Sistemi oluştururken diğer talimatlardan farklı bir şey yaptık. Bunu kulüplerle paylaştık. Profesyonellerle toplandık. Her gelişmeyi bildirdik. Sonra 124 kulübün başkanına tek tek anlattık&rsquo;&rsquo; diye konuştu.

Sürecin 3 sene sonunda başlamayacağını, yarın sabahtan itibaren start alacağını kaydeden Yunus Egemenoğlu, şunları söyledi:

&rsquo;&rsquo;Ama 3 sene sonunda yüzde yüz uygulamaya geçilecek. Bu şekilde Spor Toto 
Süper Lig kriterlerini UEFA kriter seviyesine, Bank Asya 1. Lig kriterlerini Süper Lig&rsquo;in 2011-12 seviyesine, Spor Toto 2. Lig kriterlerini de güncellenmiş kriter seviyesine çekmeyi planlıyoruz. Altyapıyı oluşturmayla ilgili özel kriterler belirledik. 72 kulüp yarından itibaren lisans almak için 31 Mart tarihine kadar başvurmak zorunda. Kulüpler mart ayının son iş gününe kadar başvurularını yapacaklar.&rsquo;&rsquo;
         
Ulusal Kulüp Lisans Sistemi

Türkiye&rsquo;deki üç üst düzey liglerdeki kulüplerin uygulaması gerekecek Ulusal Kulüp Lisans Sistemi ile kulüplerin sportif, altyapı, mali, hukuki ve personel/idari yapısını daha güçlü, sağlam ve şeffaf hale gelmesinin sağlanması amaçlanıyor.

Bu sistemle kulüplerin gerekli eğitimi almış profesyonel kadrolarla çalışmaları, kulüplerin tüm genç takımlarını akademi ligleri seviyesine ulaştırmak ve liglerde elit oyuncuların yetişmesi ve kulüplerin UEFA standartlarında tesislere ve statlara sahip olmaları sağlanacak.

Kulüpler mart ayının son iş gününe kadar başvurularını yapabilecek. Daha sonra nisan ayında kulüplerin başvuruları değerlendirilip mayıs ayında da lisans 
uygunluk kararı alan kulübe kulüp lisansı verilecek.

Başvurusunda eksikliği tespit edilen kulübün ise bu eksiklerini tamamlaması beklenecek. Kulüp bunu gerçekleştirmediği takdirde aşamalı olarak ceza alacak.

Ulusal Kulüp Lisans Sistemi&rsquo;ne uymayan kulüpler her sezon para cezası olmak üzere aşama aşama ceza alacaklar. 2014-2015 sezonunda ise kriterleri yerine 
 getirmeyen kulüplere lige alınmama cezası uygulanacak.

Bu sistem kapsamında, en üst 3 ligde yer alan kulüpler UEFA sistemindeki gibi &rsquo;&rsquo;Hukuki, Sportif, Altyapı, Personel ve Mali Kriterler&rsquo;&rsquo; üzerinden ulusal bazda denetlenerek, mali yapılarının uygunluğuna göre lisanslanacak.
</TEXT>
</DOC>
