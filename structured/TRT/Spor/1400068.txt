<DOC>
<DOCNO> 1400068 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d32de334-c12c-47d5-9007-024c92f50090 </URL>
<DATE> 2011/01/18 </DATE>
<TIME> 09:54:00.0 </TIME>
<AUTHOR>    </AUTHOR>
<HEADLINE>
nba g��ncesi
</HEADLINE>
<TEXT>
Amerikan Ulusal Basketbol Ligi NBA'e dün gece oynanan 13 maçla devam edildi.


Celtics Sihir Tanımadı

Doğu Konferansı&rsquo;nın iddialı takımlarından, milli basketbolcular Hidayet Türkoğlu ile Semih Erden&rsquo;in formalarını giydiği Orlando Magic ile Boston Celtics&rsquo;i karşı karşıya getiren maçta, ev sahibi takım Celtics, çekişmeli geçen bir mücadele sonunda Magic&rsquo;i 109-106 mağlup etti.

Magic&rsquo;te Hidayet Türkoğlu, yaklaşık 36 dakika sahada kaldığı maçta 11 sayı, 7 asist ve 3 ribauntla oynarken, Celtics&rsquo;in formasını giyen Semih Erden ise bu maçta süre almadı.

Celtics&rsquo;te Ray Allen 26 sayıyla takımının en skorer oyuncusu olurken, sakatlığı nedeniyle 9 maçtır oynamayan Kevin Garnett 19 sayı, 8 ribaunt, 2 top çalmayla sahalara etkili bir dönüş yaptı. Glen Davis&rsquo;in 15, Paul Pierce&rsquo;in 14 sayı kaydettiği Celtics&rsquo;te, Rajon Rondo da 10 sayı, 13 asistle &rsquo;&rsquo;double-double&rsquo;&rsquo; yaptı.

Konuk takım Magic&rsquo;de ise Dwight Howard 33 sayı, 13 ribauntla etkili bir oyun ortaya koyarken, oyuna sonradan giren Ryan Anderson&rsquo;ın 16, Jason Richardson&rsquo;ın da 14 sayılık performansı galibiyete yetmedi. 

Utah Keyifsiz

Milli basketbolcu Mehmet Okur&rsquo;un formasını giydiği Utah Jazz, deplasmanda 
 Washington Wizards&rsquo;a 108-101 yenilirken, Okur 13 dakika süre aldığı maçta 8 sayı, 2 ribaund ve 3 asistle oynadı.

Washington&rsquo;daki Verizon Center&rsquo;da yaklaşık 15 bin kişinin izlediği maçta ev sahibi Wizards&rsquo;ta Nick Young 25 sayıyla takımının en skorer oyuncusu oldu. Wizards&rsquo;ta Andray Blatche 21 sayı, 11 ribaund, John Wall da 19 sayı, 15 asistle &rsquo;&rsquo;double-double&rsquo;&rsquo; yaparak takımlarının galibiyetine önemli katkıda bulundu.

Wizards, bu sonuçla birlikte evinde üst üste dördüncü galibiyetini alırken, takımın genç yıldızı John Wall, 15 asistle kariyer rekorunu kırdı.

Konuk takım Jazz&rsquo;da ise Deron Williams 28 sayı, 11 asist, Al Jefferson da 25 sayı, 10 ribauntla &rsquo;&rsquo;double-double&rsquo;&rsquo; yapmalarına karşın mağlubiyeti engelleyemediler.

Bulls Rahat Kazandı

Ömer Aşık&rsquo;ın formasını giydiği Chicago Bulls da, deplasmanda Memphis Grizzlies&rsquo;i 96-84 mağlup etti.

Aşık, 14 dakika sahada kaldığı maçta 1 sayı, 1 blokla oynarken, Bulls&rsquo;un yıldızı Derrick Rose, 22 sayı, 12 asist ve 10 ribauntla kariyerinin ilk &rsquo;&rsquo;triple-double&rsquo;&rsquo;ını yaptı. Bulls&rsquo;ta Luol Deng 28 sayıyla takımının en skorer oyuncusu olurken, maça sonradan giren Kyle Korver da 22 sayıyla galibiyete katkıda bulundu.

Grizzlies&rsquo;te de Zach Randolph 22 sayı, 13 ribaundla &rsquo;&rsquo;double-double&rsquo;&rsquo; yaparken, OJ Mayo 15, Marc Gasol da 12 sayıyla oynadı.

Bucks Roketlendi

Ersan İlyasova da, takımı Milwaukee Bucks&rsquo;ın deplasmanda Houston Rockets&rsquo;a 93-84 yenildiği maçta 4 sayı attı.

Ev sahibi takım Rockets&rsquo;ta Kevin Martin 36 sayıyla takımının en skorer  oyuncusu olurken, Luis Scola 19 sayı, 14 ribaunt, Jordan Hill de 10 sayı, 10 ribauntla &rsquo;&rsquo;double double&rsquo;&rsquo; yaptı.

Bucks&rsquo;ta ise Corey Maggette maçta kaydettiği 25 sayıyla bu sezonki en yüksek sayısına ulaşırken, maça ilk 5&rsquo;te başlamayan Drew Gooden 14 sayı, 11  ribaundla &rsquo;&rsquo;double-double&rsquo;&rsquo; yaptı. Keyon Dooling&rsquo;in 12 sayı kaydettiği Bucks&rsquo;ta Andrew Bogut 10 sayı, 10 ribauntla üst üste 4&rsquo;üncü &rsquo;&rsquo;double-double&rsquo;&rsquo;ını yaptı.

Ersan İlyasova, yaklaşık 24 dakika sahada kaldığı maçta 4 sayı, 8 ribaunt, 1 asist, 2 top çalma ve 1 blokla oynadı.

Gecenin diğer maçlarında ise şu sonuçlar alındı: 

New York Knicks - Phoenix Suns: 121-129 
Philadelphia 76&rsquo;ers - Charlotte Bobcats: 96-92 
New Orleans Hornets - Toronto Raptors: 85-81 
Detroit Pistons - Dallas Mavericks: 103-89 
Los Angeles Clippers - Indiana Pacers: 114-107 
Atlanta Hawks - Sacramento Kings: 100-98 
Golden State Warriors - New Jersey Nets: 109-100 
Portland Trail Blazers - Minnesote Timberwolves: 113-102 
Los Angeles Lakers - Oklahoma City Thunder: 101-94

</TEXT>
</DOC>
