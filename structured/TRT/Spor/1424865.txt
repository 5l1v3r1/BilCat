<DOC>
<DOCNO> 1424865 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2ae79bd9-b0d3-41ed-88c3-7c8fe92b86d1 </URL>
<DATE> 2011/02/10 </DATE>
<TIME> 19:34:00.0 </TIME>
<AUTHOR>    </AUTHOR>
<HEADLINE>
dilmen: ders oldu
</HEADLINE>
<TEXT>
Dilmen, kalbiyle ilgili ilk sinyalleri daha önce yaptırdığı check-up'ta aldığını ancak doktorun önerilerini yeterince uygulamadığını söyledi.

Kalp krizi geçirdiği için stent uygulaması yapılan ve yoğun bakım sürecinden çıkan Rıdvan Dilmen, kalbiyle ilgili ilk sinyalleri daha önce yaptırdığı check-up&rsquo;ta aldığını ancak doktorun önerilerini yeterince uygulamadığını söyledi. 
 Halı sahada arkadaşlarıyla futbol oynarken göğüs ağrısından yakınan ve 5 Şubat 2011 tarihinde başvurduğu Acıbadem Maslak Hastanesi&rsquo;nde yapılan tetkikler sonucunda kalp krizi geçirdiği tespit edilen Rıdvan Dilmen, sağlığına yeniden kavuştu.
 Spor yazarı ve yorumcusu Rıdvan Dilmen, aslında 2 yıl önce yaptırdığı check-up programında kalbinin uyarı sinyallerini aldığını belirtti.
 Ancak alınan sonuçlar doğrultusunda önerilen ilaç tedavisini düzenli olarak uygulamadığı ve spor yaparken bazı önemli kurallara dikkat etmediği için bu rahatsızlığı yaşadığını belirten Rıdvan Dilmen, &quot;Bu bana ders oldu, ben de başkasına ders olmalıyım. Benim durumum herkese örnek olmalı. Sporu mutlaka profesyonel olarak yapmanız gerekmiyor. Amatörce de yapsanız, spora başlamadan önce check-up&rsquo;tan geçmenizde ve doktorunuzun önerilerini yerine getirmenizde yüzde 100 fayda var.&quot; dedi.
 Geçirmiş olduğu kalp krizinin kendisine ders olduğunu, bundan sonra düzenli olarak check-up yaptırmaya devam edeceğini ve doktorlarının önerilerini mutlaka uygulayacağını söyleyen Rıdvan Dilmen, &quot;Hem profesyonel sporcular hem de amatör spor yapan herkes, öncesinde mutlaka check-up&rsquo;tan geçmeli ve doktorların önerilerini de mutlaka yerine getirmeli. Spor hayatına devam ederken de mutlaka doktor kontrolünde olmalı.&quot; dedi.
</TEXT>
</DOC>
