<DOC>
<DOCNO> 1416508 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=55d0473b-558d-4be2-8c2e-635ef9b102de </URL>
<DATE> 2011/02/02 </DATE>
<TIME> 22:09:00.0 </TIME>
<AUTHOR>    </AUTHOR>
<HEADLINE>
yar�� finale kartal pen��esi
</HEADLINE>
<TEXT>
Ziraat Türkiye Kupası çeyrek final ilk ayağında Beşiktaş, Gaziantep Büyükşehir Belediyesi’ni 5 golle geçti. 

Beşiktaş, Ziraat Türkiye Kupası grup maçında 1-0 yenildiği Gaziantep Büyükşehir Belediyespor&rsquo;a çeyrek final ilk maçında acımadı. Antep temsilcisi ile İnönü&rsquo;de karşılaşan Beşiktaş, Bobo (2), Fernandes (2) ve Quaresma&rsquo;nın golleriyle rakibini 5-0 yendi ve turu hemen hemen garantiledi. 

İlk Yarı

7. dakika ceza sahası dışından Alman Ernst&rsquo;in vuruşu az farkla auta gitti. 

20. dakika Beşiktaş Hilbert ile gole yaklaştı ancak Antep kalecisi Onur zorlukla da olsa topun hakimiyetini sağladı. 

Gol 23. dakikada şık bir ara pasıyla kaleci Onur&rsquo;la karşı karşıya kalan Bobo,  topu filelere gönderdi ve takımını 1-0 öne geçirdi. 

Gol 32. dakikada Beşiktaş ikinci golü buldu. Ekrem&rsquo;in sağ kanattan getirdiği topa yeni transfer Fernandes vurdu ve top ağlara gitti. Beşiktaş bu golle 2-0 öne geçti. 

43. dakikada kaleciyle yine karşı karşıya kalan Bobo bomboş durumda olan Hilbert&rsquo;e vermek yerinde kendisini kaleyi yoklayınca top Okan&rsquo;a çarparak kornere gitti.

İlk yarı 2-0 sona erdi.  

İkinci Yarı 

Gol Beşiktaş ikinci yarıya golle başladı. Fernandes 48. dakikada Hilbert&rsquo;in pasına dokundu ve skoru 3-0&rsquo;a getirdi. 

Gol 50. dakikada Quaresma&rsquo;nın ceza sahası içerisinde düşürülmesinden kazanılan penaltıyı Bobo iyi kullandı ve bu golle Beşiktaş 4-0 öne geçti. 

Gol 62. dakikada ceza sahasının hemen dışından kazanılan serbest vuruşta tpun başına bu kez Ricardo Quaresma geçti. Köşeyi harika gören Quaresma&rsquo;nın golüyle Beşiktaş farkı 5&rsquo;e çıkardı.

Karşılaşmanın kalan dakikalarında başka gol olmayınca Beşiktaş Gaziantep Büyükşehir Belediyespor&rsquo;u 5-0 ile geçerek turu hemen hemen garantiledi. Bu eşleşmeden tur atlayan ekip Gazlatasaray-Gaziantepspor eşleşmesinden geçen takım ile karşılaşacak.


Beşiktaş&rsquo;ta sakat ve cezalı oyuncuların çokluğu nedeniyle maç kadrosunda 17 futbolcu yer aldı. Pazar günkü İstanbul Büyükşehir Belediye maçında yer alan oyunculardan Cenk, Guti ve Nobre sakatlıkları, Aurelio da kırmızı kart cezası nedeniyle kadroda yer almazken, İbrahim Üzülmez, Simao ve Almeida yedek soyundu. 

Siyah beyazlılarda kalede Hakan görev yaparken, kart cezası biten Hilbert ile İsmail Köybaşı, Fernandes, Bobo, Necip Uysal ve Ernst 11&rsquo;de oynadı. 

Beşiktaş Teknik Direktörü Bernd Schuster de cezası nedeniyle kulübede yer alamadı. Siyah-beyazlı takımın İstanbul Büyükşehir Belediyespor ile yaptığı Spor Toto Süper Lig maçında yardımcı hakeme küfür ettiği gerekçesiyle tedbirli olarak Futbol Federasyonu Profesyonel Futbol Disiplin Kurulu&rsquo;na (PFDK) sevk edilen Alman teknik adamın yerine kulübede yardımcılarından Tayfur Havutçu bulundu.
 
</TEXT>
</DOC>
