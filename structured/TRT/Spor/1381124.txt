<DOC>
<DOCNO> 1381124 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=cdde88a9-da8b-4fc0-9984-ad607006a842 </URL>
<DATE> 2011/01/02 </DATE>
<TIME> 19:31:00.0 </TIME>
<AUTHOR>    </AUTHOR>
<HEADLINE>
mersin'den kritik galibiyet
</HEADLINE>
<TEXT>
Beko Basketbol Ligi'nde yapılan maçta Oyak Renult, kendi sahasında Mersin Büyükşehir Belediyesi'ne 65-72 yenildi.

Ligin alt sıralarını ilgilendiren karşılaşmaya her iki takım da karşılıklı basketlerle başladı. Ev sahibi ekip ilk basketi Nedim&rsquo;le buldu. Karşılaşmanın 4. dakikasını Oyak Renault, Nedim ve Mays ikilisinin basketleriyle 7-6 önde geçti. 5. dakikada konuk ekip Grier&rsquo;le karşılık vererek öne geçti, 9-11. Birinci çeyreği konuk ekip 7 sayı farkla önde tamamladı, 13-20. 

İkinci periyoda hızlı başlayan Oyak Renault oldu. 3 dakikalık periyotta Oyak Renault, Mays ve Umut ikilisiyle 10 sayı üretirken konuk ekip iki sayıda kaldı. Rakibinin top kayıplarını iyi değerlendiren Mersin Büyükşehir Belediyesi, 15. dakikayı Sacales&rsquo;in 3 sayılık basketiyle 28-25 önde geçti. Devre, 39-39 eşitlikle tamamlandı. 

Üçüncü çeyrekte karşılıklı basketler vardı. Her iki takım da pota altından sayılar aradı. Oyak Renault, Waller ve Kerem ikilisiyle sayılar bulurken konuk ekip Sacales ve Sitimac&rsquo;la karşılık verdi, 24. dakika 45-44 geçildi. 29. dakikada sarı siyahlılar, Waller&rsquo;le 3 sayılık basket kaydederek farkı 5 sayıya indirdi. Zor olsa da üçüncü çeyreği Oyak Renault 54-51 önde kapattı.

Son çeyrek de hızlı ve karşılıklı basketlerle başladı. 33. dakika 56-56, 35. dakika 59-59 eşitlikle geçildi. 3 dakikalık periyotta her iki takım da hücumlardan boş döndü. 38. dakikada Oyak Renault, pota altından Mays&rsquo;la basket bularak öne geçti, 61-59. Konuk ekip Grier&rsquo;le karşılık verdi, 61-61. Maçın bitimine 37 saniye kala 65-65 eşitlik vardı. Konuk ekip Grier&rsquo;le basket bularak öne geçti, 65-67. Kalan saniyelerde Grier ve Nedim&rsquo;le basketler bulan konuk ekip sahadan 72-65 galip ayrılan taraf oldu. 

OYAK Renault&rsquo;da Waller ve Mays 17 sayıyla oynarken, Mersin Büyükşehir Belediyesi&rsquo;nde Sacales 21, Grier 16 sayı kaydetti. 
</TEXT>
</DOC>
