<DOC>
<DOCNO> 1438486 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=44784406-52ad-4cfc-b218-98bee0560fe4 </URL>
<DATE> 2011/02/23 </DATE>
<TIME> 20:33:00.0 </TIME>
<AUTHOR>    </AUTHOR>
<HEADLINE>
"futbolda mucizeleri ��ok g��rd��k"
</HEADLINE>
<TEXT>
Schuster: "Turu geçmemiz mucize olarak görülebilir. İçimizde bu mucizeyi yapmak için gerekli olan hisler var" dedi.

 
Beşiktaş&rsquo;ın UEFA Avrupa Ligi ikinci tur rövanşında Dinamo Kiev ile yapacağı maç öncesi, Siyah-Beyazlı takımın teknik direktörü Bernd Schuster ve Alman futbolcusu Fabian Ernst basın toplantısı düzenlediler. 
 
Teknik direktör Bernd Schuster şunları söyledi: 
 
&quot;Turu geçmemiz mucize olarak görülebilir, ama biz futbolda mucizeleri çok gördük. İçimizde bu mucizeyi yapmak için gerekli olan hisler var. İlk maçta 3 duran toptan gol yemek değişik bir durumdu. Futbolda böyle günler oluyor. O gün de bizim için kötü bir gün oldu. Maçta beni bu konuda endişelendiren bir durum yok. Önlemlerimizi aldık.&quot;
 
Schuster, takımının sezonun ikinci yarısından itibaren bir çok şansızlıkla karşılaştığını vurgulayarak, &quot;Futbolcularımız kendi aralarında içinde bulunduğumuz durumu sık sık konuşuyor. Bu iyi olmayan durumu çözmek için çalışıyoruz. Bu sene başından bu yana bir çok şansızlıklar yaşadık. Bu durum bizi üzüyor ve içimizi acıtıyor&quot; dedi.
 
Bugün bazı internet sitelerinde görevini bırakacağı yönünde çıkan haberleri nasıl değerlendirdiğine dair bir soruya ise Schuster, &quot;Bugün hiç internete girmedim. Benim bu durumdan haberim yok ve bu konuda bir açıklama yapmadım. Ağzımdan görevimi bırakacağım yönünde bir söylem çıkmadı. Bu konu ile ilgili bir açıklama yapmadım&quot; yanıtını verdi.
 
Alman teknik adam, hava şartlarının takımını ne kadar zorlayacağı yönündeki soruya ise şu cevabı verdi:
 
&quot;Beşiktaş&rsquo;ta bu şartlar altında hiçbir maç oynamadığım için bu konuda yorum yapamayacağım.&quot;
 
Karşılaşmanın oynanacağı Valeriy Lobanovskiy Stadyumu&rsquo;nda gerçekleşen toplantıda Alman futbolcu Ernst de şunları söyledi: 
 
&quot;İlk maçtan 4-1&rsquo;lik bir skorla ayrıldık. Üçü kornerden, biri penaltıdan 4 gol yedik. Yarınki maç kolay olmayacak. Ancak Beşiktaş&rsquo;ın gerçek gücünü ortaya koyup, yapmamız gerekeni yapmaya çalışacağız&quot;
 
Ernst, sezonun ikinci yarısından itibaren çok fazla forma şansı bulamamasını da şu sözlerle açıkladı:
 
&quot;Bu sene başında oyun ritmimi yakalayamadığımı düşünüyorum. Seneye iyi bir başlangıç yapamadım. Şu anda kendimi iyi hissediyorum ve daha iyi olacağıma inanıyorum.&quot; 
 
Ernst, hava sıcaklığının Beşiktaş&rsquo;ı nasıl etkileyeceği sorusuna da, &quot;Bence en büyük dezavantaj hava durumundan çok ilk maçın skoru olacaktır. Havanın kötü olması maçı izleyenleri daha çok etkileyecektir. Biz profesyonel futbolcular olarak böyle havalarda da oynamaya alışığız ve oynamak zorundayız. Soğuğa karşı kendimizi en iyi koruma yöntemi hareket etmektir. Biz de çok hareket edeceğiz ve iyi bir mücadele ile elimizden geleni yapmaya çalışacağız. Almanya&rsquo;da da eksi 8, eksi 10 derecelerde oynadım. Böyle havalarda oynamaya alışığım&quot; yanıtını verdi.
 
Alman oyuncu Beşiktaş&rsquo;ın bu sezon istenilen performansı sergileyemesini ise şu sözlerle açıkladı:
 
&quot;Bu durum bir kaç cümlede açıklanamaz. Şu an halen çok iyi oyunculara sahip bir takımız. Kadromuzu önümüzdeki sene de koruyacağız. Yapmamız gereken birbirimize destek olup, daha iyi bir takım olmak için daha çok çalışmak olacaktır&quot;
</TEXT>
</DOC>
