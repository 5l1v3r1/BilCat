<DOC>
<DOCNO> 1407125 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b965b5eb-cfb0-462d-85cf-f36037e72f56 </URL>
<DATE> 2011/01/24 </DATE>
<TIME> 19:19:00.0 </TIME>
<AUTHOR>    </AUTHOR>
<HEADLINE>
��zgener: "yasa de��i��ikli��i ��art"
</HEADLINE>
<TEXT>
TFF Başkanı Mahmut Özgener, ''Tribün olaylarının önüne geçebilmek için yasa değişikliğine ihtiyacımız var'' dedi.

Türkiye Futbol Federasyonu Başkanı Mahmut Özgener, Safranbolu ilçesinde yarın yapılacak TFF yönetim kurulu toplantısı için geldiği Karabük&rsquo;te, Vali İzzettin Küçük&rsquo;ü ziyaret etti. 

Özgener, burada gazetecilere yaptığı açıklamada, tribünde yaşanan olaylar için aldıkları önlemin &rsquo;Şiddet Yasası&rsquo; olduğunu söyledi.

Olayların önüne geçebilmek için bu yasanın kanunlaşmasını beklediklerini anlatan Özgener; 

&rsquo;&rsquo;Bu işlerin üstesinden gelebilmemiz için bir yasa değişikliğine ihtiyacımız olduğunu her vesile ile gündeme getiriyoruz. Şu anda &rsquo;Şiddet Yasası&rsquo; TBMM&rsquo;ye sevk edilmiş durumdadır. Tribün olaylarının önüne geçebilmek için yasa değişikliğine ihtiyacımız var. Ankara&rsquo;da arkadaşlarımız bu konuyla ilgili yine görüşmeler yapacak. Yüce meclisimizin tasarıyı bir an önce kabul edip, kanun haline getirmesini merakla ve heyecanla takip ediyoruz.&rsquo;&rsquo; şeklinde konuştu. 
         
Kardemir Karabükspor&rsquo;un Süper Lig&rsquo;de başarılı olmasının bir çok kişi için sürpriz olduğu, ancak kendisinin bunu beklediğini vurgulayan Özgener; 

  &rsquo;&rsquo;Karabük&rsquo;e son olarak Kardemir Karabükspor&rsquo;un şampiyonluk kupasını vermek için gelmiştim. O gün heyecanlıydık, Karabük neticede Süper Lig&rsquo;e çıkmış yeni bir il ve bölgenin takımıydı. Ne kadar çok ilden takım olursa futbolun yaygınlaşması açısından o kadar keyif alıyoruz. Hepimiz merak ediyorduk &rsquo;Kardemir Karabükspor Süper Lig&rsquo;de ne yapacak&rsquo; diye. Merak ederken de kulüp başkanı Hikmet Ferudun Tankut&rsquo;a güveniyorduk. Kendisi gerçekten futbol için çok şey yapmış tecrübeli birisiydi. Kardemir Karabükspor&rsquo;un bulunduğu yer birçok kişi için sürpriz görünüyor olabilir, ancak benim açımdan değil. Beklediğim neticeydi. Başarıda katkısı olan herkesi kutluyorum, lige renk kattı, keyif getirdiler. İnşallah ikinci yarıda hedeflerine ulaşırlar.&rsquo;&rsquo; dedi. 
    
</TEXT>
</DOC>
