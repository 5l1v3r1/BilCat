<DOC>
<DOCNO> 1420320 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2b5c1a34-a847-49db-a6f2-a73321b4f352 </URL>
<DATE> 2011/02/06 </DATE>
<TIME> 17:44:00.0 </TIME>
<AUTHOR>    </AUTHOR>
<HEADLINE>
yeni bir rekorun pe��inde
</HEADLINE>
<TEXT>
Alex de Souza, 7. sezonunu geçirirken, kırdığı rekorlarla sarı-lacivertli takımın tarihine adını altın harflerle yazdırdı. 

 
Fenerbahçe&rsquo;de 7. sezonunu geçiren ve birçok rekora imza atan Alex de Souza, 2 yıllık yeni sözleşme süresini tamamlarsa, sarı-lacivertli formayı 9 sezon giyen Uche&rsquo;nin rekoruna bu alanda ortak olacak. 
 
Fenerbahçe&rsquo;ye 1993-94 sezonunda transfer olan Uche, 2001-2002 sezonu sonuna kadar tam 9 sezon sarı-lacivertli takımda oynadı. Sonradan Türk vatandaşı olarak Deniz Uygar ismini alan Uche, 1998-99 sezonunda Beşiktaş maçında ayağı kırılınca, uzun süre sahalardan uzak kalmıştı. En son 1 Şubat 2002&rsquo;de Kocaelispor maçında forma giyen Uche, Fenerbahçe&rsquo;nin lig tarihindeki 2000. golüne de imza atarak, tarihe geçti. 
 Fenerbahçe&rsquo;de birçok Rekoru Kırdı  
 Fenerbahçe&rsquo;ye 2004-2005 sezonunda transfer olan Alex de Souza, 7. sezonunu geçirirken, kırdığı rekorlarla sarı-lacivertli takımın tarihine adını altın harflerle yazdırdı. 
 
Alex, bu sezon deplasmanda Ankaragücü ile yapılan maçta ligde 189. maçına çıkarak, Uche&rsquo;nin Fenerbahçe&rsquo;de en fazla maça çıkan yabancı futbolcu (188 maç) rekorunu eline geçirmişti. 
 
Brezilyalı futbolcu, Spor Toto Süper Lig&rsquo;de Fenerbahçe&rsquo;nin Bucaspor&rsquo;u 5-2 yendiği maçın 1. dakikasında Fenerbahçe&rsquo;nin lig tarihindeki 3000. golüne imza atarak, bu alanda da tarihe geçti. 
 
Alex, bu sezon ligdeki 100. golünü de Gaziantepspor deplasmanında atarak, &quot;100&rsquo;ler Kulübü&rsquo;ne&quot; girmişti. 
 
2006-2007 sezonunda gol kralı olarak Fenerbahçe&rsquo;nin ilk yabancı kralı olan Brezilyalı futbolcu, sarı-lacivertli ekibin Avrupa kupalarındaki en golcü (14 gol) ve en fazla oynayan (57 maç) futbolcusu olma unvanlarını elinde bulunduruyor. 
 
Türkiye Kupası&rsquo;nda 32 maçta 15 gol atan Alex, takımının bu kupada da en çok oynayan ve en çok gol atan yabancı oyuncusu oldu. 
 Alex&rsquo;in Lig Kariyeri  
 
Alex&rsquo;in Fenerbahçe&rsquo;de ligde attığı goller şöyle: 
 
Sezon / Maç  / Gol 
2010-2011 / 19 / 13 
2009-2010 / 26 / 11 
2008-2009 / 26 / 11 
2007-2008 / 28 / 14 
2006-2007 / 32 / 19 
2005-2006 / 31 / 15 
2004-2005 / 31 / 24 
Toplam / 193 / 107 
 4. Kez Masada 
 Fenerbahçe ile 2 yıllık yeniden anlaşan Brezilyalı futbolcu, sarı-lacivertli takıma 4. kez imza atacak. 
 
Sarı-lacivertli takıma geldiği 2004 yılında 3 yıllık sözleşme imzalayan Alex, 2007 yılında sözleşmesini 2 yıl uzatmıştı. Brezilyalı futbolcu, 2009 yılında sözleşmesi sona ermeden 22 Ocak&rsquo;ta 2 yıl daha sözleşme imzaladı. 
 
Sözleşmesi sezon sonunda sona erecek olan Alex, bu yıl da Şubat ayında Fenerbahçe ile 2 yıl daha anlaştı. 
 
Öte yandan Alex, bu sezon ligde 13 golle, Kardemir Karabüksporlu Emenike ile birlikte en çok gol atan futbolcu unvanını paylaşıyor. 

</TEXT>
</DOC>
