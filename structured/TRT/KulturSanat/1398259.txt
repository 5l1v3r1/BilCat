<DOC>
<DOCNO> 1398259 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=62e13322-3130-4d91-a3a9-0f9a9a156517 </URL>
<DATE> 2011/01/16 </DATE>
<TIME> 11:23:00.0 </TIME>
<AUTHOR>    </AUTHOR>
<HEADLINE>
washington'da osmanl�� izleri
</HEADLINE>
<TEXT>
ABD'nin sembolü olan Washington Anıtı ile ülkenin en güzel müzelerinden Ulusal Doğa Tarihi Müzesi, içinde Osmanlı'dan hatıraları barındırıyor.

ABD&rsquo;nin kurucu babası ve ilk Başkanı George Washington anısına 
                  binbir uğraşla yapılan, Mısır&rsquo;ın antik çağ yapı ve 
                  tapınaklarını andıran Washington Anıtı, Amerikalılara hem 
                  özgürlüğü, hem de Başkan Washington&rsquo;ın ülkesine yaptığı 
                  &quot;katkıların enginliğini&quot; anlatıyor.
                  Mermer, granit ve kum taşından oluşan anıt, 169,29 metre 
                  yüksekliğiyle de sadece şehrin değil, dünyanın taştan yapılmış 
                  en uzun heykeli ve dikili taşı konumunda. Başkente uçakla veya 
                  araçla gelirken, açık havada en az 30 mil uzaktan görülebilen 
                  anıt, yerli ve yabancı turistlerin de ilgi odağı.
                  Toplam 36 bin 491 bloktan oluşan ve en tepesine 897 basamak 
                  kullanılarak çıkılabilen anıtta artık yürümek yasak olsa da 
                  şehri ayaklar altına alan muhteşem manzarasını görmek 
                  isteyenler, asansörleri kullanmak için ya aylar öncesinden 
                  rezervasyon yaptırıyor ya da sabahın erken saatinden itibaren 
                  kuyruğa giriyor. Ziyaretçiler, dört köşeli anıtın üç yanından 
                  Kongre, Beyaz Saray ve Lincoln Anıtı&rsquo;nı tepeden izleme fırsatı 
                  buluyor. 
                  Washington ve ABD ile özdeşleşen bu anıtın yapılışı ve Osmanlı 
                  ile bağlantısı ise hayli ilginç bir hikaye... 
                 18 Yıl Yarım Kaldı
                  Ölümünün ardından ABD&rsquo;nin ilk Başkanı Washington&rsquo;ı 
                  onurlandırmak ve ülkesine katkısını hatırlatmak için anıt 
                  yapılması fikri ortaya atılmış, nerede ve ne tür bir anıt 
                  yapılaşacağına ilişkin yıllar süren tartışmaların ardından 
                  düzenlenen yarışmada mimar Robert Mills tarafından hazırlanan 
                  dikili taş şeklindeki anıt planı kabul edilmişti.
                  Anıtın ilk köşe taşı 1848 yılında törenle ABD&rsquo;nin bağımsızlık 
                  günü olan 4 Temmuzda konuldu. Ancak para sıkıntısı, siyasi 
                  çekişmeler ve iç savaş nedeniyle, 47 metreye kadar yükselen 
                  anıtın yapımı 1858 yılında durduruldu. 18 yıl aradan sonra 
                  1876 yılında dönemin Başkanı Ulysses Grant&rsquo;ın anıtın 
                  tamamlanması talimatını vermesi üzerine orduda mühendis olan 
                  Thomas Carey tarafından inşaata devam edildi.
                  Mills&rsquo;in planında bazı değişikliklere gidildi. Anıtın son taşı 
                  6 Aralık 1884 yılında eklendi, resmi açılışı da 9 Ekim 1888&rsquo;de 
                  yapıldı. Ancak uzun yıllar yarım kaldığı için anıtta taşlar 
                  arasında renk farklılığı bugün bile çıplak gözle 
görülebiliyor.
                  Açılışının ardından ise ilk 6 ayda 10 bini aşkın kişinin 897 
                  basamağı tırmanarak tepesine çıktığı anıt, günümüzde yılda bir 
                  milyona yakın ziyaretçi ağırlıyor. 

   Dönemin hükümeti, anıtın yarım kaldığı dönemde bunun bir özgürlük sembolü 
 olduğuna vurgu yaparak, diğer eyalet ve ülkelerden hatıra taşları göndermeleri 
 teklifinde bulundu ve bağışlanan her hatıra taşının iç kısmına bu eyalet ve 
 ülkelerin adının yazılacağını bildirdi.
         ABD&rsquo;nin yazısı kendisine ulaşan Sultan Abdülmecid de anıta hatıra için 
 üzerinde yaldızlı tuğrası bulunan 60x20x152 santimetre ebadındaki blok taşı 
 gönderdi. Abdülmecid&rsquo;in mermer üzerine tuğrasını da Ayasofya&rsquo;da yazıları asılı 
 olan Türk hat sanatçısı Kazasker Mustafa İzzet Efendi işledi. Mermerin üzerine 
 de, &quot;Ebedi dostluğa destek için, Abdülmecid Han, haysiyetli adının 
 Washington&rsquo;daki uzun taşa yazılmasına izin verdi&quot; ifadesi yazıldı.
         Ülkelerden ve eyaletlerden gelen bu hatıra taşlar, anıtın katlarındaki iç 
 kısımlara yerleştirildi. Osmanlı Devleti&rsquo;nden gelen mermer blok taş, anıtın 17. 
 katında yer alıyor. Ancak, anıtın merdivenleri artık kamuya kapatıldığı için bu 
 özenle hazırlanmış mermer taşını görebilmek artık mümkün değil. Ziyaretçiler 
 anıtın tepesinden aşağı inerken, asansör bazı hatıra taşların yanından geçerken 
 yavaşlıyor, ancak bu şekilde de daha çok ABD&rsquo;nin eyaletlerinden gönderilen hatıra 
 taşlar görülebiliyor.

Abdülhamid&rsquo;in Zümrütü de Müzede
    Washington&rsquo;daki Osmanlı izlerinden ikincisi de Smithson Ulusal Doğa 
 Tarihi Müzesi&rsquo;nde...
         Müzenin değerli taşlar bölümünde, dünyanın farklı yerlerinden gelen 
 birbirinden güzel değerli taşların arasında Sultan İkinci Abdülhamid&rsquo;e ait 
 değerli zümrüt broş da sergileniyor.
         Abdülhamid&rsquo;in resmiyle birlikte sergilenen taşa ait bilgide, Sultan 
 Abdülhamid&rsquo;in bu taşı kemer tokasına taktığı belirtiliyor. Tiffany firmasının da 
 taşı 1911 yılında bir açık artırmada satın alarak, önce toka süsü, daha sonra 
 broş olarak tasarladığı ifade ediliyor.
         Bu değerli taş, müzenin her gün dolup taşan ziyaretçilerinden de yoğun 
 ilgi görüyor.
Kanuni&rsquo;nin Portresi Temsilciler Meclisinde
         Washington&rsquo;daki Osmanlı izlerinin bir diğeri de ABD Kongresinde 
 bulunuyor. Temsilciler Meclisinin galerisinde, tarihe mal olmuş kanun 
 koyuculardan 23&rsquo;ünün mermer kabartma portresi yer alırken, bu portrelerden biri 
 de Kanuni Sultan Süleyman&rsquo;a ait...
         Portre, ünlü heykeltraş Joseph Kiselewski tarafından 1950 yılında 
 yapıldı.


</TEXT>
</DOC>
