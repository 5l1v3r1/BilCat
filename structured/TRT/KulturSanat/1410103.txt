<DOC>
<DOCNO> 1410103 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=13d9117d-e762-43b7-9b51-249ae90211a1 </URL>
<DATE> 2011/01/27 </DATE>
<TIME> 12:18:00.0 </TIME>
<AUTHOR>    </AUTHOR>
<HEADLINE>
modada 1960'lara d��n����
</HEADLINE>
<TEXT>
Kadınların 1960'lı yıllarda kullandığı dantelli kumaşlar, 2011'e damgasını vuracak...

Kadınların özellikle 1960&rsquo;lı yıllarda kullandığı dantelli kumaşların, 2011&rsquo;e damgasını vuracağı bildirildi.
         
Mezuniyet baloları ve yaz düğünleri öncesi sezon için kumaş stoku hazırlığında olan kumaşçılar, vitrinlerini kadınların taleplerine göre ağırlıklı olarak dantelli kumaşlar, Fransız tülü ve Bursa ipeğiyle donatmaya başladı.         

Bursa&rsquo;daki tarihi Kozahan&rsquo;da kumaş satışı yapan firmanın sahibi Musa Gündüz, yaptığı açıklamada, dantelin son yıllarda kumaşlarda yaka, kol ve etek uçlarında önemli oranda kullanıldığını ancak bu yıl saten üstü dantelin ilgi gördüğünü belirtti.
         
Sezon öncesi ciddi kumaş stoku yaptıklarını ve ürünlerinin önemli bir kısmını dantelli kumaşlar ve Fransız tüllerinin oluşturduğunu kaydeden Gündüz, bunun yanında Bursa ipeğini de bulunduracaklarını bildirdi.
         
Gündüz, abiye kıyafetlere son 3-4 yıldır küçük parçalar halinde girmeye başlayan dantelin bu yıl daha fazla kullanılacağını tahmin ettiklerini dile getirerek, &quot;Sezon henüz başlamadı ama dantel ve Fransız tülü kumaşlara büyük ilgi var. Talep üzerine bu kumaş türü kumaş stokumuzu artırıyoruz&quot; dedi.
         
&quot;Bursa ipeği de en fazla aranan kumaşlar arasında&quot; diyen Gündüz, şöyle devam etti:
&quot;Dantel, abiye kıyafette 1960&rsquo;lı yıllardan sonra yine moda olmaya başladı. Kadınlardan ciddi talep var. Hatta dantele savarovski taş da eklendi. Bu yıl dantel ve taşlı kumaşları bol bol göreceğiz. Fransız tülü de yine ilgi görüyor. Bursa ipeğine ise yeniden bir dönüş var.&quot;
         
Gündüz, dantelli kumaşın metresinin 145 ile 300, savarovski taşlı dantel kumaşların 200 ile bin 200, ipeğin de 45 ile 60 lira arasında değiştiğini kaydetti.
</TEXT>
</DOC>
