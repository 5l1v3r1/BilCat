<DOC>
<DOCNO> 1393003 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=c6634774-6f57-4247-9486-0b2aef3f51be </URL>
<DATE> 2011/01/11 </DATE>
<TIME> 13:39:00.0 </TIME>
<AUTHOR>    </AUTHOR>
<HEADLINE>
bebek kafatas��ndan sanat eseri olur mu?
</HEADLINE>
<TEXT>
İngiliz sanatçı, bir bebeğin kafatasını 8 binden fazla elmasla kaplattı. Sanatçının bu eseri tepki aldı.

Bir kafatasına elmas iliştirdiği yapıtı 50 milyon sterline (120 milyon TL) satılan İngiliz Damien Hirst. yeni çalışmasında bir bebek kafatası kullandı. 

Hirst’ün platinle kapladığı ve üzerini 8 binden fazla elmasla kaplattığı kafatası tepki gördü.

Bu ay Hong Kong’daki Gagosian Galeri’de, ileriki tarihlerde de Londra’da sergilenecek olan &quot;For Heaven’s Sake&quot; adlı yapıta imza atan Hirst, çocuğunu kaybetmiş anne-babaları üzmekle suçlandı.

&quot;Netmums&quot; adlı ebeveyn grubunun kurucusu Sally Russell, &quot;Bay Hirst’ün duygusuzca davranmak istediğini sanmıyorum ancak bu yapıt birçok kişiyi özellikle de bebeklerini kaybetmiş annebabaları rahatsız edecektir&quot; dedi.

İki haftalık olmadan ölen bebeğin kafatasını sanatçıya satan Roger Sclare &quot;Bebek kafatasları çok nadiren bulunuyor, bazı koleksiyoncular da alıyor&quot; dedi. 

Hirst’ün bağlı olduğu Science Ltd. şirketinin yöneticisi Jude Tyrell, &quot;Tabii hassas bir konu ama kafatasının Victoria Dönemi’ne ait olduğunu düşünüyoruz. Ben de bir anneyim, ilk bakışta biraz tuhaf gelse de güzel bir yapıt&quot; diyerek esere sahip çıktı. 

</TEXT>
</DOC>
