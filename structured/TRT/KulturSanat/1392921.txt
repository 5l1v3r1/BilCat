<DOC>
<DOCNO> 1392921 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2ea4ae35-08ac-42b4-9283-1a86787a2e52 </URL>
<DATE> 2011/01/11 </DATE>
<TIME> 12:17:00.0 </TIME>
<AUTHOR>    </AUTHOR>
<HEADLINE>
trt-yemen televizyonu i��birli��i
</HEADLINE>
<TEXT>
Türkiye Radyo Televizyon Kurumu (TRT) ile Yemen Devlet Televizyonu arasında işbirliği anlaşması imzalandı.

    Cumhurbaşkanı Abdullah Gül&rsquo;ün Yemen gezisinde işbirliği anlaşmaları da imzalandı. 

     Bunlardan biri de TRT ve Yemen Televizyonu&rsquo;nun imzaladığı protokoldü. 

     Devlet Bakanı ve  Başbakan Yardımcısı Bülent Arınç, Yemen Enformasyon Bakanı Hassan Al-Laus-i ile görüştü. 

     TRT&rsquo;nin işbirliği yaptığı ülkeler arasına Yemen de katıldı. 

     Devlet Bakanı ve Başbakan Yardımcısı Bülent Arınç, görüşmede, TRT Arapça kanalının Yemen&rsquo;de izlenip izlenmediğini öğrenmek istedi. 

     Yemen Enformasyon Bakanı, kendisinin de TRT Arapça&rsquo;yı izleyip takip ettiğini,  programların ve yayınladığı materyallerin de çok beğenildiğini, kanalın teknik açıdan çok iyi konumda olduğunu söyledi. 

     Bakan Al Laus-i, kanalın Arap ülkeleriyle Türkiye arasında köprü rolü oynadığını belirtti.  

     Devlet Bakanı ve Başbakan Yardımcısı Arınç, imzalanan protokolle Yemen Televizyonu&rsquo;na TRT tarafından teknik destek ve eğitim desteği verileceğini söyledi. 

Arınç, &quot;Arşivlerinden, yapımlarından kendilerine destek vereceğiz. Ortak bazı yapımlar gerçekleştireceğiz. Çünkü müşterek bir tarihe sahibiz. 400 yıl aynı bayrağın altında birlikte yaşadık. Ve şu anda da iki ülke arasında siyasi ve toplumsal ilişkiler fevkalede güzel&quot; dedi.

     Arınç, Yemen Televizyonu personelinin en kısa sürede Türkiye&rsquo;ye gelerek TRT&rsquo;de eğitim göreceğini belirtti. 

     Yemenli Bakan da protokülün daha da ileriye götürüleceğini, bunun her iki ülke için faydalı olacağını kaydetti.  

     Bakan Laus-i, bu ziyaretin ilişkileri  daha ileriye taşımak adına kendilerine cesaret ve ilham verdiğini belirtti.  

     Görüşmeye TRT Genel Müdürü İbrahim Şahin ile Yemen Radyo Televizyon Genel Müdürü Abdallah Ali Azzalab da katıldı. 

</TEXT>
</DOC>
