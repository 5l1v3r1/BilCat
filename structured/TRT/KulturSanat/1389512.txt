<DOC>
<DOCNO> 1389512 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=7145f4ce-97b7-4a4a-8da9-fc6707972f7b </URL>
<DATE> 2011/01/07 </DATE>
<TIME> 14:25:00.0 </TIME>
<AUTHOR>    </AUTHOR>
<HEADLINE>
��ivisiz y��zy��llard��r ayakta
</HEADLINE>
<TEXT>
Kastamonu'da 14'üncü yüzyılda çivi kullanılmadan ''bindirme'' tekniğiyle yapılan Mahmut Bey Camii, dünyanın birçok ülkesinden turist çekiyor.

Kastamonu merkeze bağlı Kasaba köyünde 14&rsquo;üncü yüzyılda çivi kullanılmadan &rsquo;&rsquo;bindirme&rsquo;&rsquo; tekniğiyle yapılan ve yangın olasılığına karşı elektriğin kullanılmadığı Mahmut Bey Camii, başta Japonlar olmak üzere dünyanın birçok ülkesinden turist çekiyor.

Kastamonu Vakıflar Bölge Müdürlüğü tarafından restore edilen, Kastamonu Daday Karayolunun 18&rsquo;inci kilometresindeki Kasaba köyünde yer alan Mahmutbey Camii, kendisine has ahşap mimariye sahip. 

14&rsquo;üncü yüzyılda Candaroğlu Beyliğinden Adil Bey&rsquo;in oğlu Emir Mahmut Bey tarafından yaptırılan dış cephesi moloz yığma taştan, içi ise ahşap el işçiliğiyle yapılan tarihi cami, yerli ve yabancı turistlerin ilgisini çekiyor. 

Çivi kullanılmadan, bindirme tekniğiyle yapılan tarihi camideki ahşap oymalar, görenleri adeta büyülüyor. Kastamonu ormanlarında yetişen bitkilerden elde edilen kök boyaları kullanılarak caminin direk ve tavanlarına yapılan motifler, tarihi yapıya ayrı bir değer katıyor. 

Elektrik Kullanılmıyor
Tarihi camide, olası bir yangına sebebiyet vermemek için elektrik kullanılmıyor. 24 saat özel güvenlik görevlileriyle korunan camide ısınma sistemi de bulunmuyor. Caminin aydınlatması, 12 adet küçük penceresinden sağlanıyor.

Kapısını Çalmışlardı
Dünyanın sayılı ahşap işçiliği eserleri arasında gösterilen Mahmut Bey Camii&rsquo;nin ahşap işlemeli sanat eseri kapısı, tarihi eser kaçakçıları tarafından 1997 yılında çalındı. 

İnterpol tarafından aranan kapı, yurt dışına çıkarılamadan Manisa İstiklal İlkokulu bahçesinde terk edilmiş halde bulunmuştu. 

Tarihi kapı, tekrar çalınma riskine karşı Kastamonu Liva Paşa Konağı Etnografya Müzesi&rsquo;nde sergilenirken, şu anda camide kullanılan kapı ise, Kastamonulu ünlü ahşap oymacısı Hikmet Değirmenci tarafından aslına uygun olarak yeniden yapıldı.

650 Yıllık Deprem Kolonları Sapasağlam 
Caminin inşaatı sırasında yapılan &rsquo;&rsquo;Deprem kolonları&rsquo;&rsquo; aradan geçen yıllara rağmen hala 360 derece dönebiliyor. Mihrabın yanında yer alan kolonların hala dönebiliyor olması, tarihi caminin temelinde bir kaymanın olmadığının göstergesi. 

Caminin dışının taştan. içinin ise ahşaptan çivi kullanılmadan yapıldığını anlatan Kastamonu Vakıflar Bölge Müdürü Yavuz Yücebıyık, &rsquo;&rsquo;İçi ahşap bindirme tekniği kullanılarak yapılmıştır. Kalem işleri açısından hem ilimizin hem de Türkiye&rsquo;nin önemli eserlerinden birisidir.&rsquo;&rsquo; dedi. 

Yücebıyık, başta Japonlar olmak üzere, İngiliz ve Alman turistlerin yoğun olarak camiyi ziyaret ettiğini söyledi.
</TEXT>
</DOC>
