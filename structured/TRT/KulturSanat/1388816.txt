<DOC>
<DOCNO> 1388816 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=8d0e7135-0ab7-4f49-8a91-68447cd57325 </URL>
<DATE> 2011/01/07 </DATE>
<TIME> 02:55:00.0 </TIME>
<AUTHOR>    </AUTHOR>
<HEADLINE>
deran'dan 40 resimle istanbul
</HEADLINE>
<TEXT>
Ünlü ressam ve kanun sanatçısı Erol Deran'ın açtığı sergi, 26 Ocak'a kadar gezilebilir. 


Ünlü ressam ve kanun sanatçısı Erol Deran&rsquo;ın, çoğunluğu İstanbul&rsquo;u konu alan yağlı boya resimlerinden oluşan sergisi, Teşvikiye Doku Sanat Galerisi&rsquo;nde açıldı.

Erol Deran, toplam 45 eserin yer aldığı serginin açılışında yaptığı açıklamada, empresyonizm ve klasik sanat tarzına sahip olduğunu, sanatı çok sevdiğini söyledi.

Deran, sergideki 45 tablonun sadece 5&rsquo;inin Bodrum&rsquo;la ilgili, geriye kalan 40 resmin de  İstanbul&rsquo;u anlattığını belirtti.
 
Sergi 26 Ocak&rsquo;a kadar açık kalacak.
         
Erol Deran Kimdir? 
         
Ankara Polatlı&rsquo;da 1937&rsquo;de dünyaya gelen Erol Deran, ilk müzik derslerini 
subay ve bestekar babası Burhanettin Deran&rsquo;dan aldı. 1957-1960 
yılları arasında Devlet Güzel Sanatlar Akademisinde öğrenim gördü.

1957-1961 döneminde İstanbul Radyosu&rsquo;nda kanun sanatçısı olarak görevini sürdürdü.

Türk Musikisi Devlet Konservatuvarına öğretim görevlisi olarak atanan Deran, buradaki görevinden 
2004&rsquo;te emekliye ayrıldı.

Erol Deran, İTÜ Türk Musikisi Devlet Konservatuvarında Yönetim Kurulu 
Üyeliği, Enstrüman Yapım Bölümü, Ses Eğitimi Bölümü, Temel Bilimler, Çalgı Eğitim 
Bölümü ve Mızraplı Çalgılar Anasanat Dalı Başkanlığı görevlerini yürüttü.

Sanatçının bir eseri, Winsor&Newton firmasının düzenlediği &rsquo;&rsquo;2000 Yılında 
Ülkem&rsquo;&rsquo; konulu Evrensel Resim Yarışmasında 22 bin eser arasında ilk 20&rsquo;ye girmeye 
hak kazandı.

Haliç Üniversitesinde öğretim üyesi olarak görev yapan Deran, çalışmalarını halen kendi atölyesinde sürdürüyor.

</TEXT>
</DOC>
