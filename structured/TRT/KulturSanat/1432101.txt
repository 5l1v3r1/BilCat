<DOC>
<DOCNO> 1432101 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ff799dcf-b466-484a-8a9a-6436a9c32fdf </URL>
<DATE> 2011/02/17 </DATE>
<TIME> 10:54:00.0 </TIME>
<AUTHOR>    </AUTHOR>
<HEADLINE>
oscar'��n favorisi vizyona giriyor
</HEADLINE>
<TEXT>
Sinemaseverler,bu hafta 2'si yerli 5 yeni filmle buluşacak. Vizyona girecek fimler arasında 12 dalda Oscar'a aday gösterilen "Zoraki Kral" da var.



&quot;Sinyora Enrica ile İtalyan Olmak&quot;, &quot;Çalgı Çengi&quot;, &quot;Zoraki Kral&quot;, &quot;Yeşil Yaban Arısı&quot; ve &quot;127 Saat&quot; bu hafta gösterime giriyor. 
&quot;Sinyora Enrica ile İtalyan Olmak&quot; 
Haftanın yerli yapımlarından olan ve Ali İlhan&rsquo;ın yönettiği &quot;Sinyora Enrica ile İtalyan Olmak&quot;ta Claudia Cardinale, İsmail Hacıoğlu, Lavinia Longhi ile Teoman Kumbaracıbaşı rol alıyor. Komedi ve dram sahneleriyle ilgi çeken filmin konusu ise şöyle:

&quot;Yıllar önce oğlunu ve kendisini terk eden kocasından sonra hiçbir erkeği kapısından bile geçirmeyen Sinyora Enrica, evindeki boş odaları kız öğrencilere kiralamakta ve pazarda çalışmaktadır. Yıllarca bozmadığı bu kuralı, evine gelen Türk öğrenci Ekin için bozar. Enrica&rsquo;nın oğlu Giovanni&rsquo;nin annesine karşı haksız davranışları, Ekin&rsquo;in de Enrica&rsquo;ya karşı bir koruma duygusuna dönüşür ve aralarında bir gönül bağı oluşur.&quot;
&quot;Çalgı Çengi&quot;
Vizyona girecek diğer yerli yapım ise Selçuk Aydemir&rsquo;in yönettiği &quot;Çalgı Çengi&quot;... Murat Cemcir, Ahmet Kural, Erdal Tosun ve Tuna Orhan&rsquo;ın başrollerini paylaştığı filmin konusu şöyle:

&quot;Salih ve Gürkan, düğün ve kına gecesi gibi organizasyonlarda müzisyenlik yaparak hayatını kazanan Ankaralı iki teyze oğludur. İkili, bir gece ikinci sınıf bir düğün salonunda sahne almak için yola çıkar. Bodrum katında hazırlanırken, yanı başlarında işlenen bir cinayet komik olaylar zincirinin de tetikleyicisi olacaktır.&quot;
&quot;Zoraki Kral&quot;
Tam 12 dalda Oscar adayı olan ve gerçek bir hikayeden esinlenilerek yazılan Tom Hooper&rsquo;ın yönettiği &quot;Zoraki Kral (The King&rsquo;s Speech)&quot; haftanın en göze çarpan yapımlarından... 

Colin Firth, Helena Bonham Carter, Derek Jacobi ile Geoffrey Rush&rsquo;un oynadığı filminde, babası 5. George&rsquo;un ölümünün ardından, ağabeyi Edward&rsquo;ın da tahttan feragat etmesi üzerine Albert&rsquo;ın krallık görevini devralmak zorunda kalması anlatılıyor. Kekemeliği yüzünden dehşet içinde olan Albert, eşi Elizabeth, Avustralyalı terapist Lionel ve hükümetin desteğiyle kekemeliğinin üstesinden gelir ve ülkesindeki insanlara güven vererek, savaş için onları birleştirir.

&quot;Yeşil Yaban Arısı&quot;
Michel Gondry&rsquo;nin yönettiği ve Seth Rogen, Jay Chou, Cameron Diaz ile Chad Coleman&rsquo;nin oynadığı &quot;Yeşil Yaban Arısı (The Green Hornet)&quot; filmi, 3 boyutlu aksiyon sahneleriyle sinemaseverlerin karşısına çıkacak.
Filmin konusu şöyle:

&quot;Britt, Los Angeles&rsquo;ın en bilinen medya şirketinin varisidir. Babası ölene kadar amaçsız bir hayat sürer. Babasının yaratıcı çalışanı Kato ile arkadaşlık kurduklarında ikisi de hayatlarında ilk kez anlamlı bir şey yapabileceklerini düşünürler ve böylece suçla savaşları başlar. Britt, gizli kahraman Yeşil Yaban Arısı olur. Ortağı Kato ile suç ve suçluların peşine düşerler.&quot;
&quot;127 Saat&quot;
Danny Boyle&rsquo;un yönettiği &quot;127 Saat (127 Hours)&quot; ise James Franco, Lizzy Caplan, Kate Mara ile Amber Tamblyn baş rolleri paylaşıyor. Filmde genç bir dağcı olan Aron&rsquo;un hikayesi anlatılıyor. 

Aron, Utah yakınlarında büyük bir kaya parçasının arasına sıkışır ve 5 gün boyunca hayatta kalma mücadelesi verir. Bu süre boyunca yaralı halde içsel sorunlarıyla da karşılaşmak zorunda kalan Aron, kendisini bu beladan kurtarmaya yarayacak tüm yönleriyle de yüzleştikten sonra kurtulur.
</TEXT>
</DOC>
