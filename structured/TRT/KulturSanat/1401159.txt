<DOC>
<DOCNO> 1401159 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=6a9fa14f-5928-44ce-afd0-c4cfca25471b </URL>
<DATE> 2011/01/19 </DATE>
<TIME> 05:27:00.0 </TIME>
<AUTHOR>    </AUTHOR>
<HEADLINE>
yao lu'nun "yeni manzaralar" sergisi
</HEADLINE>
<TEXT>
İstanbul Modern Sanat Galerisi'ndeki sergide sanatçının 31 çalışması yer alıyor. 

  
Çin fotoğrafının dünyaya tanıtılmasında en etkili isimlerden Yao Lu&rsquo;nun 31 eserinin yer aldığı &rsquo;&rsquo;Yao Lu&rsquo;nun Yeni 
Manzaraları&rsquo;&rsquo; sergisi, İstanbul Modern Sanat Galerisinde açıldı.
  
Serginin küratörü Engin Özendes,  sanatçının eserlerinde, insanları anlamak ve kültürlerini tanımak adına 
şiirsel bir yorum bulunduğunu anlatan Özendes, Lu&rsquo;nun fotoğrafçılık adına çok 
farklı bir tarzı olduğunu ifade etti.
  
Sanatçıyı Türkiye&rsquo;ye getirmek için 4 yıldır çaba sarf ettiğini aktaran  Özendes, &rsquo;&rsquo;Sergiyi açma fırsatını sonunda yakaladık ve hemen eserleri getirdik. Sergi normalde 20 eserden oluşacaktı. Ancak sanatçı öyle memnun kaldı, öyle 
heyecanlandı ki, daha önce sergilenmemiş 11 fotoğrafı da sergiye ekledi&rsquo;&rsquo; diye konuştu.
  
Sanatçı Yao Lu da Pekin ve İstanbul&rsquo;un modern sanatların gelişimi ve tarihi içinde barındırma konusunda birbirine çok benzediğini dile getirdi.
  
İstanbul&rsquo;da ve büyük bir müzede sergisinin açılmasının kendisini  heyecanlandırdığını ve mutlu ettiğini aktaran Lu, &rsquo;&rsquo;İstanbul, tarih ve modernizmin iç içe olduğu bir şehir. Ayasofya ve Sultanahmet&rsquo;i içinde barındırması harika. İstanbul&rsquo;a hayran kaldım. Fotoğraf sanatı Çin&rsquo;de modern sanatlar arasında en yaygın olanı. Bunun ilk sebebi ise kişinin fotoğrafla kendisini en rahat şekilde ifade edebilmesidir&rsquo;&rsquo; dedi.
         
  
         
Sergide, 2008 BMW-Paris Photo Çağdaş Fotoğraf Ödülü sahibi Yao Lu&rsquo;nun, 
Çin&rsquo;in inşaat alanlarında koruyucu yeşil örtülerle kaplanmış çöp ve moloz yığınlarını, Song Hanedanı&rsquo;nın yeşil dağ ve su resimleriyle ilişkilendirip bu benzerlikten esinlendiği 31 çalışması sergileniyor.

Geleneksel resim formunu yansıtan kompozisyonlar ve düzenlemeler 
yaratarak, çağdaş Çin&rsquo;in modernleşme ve dönüşüm sürecini aktaran sanatçı, &rsquo;&rsquo;yok 
olanlara duyduğu özlem&rsquo;&rsquo;den yola çıkarak oluşturduğu manzaralarda, Çin&rsquo;in 
geleneksel dağ ve su resimlerinin klasik örneklerini kullanıyor.
       

</TEXT>
</DOC>
