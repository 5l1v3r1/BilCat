<DOC>
<DOCNO> 1434560 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=3de27426-391a-4597-9d18-6a8fc5c67882 </URL>
<DATE> 2011/02/20 </DATE>
<TIME> 10:42:00.0 </TIME>
<AUTHOR>    </AUTHOR>
<HEADLINE>
"zoraki kral"a a����r su��lama
</HEADLINE>
<TEXT>
Film hakkında VI. George'un nazi destekçisi olduğu iddiasıyla bir karalama kampanyası başlatıldı.

BAFTA Ödülleri’nde en iyi film seçilen ve 27 Şubat’ta dağıtılacak Oscar’lar için 12 dalda aday gösterilen &quot;Zoraki Kral&quot; hakkında, yaşamını konu aldığı VI. George’un Nazi destekçisi olduğu iddiasıyla karalama kampanyası yürütülüyor.

İngiliz Daily Mail Gazetesi’nin haberine göre, Oscar ödüllerini veren ABD Sinema Sanatları ve Bilimleri Akademisi’nin 5 bin 835 üyesinin büyük bölümüne, konuşma terapistinden ders alan İngiliz Kralı VI. George’un Yahudi düşmanı olduğuna dair e-posta gönderildi.

&quot;Filme Oscar Verilmesin&quot;
E-postalarda Kral’ın dönemin Dışişleri Bakanı Lord Halifax’a Yahudilerin 1939 yılında Almanya’dan Filistin’e kaçmasına izin verilmediğine sevindiğini yazdığı iddia edildi; filme Oscar verilmemesi istendi.

Filmin, Yahudi olan yapımcısı Harvey Weinstein, Akademi üyelerinin etki altında kalmalarından çekindiğini ifade etti.

Gazete Kral’ın, kardeşi Kent Dükü aracılığıyla en az bir Nazi subayıyla irtibata geçtiğini yazdı. Ayrıca yeni yayımlanan iki tarih kitabında VI. George’un Adolf Hitler’le yakınlığının sorgulandığına dikkat çekildi.

Oscar ödüllerinde oylama için son gün 22 Şubat..
</TEXT>
</DOC>
