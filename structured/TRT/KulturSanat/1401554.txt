<DOC>
<DOCNO> 1401554 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=60146725-0f75-43f7-9850-ca8c9e28bd67 </URL>
<DATE> 2011/01/19 </DATE>
<TIME> 10:03:00.0 </TIME>
<AUTHOR>    </AUTHOR>
<HEADLINE>
alt��nla kaplanan yumurta
</HEADLINE>
<TEXT>
Tokat'ta 22 ayar altınla kaplanan kaz yumurtaları swarovski taşlarla süslenerek birer sanat eser haline dönüştürülüyor.

Tokat&rsquo;ın Turhal ilçesinde 3 arkadaşın yumurtalar üzerinde yaklaşık 4 yıl süren AR-GE teknoloji ve tasarım çalışmaları sonucunda sanatsal eserler ortaya çıktı. 

Türkiye&rsquo;de kaz yumurtası bulmakta zorlanan ekibin Çin&rsquo;den getirdiği yumurtaların birer sanat eseri haline dönüşmesi kolay olmadı. Deneme yanılma metodu ile birçok çalışma yapan ekip, kırılmaz yumurtadan sonra yumurtayı manyetik güçle dik durabilir duruma getirdi. 

125 işlemle 50 günde sanatsal eser halini alan kaz yumurtalarının önce tepesinde açılan delikten ekibin geliştirdiği aparatla içi boşaltılıyor. Hijyen işleminin arından yumurta kabukları kırılmaya karşı güçlendiriliyor. İsteğe göre altın, gümüş veya başka tür maddelerle kaplanan yumurtalar hünerli ellerde değerleniyor.

Hemşire Nazan Bükülmez, İngilizce öğretmeni Tansel Asıliskender ile Sinan Atak, önce kendi evlerinde başlayan çalışmalarına atölyede devam ediyorlar. 

Bükülmez, swarovski taşlar ve 22 ayar altın ve 925 ayar gümüş kullanarak kaz yumurtalarına sanatsal değer kattıklarını belirterek, &quot;Türkiye&rsquo;de yumurta süsleme sanatına bir değer getirdiğimizi düşünüyoruz.
 Kırılmayan yumurtadan sonra süsleme sanatına geçerken içi kırılmaya karşı güçlendirilmiş şekilde yumurtamızı sanatsal duruma getirdik. Cumhurbaşkanımız, başbakanımız ya da diğer devlet büyüklerimiz yurt dışına çıktıklarında bu hediyelerle Türkiye&rsquo;de de yumurta süsleme sanatının yapıldığını gösterebilirler.&quot; dedi. 
</TEXT>
</DOC>
