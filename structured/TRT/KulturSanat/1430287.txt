<DOC>
<DOCNO> 1430287 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a09187c9-dc5c-4065-af85-3dadaf0148ec </URL>
<DATE> 2011/02/16 </DATE>
<TIME> 10:24:00.0 </TIME>
<AUTHOR>    </AUTHOR>
<HEADLINE>
1000 mutlu ��ocuk
</HEADLINE>
<TEXT>
Ankara Devlet Tiyatrosu'nun 11 ildeki bin ilköğretim okulu öğrencisini hedefleyen "Bir Hediyem Var Sana Güle Güle Oku Diye" kampanyası hedefine ulaştı


Ankara Devlet Tiyatrosu’nun 5 Kasım 2010 tarihinde başlattığı; 11 il ve bu illerdeki 11 ilköğretim okulunda okuyan bin öğrenciyi hedefleyen &quot;Bir Hediyem Var Sana Güle Güle Oku Diye&quot; kampanyası, Ankaralı sanatseverlerin büyük desteği ile amacına ulaştı.

Ankara Devlet Tiyatrosu sanatçıları, sanat eliyle yaptıklarının dışında başka birşey yapıp, insanların hayatına nasıl katkıda bulunabileceklerini düşünürken bu kampanya akıllarına geldi. &quot;Yarınımız, geleceğimiz, düşümüz, idealimiz, sebebimiz ve yaşama sevincimiz çocuklar...&quot; diye yola çıktılar ve &quot;Bir Hediyem Var Sana Güle Güle Oku Diye&quot; sosyal sorumluluk projesi doğdu.

Bot, palto, okul çantası ve kırtasiyeden oluşan yardım malzemeleri, Ankara Devlet Tiyatrosu&rsquo;nun 8 sahnesinde kurulan stantlarda sanatçılar tarafından sanatseverlere satıldı. 

Paketlenen yardım malzemeleri; Diyarbakır, Şanlıurfa, Van, Bitlis, Adıyaman, Ardahan, Muş, Kars, Antalya, Uşak ve Manisa illerindeki 11 değişik ilköğretim okulunda okuyan ve ihtiyacı olan 1000 öğrenciye ulaştırıldı.


</TEXT>
</DOC>
