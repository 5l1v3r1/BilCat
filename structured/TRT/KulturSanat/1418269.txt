<DOC>
<DOCNO> 1418269 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=772554ac-9133-4dd7-8ef9-261323f79244 </URL>
<DATE> 2011/02/04 </DATE>
<TIME> 14:08:00.0 </TIME>
<AUTHOR>    </AUTHOR>
<HEADLINE>
kanuni'nin miras�� talan edildi
</HEADLINE>
<TEXT>
Kanuni Sultan Süleyman’ın Rodos seferi sırasında Bozüyük beldesine yaptırdığı yaklaşık 500 yıllık cami ve han, define avcılarınca talan edildi.

Kanuni Sultan Süleyman&rsquo;ın, Rodos seferi sırasında Muğla&rsquo;nın Yatağan ilçesine bağlı Bozüyük beldesinde yaptırdığı yaklaşık 500 yıllık cami ve han, restorasyonu yapılıp sahip çıkılmadığı için define avcıları tarafından talan edildi. 

Cihan Haber Ajansı&rsquo;nın haberine göre, caminin iç dekorasyonu kazılarak söküldü.

Kubbe ve duvarlarında büyük oluklar oluşan camiye hayvan bağlandığı da ileri sürüldü.

Başkandan Tepki
Bozüyük Belediye Başkanı Yaşar Gencel, 500 yıllık cami ve hanın, define avcıları tarafından talan edildiğini belirterek, caminin kitabesinin de çalındığını söyledi. 

Başkan Gencel, Kanuni&rsquo;nin 1523 yılında Bozüyük&rsquo;ten geçerek Rodos seferine çıktığını, 1525&rsquo;te aynı güzergahtan İstanbul&rsquo;a döndüğünü anlattı.

Gencel şöyle konuştu:
&rsquo;&rsquo;Evliya Çelebi Seyahatnamesi&rsquo;ne göre Kanuni, Bozüyük&rsquo;ten geçtiği esnada bir cami ve han yapılmasını istemiş. Otağını da caminin bulunduğu noktaya bir ok atımı mesafeye kurmuş. Beldemizin adını da Kanuni Sultan Süleyman koymuş. Bizim önceliğimiz, bu eserleri yapıldığı dönemdeki ihtişamlı hallerine kavuşturmak. Tapu kayıtlarında yaptığımız incelemede, caminin arazisinin bir vatandaşa verildiğini ortaya çıkardık. Cami için belediye meclisimizin ocak ayındaki toplantılarında encümen kararı aldık ve arazileri belediye bünyesine almak için çalışma başlattık. Arsa sahipleriyle görüşüp kendilerine başka yer tahsisi yapacağız. Cami için önceki yıllarda Vakıflar Bölge Müdürlüğü yetkilileriyle görüşmüştük ama sonuç çıkmadı. Yer sorununu çözersek, Anıtlar Kurulu&rsquo;yla restore ettirmeyi düşünüyoruz.&quot;
</TEXT>
</DOC>
