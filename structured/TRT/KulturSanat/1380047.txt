<DOC>
<DOCNO> 1380047 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=21f000e5-bb8c-4658-910a-8db94171bd87 </URL>
<DATE> 2011/01/01 </DATE>
<TIME> 13:12:00.0 </TIME>
<AUTHOR>    </AUTHOR>
<HEADLINE>
aslantepe kaz��lar��nda 21 eser ����kar��ld��
</HEADLINE>
<TEXT>
Aslantepe Ören'de yapılan kazılarda başı ve ayakları kuş şeklinde olan 2 insan figürünün de bulunduğu 21 eser gün ışığına çıkarıldı. 

İlk kazıların 1930 yılında Fransızlar tarafından başlatıldığı Malatya&rsquo;daki Aslantepe ören yerinde bu yıl yapılan kazılarda aralarında başı ve ayakları kuş şeklinde olan 2 insan figürünün de bulunduğu 21 eser gün ışığına çıkarıldı. 

Malatya İl Kültür ve Turizm Müdürü Derviş Özbay, yaptığı açıklamada, İtalyan La Spienza Üniversitesi öğretim üyesi ve Aslantepe Kazı Başkanı Prof. Dr. Marcella Frangipane&rsquo;nın uzun yıllardır Aslantepe Höyüğü&rsquo;ndeki kazılarına devam ettiğini söyledi.

Bu yıl kazıların höyüğün bir kaç noktasında yapıldığını ifade eden Özbay, 4 ay süren kazılarda önemli buluntuların ortaya çıkarıldığını belirterek, şunları kaydetti:

&rsquo;&rsquo;Bu yılki kazılarda 21 eser çıktı. Özellikle başı ve ayakları kuş şeklinde olan 2 insan figürü bulundu. Bir de kanatlı cin ortostatı (Kabartmalı taş blok ve levhalar) bulundu. Gerekli temizlikleri ve bakımı yapıldıktan sonra müzenin girişinde sergilenmeye başlandı.&rsquo;&rsquo;

Özbay, kazılarda ayrıca silindir üzerinde keçi heykeli, iki silindir mühür, dört ok ucu, delik açma aracı, yaka iğnesi, delikli silindir küp, baskı mühür, küçük değirmen taşı, iki düzleme taşı, dövme taşı, küpe, kase, meyvelik ve tencere olmak üzere toplam 21 adet buluntu çıkarıldığını belirtti.

Aslantepe&rsquo;nin &rsquo;&rsquo;Geç Hitit&rsquo;&rsquo; dönemi açısından önemli merkezlerden biri olduğunu anlatan Özbay, buluntuların ise MÖ bin 500&rsquo;lü yıllara tarihlendiğini ve bu tarihin de &rsquo;&rsquo;Geç Hitit&rsquo;&rsquo; dönemine denk geldiğini bildirdi. 

Dünyanın İlk Sarayı
Höyüğün güneyindeki kalkolitik dönemden kalan ve MÖ 3 bin 300 dönemlerine tarihlenen kerpiç sarayın dünyanın ilk sarayı olduğunu dile getirerek, şöyle konuştu: 

&rsquo;&rsquo;Höyüğün güneyindeki sarayın açık hava müzesine dönüşmesi için çalışmalarımız devam ediyor. Amacımız Aslantepe Ören Yerini turizme kazandırmak. 

Dünyanın ilk sarayı olarak bilinen bu sarayın üstünün kapatılması ve sarayın bulunduğu alanın açık hava müzesi olmasıyla ilgili bir ihale yapmıştık. İl Özel İdaresi tarafından gerekli çalışmalar yapılarak bitme aşamasına getirildi.&rsquo;&rsquo;

Aslantepe
Geç Hitit döneminde önemli bir yerleşim merkezi olan Aslantepe ören yerinde ilk kazılar 1930 yılında Fransızlar tarafından başlatıldı. Daha sonra ara verilen kazılar 1961 yılında İtalyanlar tarafından yeniden başlatıldı. 

Açık hava müzesi olacak olan kerpiç saray, gelecek yıl ziyaretçilerini ağırlayacak.
</TEXT>
</DOC>
