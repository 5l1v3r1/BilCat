<DOC>
<DOCNO> 1388053 </DOCNO>
<SOURCE> yenisafak </SOURCE>
<URL> http://yenisafak.com.tr/yurthaberler/?i=296572 </URL>
<DATE> 2011/01/06 </DATE>
<TIME> 20:13:39.0 </TIME>
<AUTHOR>    </AUTHOR>
<HEADLINE>
kars'ta tapu m��jdesi
</HEADLINE>
<TEXT>


Kars Belediye Başkanı Nevzat Bozkuş, müjdeyi verdi. Başkan Nevzat Bozkuş, Digor Yolu TOKİ lojmanlarına taşınan vatandaşlar tapularına kavuşacağını söyledi. Kars belediye Başkanı Nevzat Bozkuş, AK Parti Milletvekilleri Zeki Karabayır ve Mahmut Esat Güven ile birlikte İl başkanı Ensar Erdoğdu ve il teşkilatının vatandaşların tapularını almalarında büyük emekleri olduğunu söyledi. Başkan Bozkuş, Kars'ta Belediye ve Toplu Konut İdaresi (TOKİ) iş birliğiyle "Gecekondu Dönüşüm Projesi" kapsamında yapılan 350 konutun anahtarlarını, Başbakan Erdoğan'ın vereceğini belirtti. Başkan Bozkuş, konuyla ilgili olarak açıklamalarda bulundu. Başkan Bozkuş; "Digor yolu TOKİ'de yapılan konutlar, Kalenin alt kısmında bulunan hemşehrilerimiz Bayrampaşa ve Atatürk Mahalleri'nin üst kısmından aşağıya indirilmiştir. Tabi o dönemde TOKİ'ye Digor yolunda arsa verilmiş, Toplu Konut İdaresi biz resmi kurumuz, bize vergi beyanı değeri üzerinden arsanın fiyatını bildireceksiniz. Belediyemizde o zaman beyan değeri üzerinden değil, piyasa değeri üzerinden bir beyanda bulunmuştur" dedi.

PİYASA DEĞERLERİNİN ÜZERİNDE BEYANDA BULUNULMUŞ

Başkan Bozkuş, o dönem belediyenin TOKİ'ye arsa değerini piyasa değerlerinin üzerinde bildirdiğini ifade etti. Bozkuş; "TOKİ bunu daha sonra gayrimenkullerin vergisini yatırırken tespit etmiş ve Belediye'ye 7 trilyon TL civarında bir borç çıkartmış, 6 trilyon 900 TL. bunu ödeyeceksiniz demiş, Belediye'de ödemediği için 2009 yılından önce olan bir olay ödemediği için mahkemeye gitmişler. 2010 içerisinde mahkemeyi kazanmış sonra yaklaşık oradaki yapılacak bütün duvarlar ile birlikte 10 trilyon TL. bir rakama tekabül ediyordu, faizleriyle birlikte biz kendileriyle zaman zaman başlangıç noktasında milletvekillerimizle gittik. Daha sonrada ben her ay konuyu takip ederek belli bir boyuta getirdik ve kendilerine ciddi anlamda maddi sıkıntımızın olduğunu arsa vermemiz gerektiğini ifade ettik. Onlarda kabul ettiler ve kendilerine yaklaşık 45 bin metre kare 45 dönüm arsa verdik. Bunun maliyeti 8 trilyon 978 milyar TL. geri kalan 1 trilyon TL. üzerindeki değeri de 10 yıl içerisinde ödemek koşuluyla protokol yaptık. Digor TOKİ'deki 350 konutun orada oturan hemşehrilerimizin tapuları verilecek hale geldi. 

2 YIL UĞRAŞTIK VE SONUNDA ÇÖZDÜK

Belediye Başkanı Nevzat Bozkuş, yaklaşık olarak 2 yıl konuyla ilgili olarak uğraştıklarını sözlerine ekledi. Bozkuş; "Geçmişte yapılan çalışma sonucu Toplu Konut İdaresi bunların değerlerini belirlenmiş ve bizde kendilerine sonuç itibariyle 10 trilyon TL gibi bir rakamı ödeyeceğimizden daha doğrusu ödedik sayılır. Çünkü 9 trilyon TL karşılığı arsa verdik. Geri kalanına da protokol yaptık. Fark söz konusu değil vatandaşlarımız evlerine karşılık şuanda oturdukları konutların tapularını alacaklar. Dolayısıyla belediye olarak burada ciddi anlamda meclisimiz, belediye başkanı olarak ciddi anlamda bir emek sarf ettik. Sonuç olarak ta 2 yıl içerisinde uzun uğraşlar sonucu bu sorunu çözdük" şeklinde konuştu.
</TEXT>
</DOC>
