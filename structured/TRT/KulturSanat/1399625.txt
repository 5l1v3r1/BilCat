<DOC>
<DOCNO> 1399625 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e3b219c0-c78e-4630-a1e5-ad3c7c1cfedd </URL>
<DATE> 2011/01/17 </DATE>
<TIME> 17:34:00.0 </TIME>
<AUTHOR>    </AUTHOR>
<HEADLINE>
t��rk sinemas��nda bir ilk
</HEADLINE>
<TEXT>
"Sinyora Enrica ile İtalyan Olmak" adlı yapım Türk sinemasında baştan sona "animatik" olarak yapılmış ilk film olacak.

Bir yapım şirketinin üstlendiği ve Claudia Cardinale ile İsmail Hacıoğlu&rsquo;nun başrolünü paylaştığı &quot;Sinyora Enrica 
 ile İtalyan Olmak&quot; filminin grafik tasarım sanatçısı Emrah Sönmez, filmin, Türk sinemasının baştan sona animatik olarak yapılmış ilk ve tek filmi olduğunu belirtti.

Konuya ilişkin yapılan yazılı açıklamada, Hollywood ve dünya sinemasında uygulanan &quot;story board&quot; animasyon tekniğinin ilk kez bir Türk sinema filmi için baştan sona uygulandığı ve 4 ay süren bir çalışmanın örneği animasyon çizimlerde filmin, her sahnesinin kare kare kağıda aktarıldığı bildirildi.

Açıklamada görüşlerine yer verilen Emrah Sönmez, animatik çizimlerin, aslında yeni geliştirilmediğini, Amerikan sinemasında sıklıkla uygulanan bir teknik olduğunu ve vizyona giren her Amerikan filminin &quot;story board&quot;u olduğunu kaydetti.
Nasıl Bir Yöntem?
Sönmez, sinema, televizyon dizileri ve reklam sektöründe uygulanan bir teknik olan &quot;story board&quot;un aslında sinemanın &quot;bible&quot; olduğunu, bu uygulamayı ilk kez bir sinema filmi için baştan sona kağıda aktardıklarını, böylece sette karşılaşılabilecek her türlü problemin, &quot;story board&quot;un kılavuzluğuyla çözüme ulaştırdıklarını, bunun kendilerine hem zaman kazandırdığını hem de bütçe açısından tasarruf sağladığını ifade etti. 
Beyazperdede izlenen sahnelerin kağıda aktarımı olarak tanımlanan animasyon tekniğinin, gerçekte sadece çizim olmadığını belirten Sönmez, şunları kaydetti:

&quot;Çizimlerle birlikte, kamera, ışık, ses, sahne tanımı, yönetmen notları, 
 efekt notlarına da yer veriliyor. Bunlar filme göre detaylandırabiliyor. 
 Dolayısıyla sette yapılacak her şey &rsquo;story board&rsquo; üzerinde belirleniyor. Bazı 
 sahnelerin planlandığı gibi çekilip çekilmediği ise &rsquo;story board&rsquo; üzerinde 
 belirlenirken, yapımcının çizimler üzerinden yönetmeni sorgulama durumu söz 
 konusu olabiliyor.&quot;

         Emrah Sönmez, &quot;Sinyora Enrica ile İtalyan Olmak&quot; filminin başından 
 sonuna kadar yaptığı çizimlerin toplamının 2 bin 500 kareden oluştuğunu, kara 
 kalem çizimlerinin, dijital ortamda renklendirilmesini de bazı efektler ve ışık 
 uygulamaları için yapıldığını ve böylelikle yönetmenin kamera hareketlerini de 
 belirlediğini anlattı.
Nasıl Çizildi?
         Sönmez, şöyle devam etti:
         &quot;Filmin animatiği için &rsquo;story board&rsquo; karelerini tek tek tarayıp stüdyoda 
 sanatçılarımız Claudia Cardinale, İsmail Hacıoğlu, Lavinia Longhi, Fahriye Evcen, 
 Teoman Kumbaracıbaşı ve Nilay Cennetkuşu&rsquo;na radyo tiyatrosu gibi okutup, 
 görüntüleri seslerle bağladık. Sanatçılar rollerini yapmadan önce kendilerini 
 perdede izlediler. Filmin ve sahnelerin zamanlamasını ayarladık. Türkiye&rsquo;de ilk 
 olan bu. Diğer filmler, diziler veya reklam çalışmaları için sahneler çizilmiş 
 olabilir. Bu film, Türk sinemasının baştan sona animatik olarak yapılmış ilk ve 
 tek filmdir.&quot;



</TEXT>
</DOC>
