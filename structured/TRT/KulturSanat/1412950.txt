<DOC>
<DOCNO> 1412950 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e525ff0c-bcb3-475f-9093-a26fb87d7c28 </URL>
<DATE> 2011/01/30 </DATE>
<TIME> 12:38:00.0 </TIME>
<AUTHOR>    </AUTHOR>
<HEADLINE>
"serseri may��nlar" macaristan'da
</HEADLINE>
<TEXT>
Ünlü yönetmen Ferzan Özpetek'in son filmi ''Serseri Mayınlar'' Budapeşte'de düzenlenen gala gecesiyle Macaristan'da gösterime girdi.

         Puşkin Sineması&rsquo;nda düzenlenen gala gecesine Macar sinemaseverler büyük 
 ilgi gösterirken, Türkiye&rsquo;nin Macaristan Büyükelçisi Hasan Kemal Gür de 
geceye katılarak Özpetek&rsquo;e destek verdi.
         Gala gecesinde büyük ilgi, izdihama neden oldu. Sinemada yer bulamayan 
 izleyiciler filmi ayakta seyretmek zorunda kaldı.
         Film sonrası izleyicilerin sorularını yanıtlayan Özpetek, Macar 
 sinemaseverler tarafından ayakta alkışlandı.
         Özpetek, Macaristan&rsquo;da kendisine gösterilen ilgiden dolayı çok 
 şaşırdığını, Macaristan&rsquo;a bundan sonra sık sık gelmek istediğini 
 kaydetti.
         Yönetmen Özpetek, Serseri Mayınlar&rsquo;ın Bari&rsquo;de düzenlenen ve sadece 
 İtalyan filmlerinin katıldığı festivalde en iyi yönetmen, en iyi kadın oyuncu, en 
 iyi senaryo, en iyi yardımcı kadın oyuncu dallarında toplam 5 ödül kazandığını 
 belirterek, &quot;Festivalde jüri üyelerinin ünlü yabancı sinemacılardan oluşması beni 
 gururlandırdı, gala nedeni ile Bari&rsquo;de düzenlenen ödül törenine ancak telefonla 
 katılabildim&rsquo;&rsquo; dedi.
         &rsquo;&rsquo;Sonra Ağlayacağım&rsquo;&rsquo; adlı yeni filmini bu yıl Eylül ayında İstanbul&rsquo;da 
 çekeceğini belirten Özpetek, bu filminde Cem Yılmaz&rsquo;ın rol alacağını, kadın 
 oyuncu olarak ise Monica Belluci&rsquo;yi düşündüğünü, bu oyuncunun da programının 
 müsait olması durumunda filmde rol almak istediğini söyledi
</TEXT>
</DOC>
