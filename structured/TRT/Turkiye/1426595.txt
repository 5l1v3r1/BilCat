<DOC>
<DOCNO> 1426595 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=44f6a332-f822-4a13-8efc-95a5ff63113a </URL>
<DATE> 2011/02/12 </DATE>
<TIME> 15:42:00.0 </TIME>
<AUTHOR>    </AUTHOR>
<HEADLINE>
kahramanmara��'ta kurtulu�� co��kusu
</HEADLINE>
<TEXT>
Türkiye'nin İstiklal Madalyalı ilk şehri Kahramanmaraş'ın gurur günü. Kahramanmaraş kurtuluşunun 91'inci yılını törenle kutladı.

Trabzon Caddesi&rsquo;nde düzenlenen kurtuluş töreninde, Devlet Bakanı Faruk Çelik, Kahramanmaraş Valisi Şükrü Kocatepe, Garnizon Komutanı Sadık Yıldız ve Belediye Başkanı Mustafa Poyraz halkın bayramını kutladı.

 İstiklal Madalyasının Türk bayrağına takılmasından sonra İstiklal Marşı okundu, saygı duruşunda bulunuldu.

Kurtuluş törenine Türkiye Büyük Millet Meclisi Başkanvekili Nevzat Pakdil, milletvekilleri ve çok sayıda vatandaş katıldı.

Devlet Bakanı Faruk Çelik, &quot;Bu destanı yazanlar Türk milletinin nasıl bir millet olduğunu, esaret altında yaşamaktansa ölmeyi tercih edeceğimizi bütün dünyaya gösterdi. Onun için bu destanı değil 91 yıl, yüzlerce yıl geçse de asla unutmayacak, her geçen yıl daha büyük bir şevkle haykırmaya devam edeceğiz&quot; dedi.
   
Kahramanmaraş Belediye Başkanı Mustafa Poyraz ise bu kutlu günü &quot;12 Şubat Maraş&rsquo;ın düğün günüdür, 12 Şubat &rsquo;Ya istiklal ya ölüm&rsquo; ahdinin verildiği gündür. Bu gün geçmişle geleceğin buluştuğu gündür&quot; sözleriyle ifade etti.
         
Törende, Sütçü İmam ve bayrak olayının canlandırıldığı gösteri ilgiyle izlendi.

Kurtuluş etkinlikleri kapsamında düzenlenen eğlenceler, Kahramanmaraş&rsquo;ın Afşin ilçesindeki Termik Santral kömür havzasında meydana gelen toprak kayması nedeniyle iptal edildi.

Çok sayıda vatandaşın katıldığı kurtuluş töreni, geçit resmi ile sona erdi.

          Sütçü İmam&rsquo;ın önderliğinde direniş başlatan Maraşlıların kahramanca mücadelesi sonucu Fransız işgalciler, 12 Şubat 1920&rsquo;de şehri terketmek zorunda kaldı.             
</TEXT>
</DOC>
