<DOC>
<DOCNO> 1418372 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=dcfe5052-3761-40cf-a789-4840b73cb0c0 </URL>
<DATE> 2011/02/04 </DATE>
<TIME> 15:08:00.0 </TIME>
<AUTHOR>    </AUTHOR>
<HEADLINE>
m��jdat gezen'e su�� duyurusu
</HEADLINE>
<TEXT>
"Bir ankette AK Parti yüzde 50 çıkmış, Aziz Nesin kriterlerine göre yüzde 60 çıkması lazım" diyen sanatçı için bir vatandaş suç duyurusunda bulundu.


Adana’da bir vatandaş, televizyonda &quot;Bir ankette AK Parti yüzde 50 çıkmış. Aslında Aziz Nesin kriterlerine göre yüzde 60 çıkması lazım&quot; diyen sanatçı Müjdat Gezen hakkında suç duyurusunda bulundu. 

Mustafa Öçal&rsquo;ın şikayet dilekçesini avukatı Hüseyin Karadağ Suçüstü Müracaat Savcılığına verdi. 

Cihan Haber Ajansının haberine göre; Adana Adliyesi önünde açıklama yapan Hüseyin Karadağ, sanatçının TCK&rsquo;nın 125. Maddesine göre hakaret suçu işlediğini ileri sürdü.

Star televizyonundaki bir programa katılan Gezen&rsquo;in yıllar önce Aziz Nesin&rsquo;in Türk halkına söylediği belirtilen &quot;Türkiye’nin yüzde 60’ı aptaldır.&quot; sözünü hatırlattığını kaydetti. 

Gezen&rsquo;in sözünün devamında, &quot;Bir ankette AK Parti yüzde 50 çıkmış. Aslında Aziz Nesin kriterlerine göre yüzde 60 çıkması lazım&quot; demek suretiyle hem müvekkiline hem de Türk vatandaşlarına hakaret ettiğini savunan Karadağ, Müjdat Gezen&rsquo;in sözkonusu hakaret içeren sözlerini tüm ülkenin izleyebildiği özel bir yayın organında yaptığını vurguladı. 

Bu husus dolayısıyla müvekkili Mustafa Öçal&rsquo;ın manevi üzüntü duyduğunu ve hür iradesiyle kullandığı oy yüzünden toplum içinde aşağılandığını dile getiren Karadağ, söz konusu suçun yasada sayılan maddi ve manevi unsurlarının ortada bulunduğunu ifade etti.

Karadağ, müvekkiline hakaret eden Müjdat Gezen&rsquo;den şikayetçi olduklarını sözlerine ekledi. Karadağ, açıklama sonrasında şikayet dilekçesini Cumhuriyet Savcılığına verdi.  
</TEXT>
</DOC>
