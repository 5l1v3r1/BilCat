<DOC>
<DOCNO> 1434913 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=672d5424-7fdc-4f0a-b477-6754f206a492 </URL>
<DATE> 2011/02/20 </DATE>
<TIME> 16:23:00.0 </TIME>
<AUTHOR>    </AUTHOR>
<HEADLINE>
t��rkler libya'dan d��n��yor
</HEADLINE>
<TEXT>
Libya'daki olayların ardından bu ülkedeki Türk vatandaşları yurda dönüyor. Şu ana kadar 256 kişi uçakla Türkiye'ye döndü. Bir THY uçağı da Libya'da...

Libya&rsquo;nın Bingazi kentinde birçok insanın hayatını kaybetmesi ve yağma olayları başlaması üzerine, Türk vatandaşlarının tahliyesine karar verildi.

Başbakanlık Afet ve Acil Durum Yönetimi Başkanlığı, Libya&rsquo;dan 256 kişinin havayoluyla Türkiye getirildiğini açıkladı. 

Öte yandan, Dışişleri Bakanlığı da Libya&rsquo;daki Türk vatandaşlarını yurda getirmek için üç özel uçak tahsis etti.

Bu uçaklardan biri, Bingazi kentindeki Benina Havalimanı&rsquo;nda bekleyen Türk vatandaşlarını getirmek üzere Libya&rsquo;ya hareket etti.

281 yolcu kapasiteli Türk Hava Yolları&rsquo;na ait özel uçak Türk vatandaşlarının vize ve diğer işlemlerinin tamamlanmasının ardından Türkiye&rsquo;ye hareket edecek.

İstanbul Atatürk Havalimanı&rsquo;nda bekleyen diğer iki uçak ise Libya makamlarından gerekli izinlerin alınmasının ardından Bingazi&rsquo;ye hareket edecek.

Libya&rsquo;da bulunan TRT Muhabiri Levent Nacar&rsquo;ın verdiği bilgiye göre, olayların yaşandığı Bingazi kentinin Benina Havalimanı&rsquo;nda yaklaşık bin Türk vatandaşı yurda dönmek için bekliyor.

Bunun dışında çok sayıda kişininde Türkiye&rsquo;ye dönmek için Benina Havaalanı&rsquo;na ulaşmaya çalıştığı öğrenildi.

Bingazi&rsquo;de sokağa çıkma yasağı ve yoğun güvenlik önlemleri nedeniyle Türk vatandaşlarının yurda dönüşleri için gerekli işlemler yavaş ilerliyor.
                    				İlgili Haberler
				
					Sıra Kaddafi'de m
</TEXT>
</DOC>
