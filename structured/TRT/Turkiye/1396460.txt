<DOC>
<DOCNO> 1396460 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d262b028-74a4-44e9-80f2-f97ec2f19843 </URL>
<DATE> 2011/01/14 </DATE>
<TIME> 11:45:00.0 </TIME>
<AUTHOR>    </AUTHOR>
<HEADLINE>
"g��l��m benim"e bah��i��
</HEADLINE>
<TEXT>
Cumhurbaşkanı Gül, devletin tüm vatandaşlara ayrım yapmadan hizmet için varolduğuna dikkat çekerek, "Devletinize ve milletinize sahip çıkın" dedi.

Cumhurbaşkanı Abdullah Gül, il ziyaretleri kapsamında Balıkesir&rsquo;de.

Cumhurbaşkanı Gül&rsquo;ü Balıkesir Havaalanı&rsquo;nda, Vali Yılmaz Arslan ile öteki yetkililer karşıladı.

Gül, şehir merkezine giderken, havaalanının yanında bulunan Halalca köyüne uğrayarak burada köylülerle bir araya geldi. 

Cumhurbaşkanı Gül, kendisine sevgi gösterisinde bulunan köylüleri selamladı. Çocukları seven Gül, köylülerle de bir süre sohbet etti.

Bandoya Bahşiş
Cumhurbaşkanı Gül&rsquo;ün konuştuğu köylüler arasında, 1997 yılında Tokat&rsquo;ın Reşadiye ilçesinde şehit olan jandarma er Serkan Eraydın&rsquo;ın ailesi de yer aldı. 

Gül&rsquo;ü karşılama sırasında köylülerin oluşturduğu bando da çeşitli müzikler çaldı. Gül, bandonun yanına geldiğinde, İbrahim Tatlıses&rsquo;in &rsquo;&rsquo;Gülüm benim&rsquo;&rsquo; adlı şarkısı çalındı. Cumhurbaşkanı Gül, bir süre dinlediği bandoya bahşiş verdi.
         
Cumhurbaşkanı Halka Hitap Etti       
Cumhurbaşkanı Gül, Balıkesir Valiliği&rsquo;ni ziyaretinde halka hitap etti. 

Gül, devletin tüm vatandaşlara ayrım yapmadan hizmet için varolduğuna dikkat çekerek, &quot;devletinize ve milletinize sahip çıkın&quot; çağrısı yaptı.

Cumhurbaşkanı Gül, şunları söyledi:

&quot;Hepimiz, bütün devlet erkanı, hepimiz vatandaşlarımıza, sizlere hizmet etmek için, sizlere en güzel imkanları hazırlamak için vardır, bundan hiç şüphe etmeyin, emin olun. Hiçbir ayrım yapmadan hepsini kucaklamak ve hizmet etmek, hepsinin noksanlıklarını gidermek, illerimizi güzelleştirmek için vardır bütün devlet, kamu sektörü, devlet görevlileri herkes bunun için vardır. Herkes size güzel hizmet için vardır. Sizler de devletinize milletinize ne kadar çok sahip çıkarsanız, bu kucaklaşma o kadar güzel olur. Buralar en güzel örnekleri gösteriyorsunuz sizler, bundan büyük bir mutluluk duyuyoruz, hepinizle iftihar ediyoruz.&quot; 
</TEXT>
</DOC>
