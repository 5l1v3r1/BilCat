<DOC>
<DOCNO> 1426828 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=3604ec2d-c987-4ae9-80a1-de3ac5f84dd2 </URL>
<DATE> 2011/02/12 </DATE>
<TIME> 21:56:00.0 </TIME>
<AUTHOR>    </AUTHOR>
<HEADLINE>
ele��tirileri yan��tlad��
</HEADLINE>
<TEXT>
Mısır'da yaşananlar karşısında Türkiye'nin tutumunu eleştirenlere, "Ortak bir medeniyetin hukuku ne gerektiriyorsa öyle davrandık" yanıtını verdi.


Başbakan Recep Tayyip Erdoğan, Mısır&rsquo;da yaşanan olaylar karşısında Türkiye&rsquo;nin tutumunu eleştirenlere yanıt verdi.

Erdoğan, &quot;Komşuluk hukuku, ortak bir tarihin ve ortak bir medeniyetin hukuku ne gerektiriyorsa öyle davrandık&quot; dedi.

Başbakan Erdoğan İstanbul&rsquo;da Gümüşhaneliler gecesine katıldı.

Erdoğan, &quot;Mısır&rsquo;da olaylar başladığında biz meseleye çıkar zaviyesinden bakmadık. Diplomasinin diliyle yetinmedik. Çifte standartla yetinmedik, bunlara yönelmedik. Kardeşlik hukuku, komşuluk hukuku, ortak bir tarihin ve ortak bir medeniyetin hukuku ne gerektiriyorsa öyle davrandık. Zira biz statükonun ne demek olduğunu, neye tekabül ettiğini, bir ülkeyi nasıl donuklaştırdığını çok iyi biliyoruz.&quot; diye konuştu. 

&quot;Vesayetçi anlayışların halkın taleplerine, arzularına kör ve sağır kaldıklarını, ülkeye ne büyük zararlar verdiğini biz yaşayarak, gördük, öğrendik.&quot; diyen Erdoğan şöyle devam etti:
&quot;Milletin sandık yoluyla yönetime iradesini yansıttığı dönemlerde ülkenin nasıl şaha kalktığını, ekonominin nasıl büyüdüğünü tecrübe ettik. Demokrasinin askıya alındığı, özgürlüklerin kısıtlandığı, konuşmanın, yazmanın baskıya alındığı dönemlerde ise Türkiye&rsquo;nin nasıl küçüldüğünü biz çok iyi biliyoruz. İşte onun için biz Mısır halkının hissiyatını, Tahrir Meydanındaki o haykırışları, halkın taleplerini en iyi anlayan milletlerden biriyiz.&quot;

Erdoğan, &quot;Değişim arzusunun önünde hiçbir gücün duramayacağını, statükonun da, baskının da ilelebet egemen olamayacağını biz çok iyi biliyoruz. İşte onun için Mısır konusunda herkes susarken biz susmadık. Herkes beklerken biz beklemedik. Duruma göre tavır belirlemek yerine yüreğimizin sesiyle, kalbimizle, gönlümüzle hareket ettik. Ve Mısır&rsquo;dan desteğimizi esirgemedik.&quot; dedi.


</TEXT>
</DOC>
