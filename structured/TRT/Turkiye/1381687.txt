<DOC>
<DOCNO> 1381687 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=7e2982a3-dfdd-47a4-bcdd-13abd45d1659 </URL>
<DATE> 2011/01/03 </DATE>
<TIME> 10:20:00.0 </TIME>
<AUTHOR>    </AUTHOR>
<HEADLINE>
"��cretle dert dinlenur, akil verilur"
</HEADLINE>
<TEXT>
Başbakan Erdoğan'ın oturduğu semtte Karadenizli bir bakkal, müşterilerinin dert anlatmasını önlemek için bakkalın camına bu yazıyı yazdı.

Başbakan Recep Tayyip Erdoğan&rsquo;ın oturduğu Ankara Subayevleri semtinde bakkal işleten Rizeli bir kişi, satış yapmaktan çok müşterilerin derdini dinlemek zorunda kalınca çareyi, işyeri camına &quot;Ücretle dert dinlenur, akil verilur&quot; yazmakta buldu.
         
Subayevleri&rsquo;nde 1996 yılından bu yana bakkal işleten Hızır Duman, AA&rsquo;ya yaptığı açıklamada, satıştan çok müşteri derdini dinlemek zorunda kalınca &rsquo;&rsquo;Karadenizli zekasına&rsquo;&rsquo; has bir yöntem geliştirdiğini belirterek, bakkal camına &quot;Ücretle dert dinlenur, akil verilur&quot; yazmakta bulduğunu söyledi.
         
Son bir yıl içinde dertli insan sayısının artığını ifade eden Duman, &quot;Zaten dinlediğim insanları boşuna dinlemeyeyim&rsquo; dedim, sabah akşam dert anlatıyorlar bana, ben de iş yokken oradan gelir getirmeyi düşündüm&quot; dedi.
         
Müşterilerinin genellikle ekonomik sıkıntıdan yakındığını anlatan Duman, &quot;Alacağım vardı alamadım, maaşım yetmiyor diyorlar, kredi kartlarından söz ettikten sonra müşterinin gerçek niyeti anlaşılıyor. Derdini anlattıktan sonra hemen &rsquo;bunu veresiye yazabilir misin&rsquo; diyorlar&quot; diye konuştu.
         
&quot;Gönlünden Ne Koparsa&quot;
Erkeklerin daha çok eşlerinin &quot;dırdırından&quot; yakındığını kadınların ise istediklerinin kocaları tarafından alınmamasından şikayet ettiğini dile getiren Duman, mahalledeki Ankaragücü taraftarlarının kulübün yönetiminden duyduğu rahatsızlığı bile kendisine anlattıklarını söyledi.
         
Dert Anlatanların Azaldı
Ücret tarifesini &quot;Gönülden ne koparsa&quot; şeklinde açıklayan bakkal Duman, bakkalın camına &quot;Ücretle dert dinlenur, akil verilur&quot; yazdıktan sonra dert anlatanların sayısında düşüş olduğunu bildirdi.
         
Duman, &quot;Yazıyı görenler önce gülüyorlar ciddi olduğumu anladıkları zaman da dertlerini anlatmadan gidiyorlar. Henüz kimseden para alamadım ama dert anlatmaya çalışanların sayısında çok düşüş oldu. Böylece para kazanamasam da boşuna dert dinlememiş oluyorum&quot; dedi.
</TEXT>
</DOC>
