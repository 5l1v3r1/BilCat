<DOC>
<DOCNO> 1403992 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=657cfaba-2255-4ef0-a4a3-0d3a6dee76ba </URL>
<DATE> 2011/01/21 </DATE>
<TIME> 15:14:04.0 </TIME>
<AUTHOR>    </AUTHOR>
<HEADLINE>
diyarbak��r'da dev operasyon
</HEADLINE>
<TEXT>
Diyarbakır ve Bingöl'de hırsızlara yönelik özel harekat timlerinin de aralarında bulunduğu yaklaşık 500 polisin katıldığı operasyon düzenlendi. 

Diyarbakır Emniyet Müdürü Mustafa Sağlam, 18 Ocakta Diyarbakır ve 
                  Bingöl&rsquo;de hırsızlık çetelerine yönelik eş zamanlı operasyon 
                  düzenlendiğini söyledi.
                  Özel harekat polislerinin de aralarında bulunduğu yaklaşık 500 
                  polisin katıldığı operasyona helikopterlerin havadan da destek 
                  sağladığını belirten Sağlam, Diyarbakır ve Bingöl&rsquo;de 46&rsquo;sı 
                  ikamet, 4&rsquo;ü iş yeri olmak üzere toplam 50 adreste arama 
                  yapıldığını bildirdi.
                  Yapılan çalışmalarda &rsquo;&rsquo;Suç işlemek amacıyla örgüt kurmak, 
                  kurulu örgüte üye olmak, örgüt faaliyetleri çerçevesinde 
                  evden, iş yerinden, otodan, resmi kurumlardan hırsızlık 
                  yapmak, yankesicilik ve kapkaç suretiyle hırsızlık yapmak ve 
                  gasp&rsquo;&rsquo; suçlarını işleyen 15&rsquo;i küçük yaşta olmak üzere toplam 
                  29 kişinin yakalandığını ifade eden Sağlam, şöyle devam etti:
                  &rsquo;&rsquo;Şahısların yapılan sorgulamasında Diyarbakır, Batman ve 
                  Bingöl illerinde 34 iş yeri, 12 ev ve 1 otodan hırsızlık 
                  yaptıkları tespit edilmiş. Şahısların ayrıca 1 cinayet, 1 
                  gasp, yankesicilik ve hırsızlık malı satın almak olmak üzere 
                  57 ayrı olayı gerçekleştirdikleri belirlenmiştir. Daha önce de 
                  bu örgüte yönelik değişik tarihlerde yapılan yakalamalar 
                  sonucunda 15 kişi tutuklanarak cezaevine konulmuştur. 
                  Şahısların ev ve iş yerlerinde yapılan aramalarda kuru sıkıdan 
                  bozma 6 adet ruhsatsız tabanca, 24 adet bilgisayar kasası, 24 
                  adet LCD monitör, 5 adet dizüstü bilgisayar, 5 adet LCD 
                  televizyon, 106 adet cep telefonu, 4 adet dijital kamera ve 
                  fotoğraf makinesi, 6 adet uydu alıcısı ve DVD oynatıcısı, 3 
                  adet kol saati, 1 adet Cumhuriyet altını, 2 adet jeneratör ve 
                  2 bin 870 TL para ele geçirilmiştir.&rsquo;&rsquo;
                  Sağlam, çete liderinin daha önceki çalışmalarda rant paylaşımı 
                  yüzünden başka bir hırsızlık çetesi ile girdiği silahlı kavga 
                  sonucu cinayetten tutuklandığını da belirterek, &rsquo;&rsquo;Çete 
                  liderinin evine ve çocuklarına çete elemanları tarafından her 
                  türlü maddi desteğin yapıldığı öğrenildi&rsquo;&rsquo; dedi.
                  Zanlılar, sorgulamalarının ardından adliyeye sevk edilecek. 

</TEXT>
</DOC>
