<DOC>
<DOCNO> 1395995 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=5445fdd5-960c-4a73-ad99-57712e832881 </URL>
<DATE> 2011/01/13 </DATE>
<TIME> 23:10:00.0 </TIME>
<AUTHOR>    </AUTHOR>
<HEADLINE>
macaristan'dan rekabet fasl�� s��z��
</HEADLINE>
<TEXT>
AB dönem başkanı Macaristan,Budapeşte'deki toplantıda "rekabet faslı"nın açılması için çalışma sözü verdi. Bağış ise toplantıda sözü vizeye getirdi.


Ocak ayının başında AB dönem başkanlığını devralan Macaristan ilk kez AB üyesi ve aday ülkelerin Avrupa Birliği bakanlarını Macaristan&rsquo;da buluşturdu.
    
Budapeşte&rsquo;deki ilk toplantı AB Dönem Başkanı Macaristan&rsquo;ın AB İşleri Bakanı Enikö Györi ile aday ülkeler Türkiye, Hırvatistan, Makedonya, İzlanda ve Karadağ&rsquo;ın bakanlarının katılımıyla gerçekleşti. Toplantıda Avrupa Birliği&rsquo;nin genişlemesi tartışıldı.
     Bağış&rsquo;tan AB&rsquo;ye Vize Sitemi
Devlet Bakanı ve Başmüzakereci Egemen Bağış toplantıda aday ülkelerle toplantıların kalıcı hale getirilmesini istedi. Bağış, Türkiye&rsquo;nin vize konusundaki rahatsızlığını dile getirdi. 
   Rekabet Faslı Sözü
Macaristan&rsquo;ın AB İşleri Bakanı Enikö Györi, rekabet faslının açılması için elinden geleni yapacağını ifade etti.
Bağış: &quot;Gerekirse Rekabet Faslının Ertelenmesini Göze Alırız&quot;
Egemen Bağış. bu konuda şunları söyledi: 

&quot;Enikö Györi, bizimle ilgili olarak rekabet faslının müzakerelere açılması için Macar dönem başkanlığı elinden gelen çabayı sergileyeceğini söyledi. Bizim bu konudaki tutumumuz belli. Türkiye rekabet faslının açılmasını istiyor. Ama rekabet faslını açacağım diye de kendi ekonomimizi riske atacak değiliz. Biz kendi sınırlarımızı belirledik. Onu komisyonla, üye ülkelerle paylaşıyoruz. O sınırlarımız çerçevesinde bu faslı açma konusunda irade ortaya koyarlarsa ne ala. Koymaz da Türkiye&rsquo;nin, daha müzakerelerin ortasındayken diğer ülkelerin en sona bıraktığı rekabet faslına yoğunlaşma durumu yaratıp, ondan sonra da bizden hak etmediği beklentilere girerlerse biz gerekirse bu faslın açılışını ertelemeyi de göze alacağımızı çok açık ve net bir şekilde dile getirdik.&quot;
Bakan Bağış, temasları kapsamında Makedonya Dışişleri Bakanı Antonio Miloshoski ile görüştü.

 Egemen Bağış, dönem başkanı Macaristan&rsquo;ın Avrupa Birliği üye ve aday ülkelerin bakanlarına mecliste verdiği resepsiyona da katıldı.




</TEXT>
</DOC>
