<DOC>
<DOCNO> 1438075 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2cc47060-f334-4fae-b156-d3fbd227d6a8 </URL>
<DATE> 2011/02/23 </DATE>
<TIME> 14:25:00.0 </TIME>
<AUTHOR>    </AUTHOR>
<HEADLINE>
illerimiz ab'ye haz��rlan��yor
</HEADLINE>
<TEXT>
Egemen Bağış ve Beşir Atalay, 1 yılını dolduran projeyi vali yardımcıları ile değerlendirdi.

81 ilin Vali Yardımcıları Ankara&rsquo;da buluştu. Buluşmanın sebebi, Avrupa Birliği sürecini Ankara&rsquo;dan çıkarıp yerele taşımak.

Avrupa Birliği Genel Sekreterliği ve İçişleri Bakanlığı&rsquo;nın ortaklaşa yürüttüğü projenin yıllık değerlendirme toplantısı bakanların da katılımıyla gerçekleşti.

Toplantıda Türkiye&rsquo;nin AB yolundaki yürüyüşünde çok önemli aşamalar kaydettiğinin altı çizildi. Devlet Bakanı ve Başmüzakereci Egemen Bağış ifade özgürlüğü konusunda gelinen noktayı hatırlattı, bazı fasılları ısrarla açmayan Avrupa Birliği&rsquo;ne yüklendi:


&quot;10 yıl önce insanların etnik kökenlerini ifade etmeye korktukları bir ülkede bugün devletin televizyonu günde 24 saat farklı dillerde yayın yapıp kendi vatandaşına kendi mesajını çok açık ve net verebiliyorsa demek ki doğru yoldayız. Avrupa Birliği eğitim faslını açmıyormuş, niye Rum Kesimi karşı çıkıyormuş, derdine yansın.&quot; 

&quot;AB, Türkiye&rsquo;ye Kendisi Rica Edecek&quot;
İçişleri Bakanı Beşir Atalay da Türkiye&rsquo;nin istikrarını sürdürmesi halinde Avrupa Birliği&rsquo;nin Türkiye&rsquo;den üye olmasını bizzat isteyeceğini ifade etti.

Atalay şöyle konuştu:
&quot;Avrupa Birliği Türkiye&rsquo;ye kendisi rica edecek, Türkiye&rsquo;ye diyecek ki &rsquo;gelin biz geç kaldık, Türkiye bu Birliğin üyesi olmalıdır&rsquo; Yeter ki Türkiye istikrarını sürdürsün.&quot;

Bakanlar, toplantı sonrasında valilerin sorunlarını tek tek not alarak cevapladılar
</TEXT>
</DOC>
