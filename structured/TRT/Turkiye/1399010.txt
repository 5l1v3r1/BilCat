<DOC>
<DOCNO> 1399010 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=f6e21ec8-eaf2-4b53-bb80-237e5bf1f37b </URL>
<DATE> 2011/01/17 </DATE>
<TIME> 10:01:00.0 </TIME>
<AUTHOR>    </AUTHOR>
<HEADLINE>
"e��ler mhp'ye oy vermiyor"
</HEADLINE>
<TEXT>
MHP Genel Başkan Yardımcısı Osman Çakır, MHP'lilerin eşlerinin MHP'ye oy vermediğini söyledi.

Gaziantep’te bulunan MHP Genel Başkan Yardımcısı Osman Çakır, kendisinin parti genel merkezinde araştırma, strateji ve geliştirme biriminin başkanı olduğunu söyleyerek, partililere ilginç bir çıkışta bulundu. 

Çakır şöyle dedi: “Burada yapmış olduğumuz çalışmalar şunu gösteriyor. Partililerimizin yüzde 70’inin eşi maalesef partimize oy vermiyor. En son seçimlerde ortalama 6 milyon aldık. 

Bu oyların 3 milyonu erkek, 3 milyonu kadın değil. 4 milyon 200 bini erkek, diğeri kadın. Bu ne demek? Bize oy verenlerin çoğu bekar ya da eşler oy vermiyor. 

Bizim bayanlarımızda da şöyle bir şey var; bizim beyler eve gidiyor efeleniyor, küfeleniyor hanımı kızdırıyor. 

Hanım da diyor &quot;Sen misin böyle yapan&quot; sandıkta intikamını alıyor. Bu söylediklerim tahmini değil araştırmaların sonucu.”

</TEXT>
</DOC>
