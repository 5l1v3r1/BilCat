<DOC>
<DOCNO> 1408463 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=f1ed85eb-35d6-45fb-835d-9cdeda7cf121 </URL>
<DATE> 2011/01/26 </DATE>
<TIME> 03:06:00.0 </TIME>
<AUTHOR>    </AUTHOR>
<HEADLINE>
hizbullah davas�� yarg��tay'da
</HEADLINE>
<TEXT>
25 sanıklı Hizbullah terör örgütü davasının temyiz duruşması Yargıtay'da yapılacak.

 
        Temyiz duruşmasının yapılacağı yer, Yargıtay 9&rsquo;uncu Ceza Dairesi.
 
           31 sanığın bulunduğu davaya Diyarbakır 6&rsquo;ıncı Ağır Ceza Mahkemesi bakmıştı.
 
           Dava sonucunda mahkeme, aralarında örgütün üst düzey yöneticilerinin de bulunduğu 16 kişi hakkında müebbet hapis cezası vermişti.
 
           9 üyesi ise farklı sürelerde hapis cezasına çarptırılmıştı.
 
           Diyarbakır&rsquo;daki mahkemenin baktığı dava 9 yılda karara bağlanmıştı.
 
           Ardından 25 sanık yerel mahkemenin kararını temyiz için Yargıtay&rsquo;a taşımıştı.
 
            Yargıtay 9&rsquo;uncu Ceza Dairesi 16&rsquo;sı müebbet 25 sanığın hapis cezasının bulunduğu Hizbullah terör örgütü davasının temyizi için toplanacak.
 
            Ceza dairesi tutukluluk sürelerinin aşıldığı gerekçesiyle Ceza Muhakemeleri Kanunu&rsquo;nun 102&rsquo;nci maddesine dayanarak sanıklardan 17&rsquo;sini serbest bırakmıştı.
 
             Bazı iddialara göre, davanın sanıklarına duruşmaya katılmaları yönündeki tebligatlar ulaşmadı.
 
              Sanıkların Yargıtay&rsquo;daki duruşmaya katılıp katılmayacağı merak konusu.
 
              Hizbullah soruşturması, örgüt lideri Hüseyin Velioğlu&rsquo;nun bulunduğu İstanbul Beykoz&rsquo;daki eve 17 Ocak 2000 tarihinde yapılan operasyonla başlamıştı.
 
             Operasyonda Velioğlu ile bazı örgüt üyeleri ölü olarak ele geçirilmiş, operasyon sonrasında da 31 kişi tutuklanmıştı.
 
              Sanıkların 1990 - 1999 yılları arasında 165 kişinin öldürüldüğü ve 84 kişinin de yaralandığı 198 silahlı eylem gerçekleştirdikleri iddia edilmişti.


</TEXT>
</DOC>
