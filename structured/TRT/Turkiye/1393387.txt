<DOC>
<DOCNO> 1393387 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e8e02b80-745b-4487-9fc9-6c912d2282b6 </URL>
<DATE> 2011/01/11 </DATE>
<TIME> 18:09:00.0 </TIME>
<AUTHOR>    </AUTHOR>
<HEADLINE>
anayasa mahkemesi'nde yeniden yap��lanma
</HEADLINE>
<TEXT>
Anayasa değişikliği kapsamında Anayasa Mahkemesi'ni yeniden yapılandıran tasarı TBMM Başkanlığına sunuldu.


     Anayasa Mahkemesi&rsquo;nin yapısını ve işleyişini değiştiren uyum yasa tasarısı, Türkiye Büyük Millet Meclisi&rsquo;ne sevkedildi.


      HSYK ve Kamu denetçiliğinin ardından, Anayasa Mahkemesi uyum yasa tasarısı 80 maddeden oluşuyor. 

     Tasarıya göre Yüksek Mahkeme&rsquo;nin asıl üye sayısı 11&rsquo;den 17&rsquo;ye çıkarılıyor. 

     Anayasa Mahkemesi&rsquo;ne bireysel başvuru hakkı getiriliyor. 
     
     Tasarıya göre, Anayasa Mahkemesi iki bölüm ve Genel Kurul halinde çalışacak. 
     Genel Kurul en az 12 üye ile toplanacak. Bölümler ve genel kurul, kararlarını salt çoğunluk ile alacak. 

      Genel Kurul, siyasi partilere ilişkin davalara, iptal ve itiraz başvurularına ve Yüce Divan sıfatıyla yürütülecek yargılamalara bakacak. 

     Siyasi partilerin kapatma kararı  için toplantıya katılan üyelerin üçte ikisinin oyu gerekecek.

     Yüce Divan dışındaki davalar dosya üzerinden incelenecek. Bireysel başvurularda duruşma yapılabilecek. 

     Anayasa Mahkemesi Başkanı 4, üyeler ise 12 yıllığına seçilecek. Bir kişi 2 defa üye olamayacak.




</TEXT>
</DOC>
