<DOC>
<DOCNO> 1406117 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b43e7deb-48dc-4273-b57a-fdbab1abaa6d </URL>
<DATE> 2011/01/24 </DATE>
<TIME> 00:42:00.0 </TIME>
<AUTHOR>    </AUTHOR>
<HEADLINE>
soba ve ��ofben 3 aileyi yok etti
</HEADLINE>
<TEXT>
Sakarya ve Kahramanmaraş'ta soba zehirlenmelerinde iki aileden toplam 5 kişi hayatını kaybetti. Adana'da şofben 2 kardeşin ölümüne yol açtı.


Sakarya&rsquo;nın Ferizli ilçesinde anne ve kızı, bacadan sızan gazdan zehirlenerek öldü.

İki cansız bedeni sabah, işten gelen baba buldu.

Olay  İstiklal Mahallesi Göçmen Konutları&rsquo;nda meydana geldi. 

Tülay Parmaksızoğlu fabrikada çalışan eşini gece vardiyasına gönderdikten sonra 13 yaşındaki kızı İremnur ile evin oturma odasında uykuya daldı.

Sobadan gece boyunca odaya sızan karbonmonoksit gazını soluyan anne ve kızı hayatını kaybetti.

Sabah işten eve gelen baba Emin Parmaksızoğlu oturma odasında eşi ve kızını hareketsiz halde yatarken buldu. 
   
Cenazelerin evden çıkartılışı sırasında baba Parmaksızoğlu, yakınları ve komşuları gözyaşlarına boğuldu. 

Ölen İremnur&rsquo;un 8. sınıf öğrencisi olduğu ve derslerinde başarılı olduğu belirtildi.

Kahramanmaraş&rsquo;ta da Benzer Bir Facia Yaşandı...
Kahramanmaraş&rsquo;ta sobadan sızan karbonmonoksit gazından zehirlenen anne ve iki çocuğu hayatını kaybetti.

Eyüp Sultan Mahallesi 27. sokakta meydana gelen olayda, berber Ramazan Baltacı (31) gece eve geldiğinde eşi Güllü Baltacı (29) ve çocukları Hüseyin (4) ile Mustafa Baltacı&rsquo;nın (8) zehirlendiğini gördü. Baba Ramazan Baltacı 112 Acil servisine haber verirken, komşusuna ait otomobille de çocuklarını Kahramanmaraş Yenişehir Devlet Hastanesi&rsquo;ne getirdi.

Hüseyin ve Mustafa Baltacı yapılan tüm müdahaleye rağmen hayatını kaybetti. 112 Acil Servis ekipleri de evde yaptıkları müdahalede Güllü Baltacı&rsquo;nın hayatını kaybettiğini tespit etti.

Güllü Baltacı ve iki çocuğunun cesedi otopsi için Kahramanmaraş Devlet Hastanesine kaldırıldı.

Olayla ilgili soruşturma sürdürülüyor.

Adana&rsquo;da Şofbenden Zehirlenen 2 Kardeş Hayatını Kaybetti
Adana&rsquo;da, şofbenden sızan karbonmonoksit gazından zehirlenen iki kardeş hayatını kaybetti.

Yüreğir ilçesine bağlı Geçitli beldesinde oturan ve ameliyat olan dedelerini ziyarete giden Merve Leman Avanoğlu (13) ve Müzeyyen Avanoğlu (11) duş almak için girdikleri banyoda şofbenden sızan karbonmonoksit gazından zehirlendi.

Yakınları tarafından Çukurova Üniversitesi Tıp Fakültesi Balcalı Hastanesi ve Adana Devlet Hastanesine kaldırılan kardeşler yapılan müdahalelere rağmen kurtarılamadı.

Kardeşlerin cenazelere incelenmek üzere Adana Adli Tıp Kurumu Morgu&rsquo;na kaldırıldı.

Olayla ilgili soruşturmanın sürdürdüğü bildirildi.
</TEXT>
</DOC>
