<DOC>
<DOCNO> 1432627 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a527a17f-030a-4b68-b903-3515b627d27f </URL>
<DATE> 2011/02/18 </DATE>
<TIME> 09:48:00.0 </TIME>
<AUTHOR>    </AUTHOR>
<HEADLINE>
jet fad��l'a k��t�� haber
</HEADLINE>
<TEXT>
Bilirkişi raporunda Fadıl Akgündüz ve Jet-Pa Holding'in, toplanan tüm paradan sorumlu olduğu sonucuna varıldı.


Yurtdışındaki 14 bin gurbetçiden kâr ortaklığı vaadiyle 230 milyon euro toplayan Fadıl Akgündüz&rsquo;e kötü haber geldi. 

Parasını kaptırdığını iddia eden gurbetçilerden Osman Esen&rsquo;in açtığı dava kapsamında hazırlanan bilirkişi raporunda, Fadıl Akgündüz&rsquo;ün ve yönetim kurulu başkanı olduğu Jet-Pa Holding&rsquo;in, toplanan tüm paradan sorumlu olduğu sonucuna varıldı.

 Bilirkişi raporu 14 bin Jet-Pa mağduruna kaptırdıkları paralarını almak için yeni bir umut ışığı oldu.

Mağdurlara Dava Açın Çağrısı

 Bugüne kadar onlarca dava açılmasına rağmen ilk kez Akgündüz&rsquo;ün sorumlu olduğu ve paranın Türkiye&rsquo;ye aktarıldığı rapor edildi. 

Radikal gazetesinin haberine göre; Avrupa Türkleri Dayanışma Derneği, şimdi mağdurlara &quot;Dava açın çağrısı&quot; yapıyor. 

Dernek Başkanı Muhammet Demirci, &quot;Rapor mağdurlar için bir umut niteliğinde. Rapor dolandırıldığımızı bir kez daha ortaya koydu. 

Mağdurların paralarına kavuşması için derhal dava açması gerekiyor&quot; dedi.


Borçlu Akgündüz

Almanya&rsquo;da yaşayan Osman Esen, 1999&rsquo;da Jet-Pa GmbH&rsquo;e 25 bin 546 euro yatırdı. Ancak parayı yatırdığı şirket iflas etti. 

Verdiği paranın izini Türkiye&rsquo;ye kadar süren Esen, parayı verdiği şirketin Fadıl Akgündüz&rsquo;e ait olduğunu ortaya koydu.

Aralık 2008&rsquo;de Bakırköy 4. Asliye Ticaret Mahkemesi&rsquo;ne avukatı aracılığıyla açılan dava kapsamında üç kişiden oluşan bilirkişi heyeti davalı Akgündüz ve Jet-Pa Holding&rsquo;in davacıya karşı borçlu olduğunu tespit etti. 

Prof. Dr. Ersin Çamoğlu, Prof. Dr. Selçuk Öztek ve Ahmet Serdar Kıyat&rsquo;tan oluşan bilirkişi heyetinin Jet-Pa Holding&rsquo;in mali defterlerini inceledikten sonra hazırladığı ve mahkemeye sunduğu raporun değerlendirme bölümünde, davacının alacağının davalıdan tahsili için koşulların oluştuğu vurgulandı.

Resmi Yoldan Aktarıldı

Raporda, Akgündüz&rsquo;ün Jet-Pa AG ve Jet-Pa GmbH için yurtdışında topladığı 47 milyon 493 bin liranın Jet-Pa Holding&rsquo;e aktardığı da belirtildi. 

Söz konusu paranın Türkiye&rsquo;ye resmi yollarla gönderildiğine işaret edilen raporda &quot;Jet-Pa GmbH ve Jet-Pa AG davacı ve diğer sessiz ortaklardan topladıkları sermayenin 47 milyon 493 bin 127 TL&rsquo;ye tekabül eden bölümünü Akgündüz&rsquo;ün Jet-Pa Holding&rsquo;deki hisselerinin önemli bir kısmını satın almak amacıyla kullanmış ve bedeli Türkiye&rsquo;ye resmi kanaldan transfer etmiştir&quot; denildi. 

Bilirkişi raporunda ayrıca şirketler arasında organik bağ olduğu da ifade edildi.
</TEXT>
</DOC>
