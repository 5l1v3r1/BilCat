<DOC>
<DOCNO> 1394759 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e9e1e930-31e8-4335-9a3d-6de217c4452d </URL>
<DATE> 2011/01/12 </DATE>
<TIME> 23:16:19.0 </TIME>
<AUTHOR>    </AUTHOR>
<HEADLINE>
albay dursun ��i��ek beraatini istedi
</HEADLINE>
<TEXT>
Demokrasiye Müdahale Planı Davası'nda yargılanan Albay Dursun Çiçek, kişilik haklarının ihlal edildiğini öne sürerek beraatini istedi.


Silivri&rsquo;de görülen Demokrasiye Müdahale Planı Davası&rsquo;nın 15&rsquo;inci duruşmasına, tutuklu yargılanan Albay Dursun Çiçek, Avukat Serdar Öztürk ile Aydınlık Dergisi Genel Yayın Yönetmeni Deniz Yıldırım katıldı. 

Firari sanık Bedrettin Dalan,tutuksuz yargılanan MİT İzmir Eski Bölge Sorumlusu Özel Yılmaz, Dalan&rsquo;ın özel kalem müdürü İlhami Ümit Handan ve Ulusal Kanal İstihbarat Şefi Ufuk Akkaya duruşmaya gelmedi.

Mahkeme Başkanı Köksal Şengün, daha önce Yargıtay Ceza Genel Kurulu&rsquo;na gönderilen dava dosyasının  henüz geri gelmediğini söyledi.

İstanbul ve Erzurum özel yetkili mahkemeleri, aralarında irtibat bulunduğu gerekçesiyle, Dursun Çiçek&rsquo;in yargılandığı dava ile İlhan Cihaner&rsquo;in davasının birleştirilmesine, yargılamanın İstanbul&rsquo;da yapılamasına karar vermişti.  

Ancak, Yargıtay Ceza Genel Kurulu, İlhan Cihaner&rsquo;in Yargıtay 11&rsquo;inci Ceza Dairesi&rsquo;nde görevi kötüye kullanmak suçlamasıyla yargılandığı dava ile Erzurum&rsquo;daki davanın birleştirilmesine, yargılamanın Ankara&rsquo;da yapılmasına karar vermişti.

Albay Dursun Çiçek, duruşmada, 9 aydır tutuklu bulunduğunu ve kişilik haklarının hiçe sayıldığını ileri sürerek, beraatini istedi.
</TEXT>
</DOC>
