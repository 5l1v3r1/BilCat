<DOC>
<DOCNO> 1430452 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=0b19108b-8c38-465b-a2f8-b1d91f19c914 </URL>
<DATE> 2011/02/16 </DATE>
<TIME> 12:00:00.0 </TIME>
<AUTHOR>    </AUTHOR>
<HEADLINE>
erdo��an'dan sadaka tepkisi
</HEADLINE>
<TEXT>
Erdoğan, "Devletin sadaka dağıtması diye birşey olmaz, sosyal devlet bilinciyle fakir, fukaraya ulaşması olur, bu anayasal görevdir." dedi.



Başbakan Recep Tayyip Erdoğan, muhalefetin &quot;devlet sadaka dağıtıyor&quot; eleştirilerine tepki gösterdi.

Erdoğan, &quot;Devletin sadaka dağıtması diye birşey olmaz, sosyal devlet bilinciyle fakir, fukaraya ulaşması olur, bu anayasal görevdir.&quot; dedi,

 Halktan kopuk idareci anlayışının çağın gerisinde kaldığını söyleyen Başbakan Erdoğan, &quot;İhtiyacı olan vatandaş gelip sizi bulmayacak, ondan önce siz bulacaksınız.&quot; dedi.

Erdoğan, eğitimlerini tamamlayan yeni kaymakamlara şöyle seslendi:

&quot;Muhalefet şunu söylüyor bunlar diyor sadaka dağıtıyor, devletin sadaka dağıtması gibi birşey olmaz, sosyal devlet bilinciyle fakir fukaraya ulaşması olur. Anayasal görevdir, sadakayı zengin birey dağıtır bizim değerlerimizde sağ elin verdiğini sol el görmez..Siz yasadışı birşey yapmıyorsunuz, muhalefet laf ola beri gele konuşuyor varsın konuşsun, yasa gereği görevinizi yerine getirmek sosyal devlet olmanın icabını uygulamalısınız. Bazı kamu görevlileri atandıkları yerde etliye sütlüye dokunmadan, elini taşın altına koymadan görev süresini tamamlamayı başarı addediyor, heyecan yok, çay sohbeti böyle kaymakamlık olmaz, böyle valilik olmaz böyle idarecilik olmaz, makama uğramaya vakit bile bulmamalısınız, arazide geçirmelisiniz. Her vatandaş eşit haklara sahiptir, birinci sınıf vatandaş, farklı etnik kökene, inanç grubuna sahip olabilirler, farklı gelir grubuna sahip olabilirler, onlar sadece ve sadece Türkiye Cumhuriyeti vatandaşı ve birer insandır, onları birinci sınıf vatandaş hissettirecek olan yine siz olacaksınız. Adalet, hak ve hukuktan taviz vermeyin. İlçelerimizi bu yolla Türkiye&rsquo;yi değiştireceğinize gönülden inanıyorum.&quot;
</TEXT>
</DOC>
