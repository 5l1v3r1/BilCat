<DOC>
<DOCNO> 1399060 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a40a0808-0692-4e53-805b-cb882ae6e60c </URL>
<DATE> 2011/01/17 </DATE>
<TIME> 10:41:00.0 </TIME>
<AUTHOR>    </AUTHOR>
<HEADLINE>
ergenekon'da izdiham
</HEADLINE>
<TEXT>
İkinci ''Ergenekon'' davasının 96. duruşmasını izlemeye yaklaşık 600 kişinin gelmesi nedeniyle, binaya giriş sırasında izdiham yaşandı.

İstanbul 13. Ağır Ceza Mahkemesi&rsquo;nce Silivri Ceza İnfaz Kurumları Yerleşkesi&rsquo;nde oluşturulan salonda görülen davanın bugünkü duruşmasına, Türkiye Gazeteciler Federasyonu ve İzmir Gazeteciler Cemiyeti Başkanı Atilla Sertel&rsquo;in de aralarında bulunduğu gazeteciler ile çok sayıda kişi izledi.

Çeşitli illerden gelen yaklaşık 600 kişinin duruşma salonunun bulunduğu binaya girişi sırasında izdiham yaşandı.

İzleyiciler, duruşma salonunda kendilerine ayrılan bölümlere oturtuldu. Basın mensupları ise avukatlar için ayrılan kısma oturdu.

Bu arada, kalabalık izleyici grubunun beklemesinin kolaylaştırılması için yerleşkenin önüne çadır kurulduğu, seyyar tuvaletler yerleştirildiği gözlendi
</TEXT>
</DOC>
