<DOC>
<DOCNO> 1433961 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=3853eab1-7ac5-482f-baf3-851f8804580c </URL>
<DATE> 2011/02/19 </DATE>
<TIME> 13:42:00.0 </TIME>
<AUTHOR>    </AUTHOR>
<HEADLINE>
"bir defa denenmek istiyoruz"
</HEADLINE>
<TEXT>
MHP lideri Bahçeli, işsizliği, yolsuzluğu ortadan kaldırmak için iktidar olmak istediklerini söyledi.


Mersin&rsquo;de açılışlara katılan Milliyetçi Hareket Partisi Genel Başkanı Devlet Bahçeli, halka seslendi, ülkenin MHP&rsquo;ye ihtiyacı olduğunu belirtti.

   Bahçeli, şunları kaydetti:&quot;Birliğimiz, dirliğimiz için, bin yıllık kardeşliğimiz için, yoksulluktan hesap sormak için, kamplaşmadan, bölünmeden kurtulmak için, yetim, öksüz, fakiri, bu ülkede yaşayan muhterem millet evlatları olarak görmek için ve Türkiye&rsquo;yi en kısa zamanda güçlü bir hale getirmek için, işsizliği ortadan kaldırmak, üretimi artırmak, gelir dağılımını düzenlemek için iktidar olmak istiyoruz. 
Yolsuzluklardan hesap sormak için de Milliyetçi Hareket Partisine ihtiyaç vardır. Alnımız açık. Bir iş başardığımızda öpülmek üzere, ensemiz açık herhangi bir hata ve kabahatte, tokat yemek üzere. 
Öyle hazırlanıyoruz. Başarırsak millet bizim alnımızdan öper, başaramazsak ensemize bir tokat atar, geldiğimiz gibi geri gideriz ama bir defa denenmek istiyoruz, bir defa iktidar olmak istiyoruz.&quot; 
</TEXT>
</DOC>
