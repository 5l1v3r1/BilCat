<DOC>
<DOCNO> 1392410 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=aeb0296a-d20b-45df-8772-9ec17cba11af </URL>
<DATE> 2011/01/10 </DATE>
<TIME> 23:41:00.0 </TIME>
<AUTHOR>    </AUTHOR>
<HEADLINE>
davuto��lu'dan 5 kritik telefon
</HEADLINE>
<TEXT>
Dışişleri Bakanı Davutoğlu'nun diplomasi trafiği telefon görüşmeleriyle sürdü. 5 ayrı görüşmede kritik konular ele alındı.  
 

Dışişleri Bakanı Ahmet Davutoğlu&rsquo;nun diplomasi trafiği, Cumhurbaşkanı Abdullah Gül ile birlikte gittiği Yemen&rsquo;de de tüm hızı ile devam ediyor. Davutoğlu, 5 ayrı telefon görüşmesinde kritik konuları ele aldı.  
İlk Telefon Yunan Dışişleri Bakanı&rsquo;yla
Ahmet Davutoğlu, Yunanistan Dışişleri Bakanı Dimitri Druças ile telefon görüşmesinde Erzurum&rsquo;da ele alınan konuların takibi üzerinde durdu. İki Bakan, Davutoğlu&rsquo;nun Mart ayındaki Yunanistan ziyaretini de değerlendirdi. 

Suriye Dışişleri Bakanı Velid Muallim ile de görüşen Davutoğlu, iki ülke arasındaki Yüksek Düzeyli Stratejik İşbirliği Konseyi ve bölgesel konuları ele aldı. 

Davutoğlu&rsquo;nun Lübnan Başbakanı Saad Hariri ile telefon görüşmesinde Lübnan&rsquo;ın istikrarı ve ülkedeki son gelişmeler değerlendirilirken Türkiye, Lübnan, Ürdün ve Suriye arasındaki Yüksek Düzeyli Stratejik İşbirliği Konseyi&rsquo;nin mevcut durumu da ele alındı. 

Dörtlü Konsey&rsquo;in toplantısını bu ay içinde gerçekleştirmesi hedefleniyor. 
İran Dışişleri Bakanı&rsquo;yla İstanbul Randevusunu Görüştü
Davutoğlu, bir diğer kritik telefon görüşmesini İran Dışişleri Bakanı Ali Ekber Salihi ile gerçekleştirdi. Davutoğlu-Salihi görüşmesinde, Birleşmiş Milletler&rsquo;in 5 daimi üyesi ve Almanya&rsquo;nın oluşturduğu P5+1 ile İran&rsquo;ın İstanbul&rsquo;da yapacağı görüşmeler ele alındı. 

P5+1&rsquo;in temsilcisi Catherine Ashton&rsquo;un 13-14 Ocak&rsquo;ta İstanbul&rsquo;a hazırlık ziyareti gerçekleştirmesi bekleniyor.

Senegal Dışişleri Bakanı Madike Niang ile Davutoğlu&rsquo;nun telefon görüşmesinde ise Afrika Birliği&rsquo;nin Mart ayındaki Addis Ababa toplantısı, kıtadaki son gelişmeler ve Sudan referandumu üzerinde duruldu. 
 
</TEXT>
</DOC>
