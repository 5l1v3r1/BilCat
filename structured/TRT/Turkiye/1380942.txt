<DOC>
<DOCNO> 1380942 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=20b809c0-a0e6-48a2-bc79-da9d3fba7f73 </URL>
<DATE> 2011/01/02 </DATE>
<TIME> 15:33:00.0 </TIME>
<AUTHOR>    </AUTHOR>
<HEADLINE>
��nder sav suskunlu��unu bozdu
</HEADLINE>
<TEXT>
CHP eski Genel Sekreteri Önder Sav konuştu. Parti içi kavga var mı? Parti Meclisi listesiyle ilgili ne dedi? İşte Sav'ın sorulara verdiği cevap...

Eski CHP Genel Sekreteri Önder Sav, parti içinde kavga olmadığını, dışardan varmış gibi gösterildiğini belirterek, &quot;Ufak tefek dışardan bakıldığı zaman parti içi sürtüşme, tartışma gibi algılanan şeylerin aile içindeki düzen olduğunu düşünmek durumundayız&quot; dedi.

CHP Mamak İlçe Örgütünün Vedat Dalokay Kokteyl Salonu&rsquo;nda düzenlediği aşure etkinliğine katılan Sav, gazetecilerin sorularını yanıtladı. &quot;Parti içi kavga artık bitti diyebilir miyiz?&quot; sorusuna karşılık Sav, şunları söyledi: 

&quot;Parti içi kavga yoktu. Kavgayı biraz sizler dışardan kavga varmış gibi gösteriyordunuz. Benim demeçlerimde, benim sözlerimde hep partinin dışa dönük başarısının altı çizilmiştir. Bu dışa dönük başarıyı vurgularken, demokratik, laik Cumhuriyetin, devletin ülkesiyle, milletiyle bölünmez bütünlüğünün de altını çizmişimdir. 

Cumhuriyeti azaltarak demokrasiyi çoğaltamayacağımızı bilmeliyiz. Cumhuriyetle demokrasiyi eşdeğer yaşatmanın yollarını bulmalıyız. CHP&rsquo;ye o bakımdan büyük önem düştüğünü görüyorum. Bu önem çerçevesinde ufak tefek dışardan bakıldığı zaman parti içi sürtüşme, tartışma gibi algılanan şeylerin aile içindeki düzen olduğunu düşünmek durumundayız. Bu düzen doğrultusunda herkes üzerine düşeni yaptığı, parti içi demokrasi de işlediği takdirde başarıya ulaşmamak için bir neden görmüyorum.&rsquo;&rsquo;

&quot;Ağaçlara Değil, Ormana Bakıyorum&quot;
&quot;Kurultayda &rsquo;Ben olsam böyle bir liste yapmazdım&rsquo; demiştiniz&quot; denilmesi üzerine Sav, &quot;Kemal Bey&rsquo;in dışında hangi siyasi adam olsa o sözü söyler. Her siyasi adamın kendi tarzı, kendine göre bir liste oluşum biçimi vardır. Sayın Baykal da olsa böyle bir liste yapmazdı. &rsquo;Böyle bir liste yapmazdı&rsquo; demek listeye girenleri küçültmek anlamına gelmez. Belki benim yapacağım liste, o listeden daha az albenisi olan bir liste olabilirdi. O bana mahsus bir şey&quot; dedi.

Bir gazetecinin, &quot;(Parti Meclis&rsquo;ine alınan bazı isimler CHP&rsquo;nin söylemlerini değiştiriyor) şeklinde eleştiriler vardı&quot; demesi üzerine Sav, bu tür spekülasyonlara girmeyeceğini söyledi. Sav, &quot;Listeyi kuran mantığın, listeyi oluşturan siyasi anlayışın böyle bir liste kompozisyonunda da bir anlamı belirlediği anlaşılıyor. O anlam doğrultusunda ben listede insanlarla kişilerle uğraşarak hedef çizmek istemem. Ağaçlara değil, ormana bakıyorum ben; partiye, partinin başarısına, partinin geleceğine bakıyorum&quot; şeklinde konuştu. 

Etkinliğe iştirak edeceği duyurulan CHP Genel Başkan Yardımcısı Gürsel Tekin ise programa katılmadı.
</TEXT>
</DOC>
