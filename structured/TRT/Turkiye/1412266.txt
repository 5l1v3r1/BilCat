<DOC>
<DOCNO> 1412266 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b441636c-b7af-48ee-b42d-543861af010a </URL>
<DATE> 2011/01/29 </DATE>
<TIME> 13:39:00.0 </TIME>
<AUTHOR>    </AUTHOR>
<HEADLINE>
helikopterdeki kay��p par��alar
</HEADLINE>
<TEXT>
Muhsin Yazıcıoğlu'nun hayatını kaybettiği helikopter enkazından, uçuş bilgilerini taşıyan cihazların çalındığını Devlet Denetleme Kurulu belirledi.

Muhsin Yazıcıoğlu&rsquo;nun hayatını kaybettiği helikopter enkazından, uçuş bilgilerini taşıyan cihazların çalındığı Devlet Denetleme Kurulu tarafından belirlendi. 

29 Mart&rsquo;ta helikopterin üzerinde bulunan cihazların söküldüğü, iki gün sonra çekilen fotoğrafta açıkça görülüyor. Uzmanlar, &quot;Helikopter, bir hava aracının müdahalesiyle düşürüldüyse yok edilmesi gereken ilk cihaz budur. Çünkü uçuş bilgilerini muhafaza eder. Helikopterde ani bir alçalma veya yükselme olduysa gösterir.&quot; diyor.

Ayrıca uçuş bilgilerini muhafaza eden cihazların çalındığının/yok olduğunun anlaşıldığına dikkat çekildi. Zaman gazetesinin yayınladığı fotoğraflarla, bu bilginin ihtimal değil gerçek olduğu iddia edildi.

Enkaz bölgesinde 29 Mart 2009&rsquo;da çekilen fotoğrafta ARGUS 5000 CE markalı GPS ile SKYMAP IIIC cihazları helikopterin üzerinde bulunuyor. 

İki gün sonra çekilen ikinci fotoğrafta ise bu cihazlar, yerinde görülmüyor. Bağlı oldukları panelden söküldükleri iddia ediliyor. 

Cumhurbaşkanlığı Devlet Denetleme Kurulu &rsquo;nun kamuoyuna yansıyan raporunda, enkazda bulunamayan cihazlarla ilgili önemli tespitler vardı: &quot;Cihazların 31.03.2009 günü öğle saatleri arasında yok olduğu/çalındığı anlaşılmıştır. 

Bölgede saat 17.00&rsquo;ye kadar çalışmalarını sürdüren Kara Kuvvetleri&rsquo;ne ait Sikorsky helikopterin kaza kırım heyetinde yer alan bazı personelin TC-HEK işaretli helikopter enkazı üzerinde çalışma yaptıkları görülmüştür. 

Uzmanlar cihazla ilgili şunları söylüyor: &quot;Bu cihazlar, uydulardan sinyal alarak hava aracını yönlendirmeye yarıyor. Gideceği yere olan uzaklığınızı belirtiyor. Helikopterin, düştüğü noktaya nereden geldiği bu cihazlarla tespit edilebilirdi. 

Ayrıca helikopterin irtifasıyla ilgili de bilgi veriyor. Bu cihazları alan ya değerli olduğu için satmak üzere almıştır ya da bazı şeyler ortaya çıkmasın diye yok etmiştir.&quot;dedi.

DDK raporunda, helikopter kazasının olduğu günün sabahından itibaren kazanın olduğu bölge yakınlarında yoğun bir hava aracı hareketliliği olduğu dile getiriliyor. 

Kaza anında da söz konusu hareketliliğin devam ettiği, ancak muhtemel kaza saatinden sonra iki saat kadar hava hareketliliği yaşanmadığı ve daha sonra yeniden bir hava hareketliliğinin görüldüğü kaydediliyor. 

Raporda, helikopterin başka bir hava aracının etkisiyle düşmüş olabileceği şüphesine yer veriliyor. Helikopterin çok yakınından geçen bir başka uçak nedeniyle savrulmuş veya düşmüş olabileceği iddiasının, &rsquo;araştırılmaya değer&rsquo; bulunduğu vurgulanıyor.

Kazada hayatını kaybeden İHA Muhabiri İsmail Güneş&rsquo;in, helikopter düşmeden önce çektiği fotoğraflarda, GPS cihazı net olarak görülüyordu

 Emniyet Havacılık Daire Başkanı Mehmet Dayıoğlu imzalı raporda, helikopterdeki fotoğraflarda görülen iki cihazın enkazda bulunamadığı belirtiliyordu.

</TEXT>
</DOC>
