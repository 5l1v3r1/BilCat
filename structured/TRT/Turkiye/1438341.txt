<DOC>
<DOCNO> 1438341 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a840922a-7054-44bc-8945-96937d5204ed </URL>
<DATE> 2011/02/23 </DATE>
<TIME> 17:14:46.0 </TIME>
<AUTHOR>    </AUTHOR>
<HEADLINE>
��etenin ka������ y��ntemi ��a����rtt��
</HEADLINE>
<TEXT>
İstanbul'da fuhuş gibi çok sayıda yasadışı işe karışan bir çete çökertildi. Çete üyelerinin kaçmak için kullandığı yöntem ise görenleri şaşırttı. 

Fuhuş çetesi tünelden kaçamadı. İstanbul&rsquo;da Jandarma ekipleri organize suç örgütüne baskın düzenledi. Çete üyeleri baskına uğradıklarında kaçmak için önceden kazdıkları tünelleri kullanamadan yakalandılar.

Bir ihbarı değerlendiren Jandarma ekipleri, organize suç örgütüne yönelik Arnavutköy, Avcılar ve Küçükçekmece ilçelerindeki 13 ayrı adrese eş zamanlı baskın düzenledi.

Baskında çetenin 11 üyesi kıskıvrak yakalandı. Çetenin, Doğu Bloku ülkelerinden iş bulma vaadiyle getirdiği kadınlara zorla fuhuş yaptırdığı ortaya çıktı.
Bir Evde Üç Ayrı Tünel
Uyuşturucu ticareti de yapan çete üyelerinin kaçmak için kullandığı yöntem ise görenleri şaşırttı. Şebeke üyelerinin fuhuş yaptırmak için kullandıkları evde farklı noktalara açılan üç ayrı tünel kazdıkları ortaya çıktı. 

Bu gizli geçitler şebeke tarafından hem giriş çıkışlar hem de kaçmak için kullanıldığı belirlendi.  Jandarma ekipleri tünelde silah ve uyuşturucu da buldu. 
  
Operasyonda ele geçirilen silah, uyuşturucu madde ve diğer malzemelere el konuldu.  

Gözaltına alınan 11 kişiden çete liderinin de aralarında bulunduğu 4 kişi tutuklanırken, şebekenin elinden kurtarılan 7 kadın sağlık kontrolünden ardından ülkelerine gönderilmek üzere yabancılar şubesine teslim edildi.

Öte yandan İstanbul&rsquo;da cinayet, adam kaçırma ve çek senet tahsilatı gibi birçok suça karışan çete çökertildi. Gözaltına alınanlar arasında adı uyuşturucu operasyonuna karışan bir emniyet amiri ile 8 polis de bulunuyor. 



</TEXT>
</DOC>
