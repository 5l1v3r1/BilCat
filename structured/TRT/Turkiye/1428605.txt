<DOC>
<DOCNO> 1428605 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e88a3b29-4e71-40a2-a46d-f36716542818 </URL>
<DATE> 2011/02/14 </DATE>
<TIME> 17:10:00.0 </TIME>
<AUTHOR>    </AUTHOR>
<HEADLINE>
kazada korkun�� ����phe
</HEADLINE>
<TEXT>
Yazıcıoğlu'nun yaşamını yitirdiği helikopter kazasında ölen gazeteci İsmail Güneş'in eşi konuştu: "Kaza yerinin bilerek bulunmadığını düşünüyorum."


Muhsin Yazıcıoğlu&rsquo;nun hayatını kaybettiği helikopter kazası ile ilgili DDK raporu, dikkatleri yeniden bu olaya çevirdi. 

Artan şüpheler üzerine kazada hayatını kaybeden gazeteci İsmail Güneş&rsquo;in eşi konuştu.

Rapordaki tespitleri doğrulayan Yasemin Güneş, enkazın bulunması için eşinin ölmesinin beklenmiş olabileceğini söyledi:
&quot;Kaza yerinin bilerek bulunmadığını düşünüyorum.&quot; dedi.

Türkiye, helikopter kazasını telefonun öteki ucundan adeta yalvaran bu sesten öğrenmişti... Ve bu çağrılar İsmail Güneş&rsquo;in son sözleri oldu. Kesildi ve bir daha duyulmadı.

Helikopterin enkazına 3 gün, gazeteci İsmail Güneş&rsquo;in cansız bedenine ise 5 gün sonra ulaşılabildi.

Aralarında Muhsin Yazıcıoğlu&rsquo;nun da bulunduğu helikopter kazasının üzerinden 2 yıla yakın bir zaman geçti.

Ancak olayın üzerindeki sis perdesi hala aralanamadı. 

Devlet Denetleme Kurulu&rsquo;nun raporu, suikast iddialarını bir kez daha gündeme taşıdı.

Raporda bu iddiaları güçlendiren tespitler yapıldı. 

Bunların başında kaza sonrasında helikopterlerin bazı parçalarının yakılması geliyor. 

Kazada ölen İsmail Güneş&rsquo;in eşi de yaklaşık 2 yıldır onun hatıralarıyla yaşıyor. Raporla yeniden o günlere dönen Güneş, olayın aydınlatılmasını bekliyor. 

Yasemin Güneş, &quot;Özel yetkili savcı istiyoruz... Helikopterin bazı önemli cihazlarının yakılması ve kaybolması... Bunların hepsinin savcı tarafında soruşturulması gerektiği raporda belirtiliyor.&quot; dedi.

Güneş&rsquo;e göre olay suikast ise yapanlar şahit bırakmak istemediler.

Yasemin Güneş şöyle konuştu:
&quot;Bu bir suikastsa gerçekten İsmail&rsquo;in yaşadığını anlayan birileri tarafından ben bilerek kaza yerinin bulunmadığını düşünüyorum. İsmail&rsquo;in ölmesini, beklemiş olabilen insanlar olabilir. İsmail oradaki tek şahitti. Helikopter düşerken anormal bir durum olup olmadığını İsmail biliyordu.&quot;

Öte yandan Yazıcıoğlu ailesi ile Büyük Birlik Partisi yöneticilerinin, 16 Şubatta Kahramanmaraş Adliyesine giderek kazanın özel yetkili savcı konusunda talep yapmaya hazırlandıkları belirtiliyor. 

Devlet Denetleme Kurulu raporunun soruşturmanın seyrini nasıl etkileyeceğini zaman gösterecek. 
</TEXT>
</DOC>
