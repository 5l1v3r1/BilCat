<DOC>
<DOCNO> 1403884 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=67fb8903-c45c-4b51-ba18-42ce47045493 </URL>
<DATE> 2011/01/21 </DATE>
<TIME> 13:49:00.0 </TIME>
<AUTHOR>    </AUTHOR>
<HEADLINE>
5 boynuzlu koyun
</HEADLINE>
<TEXT>
Bitlis'in Ahlat ilçesinde 5 boynuzu olan koyun görenleri hayrete düşürüyor.

Ahlat&rsquo;ın Kulaksız Mahallesinde 3 ay önce doğan 5 boynuzlu koyun, görenleri şaşırttı. 

Ahlat&rsquo;ta yaşayan ve 18 yıldır hayvancılıkla uğraştığını belirten koyunun sahibi Sedat Balcı, ilk defa böyle bir durumla karşılaştığını söyledi. 

Yaklaşık 3 aylık olan koyunun 5 boynuzlu olmasının görenleri de hayrete düşürdüğünü belirten Balcı, koyunun komşularının ve çevrenin ilgi odağı haline geldiğini ifade etti. 

Balcı, şöyle konuştu: 

&rsquo;&rsquo;Bu yıl teşvik kredisiyle aldığım hamile koyunlarımdan biri, bu kuzuyu doğurdu. Doğunca bu boynuzlar yoktu. Ancak zamanla değişim oldu. Yavru büyüyünce boynuzları çıkmaya başladı. Koyunun 5 boynuzu olduğunu görünce çok şaşırdık. Allah&rsquo;ın bir hikmeti dedik. Durumu öğrenen komşularımız ve çevredekilerde çok şaşırdı. Kısa zamanda kuzu mahallelinin ilgi odağı haline geldi. Her gelen bu kuzuyu görmeden mahalleden ayrılmıyor.&rsquo;&rsquo; 

5 boynuzlu koyunu almak isteyenlerin çok olduğunu da anlatan Balcı, koyunun ailesinin ve tüm mahallelinin sevgisini kazandığını, onu satmayı düşünmediğini belirtti. 

Balcı, &rsquo;&rsquo;Ona ayrı ilgi gösteriyoruz. Almak isteyen de çok. Fakat biz bu koyunu satmayacağız&rsquo;&rsquo; diye konuştu.
 

</TEXT>
</DOC>
