<DOC>
<DOCNO> 1408305 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=c41bbbc1-a677-4ecf-a2d1-02cae49410a0 </URL>
<DATE> 2011/01/25 </DATE>
<TIME> 19:15:37.0 </TIME>
<AUTHOR>    </AUTHOR>
<HEADLINE>
��niversitelerde kaos plan��...
</HEADLINE>
<TEXT>
Terör örgütlerinin üniversite öğrencilerini sokağa dökme planı deşifre oldu. Polis tarafından sıkı takip edilen eylem timi, kıskıvrak yakalandı.

Terör örgütü PKK&rsquo;nın uzun süredir radikal sol örgütlerle temas halinde olduğu ileri sürülüyordu.

Amaçları, karşıt görüşlü öğrenciler tahrik edilerek üniversitelerde kaosa yol açmak ve öğrencileri sokaklara dökmekti.

     Aralarında terör örgütü DHKP-C&rsquo;nin de bulunduğu radikal dört sol örgüt, PKK&rsquo;nın elebaşılığında bir araya geldi. 

    İstihbarat ve keşif için ayrı ayrı timler oluşturuldu.

     Üniversiteler gezildi, krokiler çıkarıldı, eylem mahalleri belirlendi.

     Kaosun fitilini ateşlemek için karşıt görüşlü öğrencilere saldırılacaktı.

     Bunun içinde ayrı bir grup, eylem timi oluşturuldu.

     Üniversiteleri birbirine katacak, öğrencileri sokaklara dökecek plan hazırdı.

     Düğmeye basıldı, ancak diğer taraftan Ankara Emniyeti de operasyon için harekete geçti.

     İstihbarat toplamak için üniversiteleri gezen terör örgütü PKK üyesi genç kız takibe alındı.

     Eylemci öğrencilerin arasına rahat sızabilmek ve farkedilmemek için düşündürücü bir yönteme başvuruldu.

     Başörtüsü terör örgütü PKK üyesinin kamuflajı oldu.

Güvenlik kameraları genç kızın görüntülerini kare kare kaydetti.

PKK&rsquo;lı eylemci gözaltına alındı.

     Eylemciden yola çıkarak 4 kişi daha yakalandı.

     Operasyon tamamlanmadı, sıcak takip sürüyor.

     Sözde başörtülü eylemcinin sabıkası olduğu da ortaya çıktı.

     Aynı kişi , daha önce ODTÜ&rsquo;deki bir eylemde sahnedeydi.

    Sol grupları üniversitelerde örgütleyen genç kız, daha önce de terörist elebaşı  Öcalan ve terör örgütü PKK pankartlarının açıldığı ve mumların yakıldığı eylemde de rol almıştı.



</TEXT>
</DOC>
