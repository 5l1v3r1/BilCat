<DOC>
<DOCNO> 1397354 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b0962c4d-237b-446d-8550-af2310331056 </URL>
<DATE> 2011/01/15 </DATE>
<TIME> 10:14:00.0 </TIME>
<AUTHOR>    </AUTHOR>
<HEADLINE>
diyanet umre fiyatlar��n�� a����kland��
</HEADLINE>
<TEXT>
Diyanet İşleri Başkanlığı, 2011 Umre tarihlerini ve ücretlerini belirledi. Umre'ye gideceklerin ödeyeceği ücret şöyle:

Diyanet İşleri Başkanlığı, 2011 yılı umre fiyatlarını belirledi. Buna göre, umre ziyareti yapmak isteyenler, kaldıkları yere ve konakladıkları tarihe göre, 790 ile bin 485 Avro arasında ücret ödeyecek.

Diyanet İşleri Başkanlığınca 7 farklı grupta hazırlanan umre, bu yıl 19 Şubat&rsquo;ta başlayacak. 

Bahar, Yaz ve Ramazan olmak üzere 3 dönemde hazırlanan umrenin bahar ve yaz dönemi 30 Temmuz&rsquo;da başlayacak. 

Ramazan dönemi umre tur ve fiyatları ise daha sonraki bir tarihte açıklanacak. 

Diyanet İşleri Başkanlığı, geçen yıl 280 bin vatandaşın umreye gitmesi ve her yıl bu sayının biraz daha artması dolayısıyla bu yıl daha yoğun tedbirler aldı. 

Bu kapsamda, taşrada, herhangi bir il, ilçe veya çevresiyle birlikte umreci kaydedilerek bir kafile oluşturulması durumunda Hac&rsquo;da olduğu gibi bu kişilerin en yakın havaalanlarından gitmelerine yardımcı olunacak. 

Yeterli sayıya ulaşılamaması durumunda ise umreciler, bulundukları illerden ulaşım durumlarına göre karayolu ya da havayolu ile ilgili havaalanına intikal ettirilecek.

Ayrıca Diyanet İşleri Başkanlığınca, imkanlar ölçüsünde Mekke&rsquo;de sağlık elemanı bulundurulacak. 

Medine&rsquo;de ise tercümanlar aracılığıyla o ildeki hastanelerden yararlanılacak. 

Başkanlık, vatandaşların sürekli kullandıkları ilaçları yanlarında bulundurmalarında yarar olduğuna işaret etti. 

Umrecilerin ibadetlerine daha fazla zaman ayırabilmeleri için kahvaltı ve akşam yemeğinin verileceği umre turları için kayıtlar için geniş bilgi, 17 Ocak Pazartesi gününden itibaren il ve ilçe müftülüklerinden öğrenilebilecek.

Turlar ve Ücretleri
Otel-1. Tip-A programını tercih edenler 7 günlük umre programı için 2 kişilik odada kişi başına bin 460-bin 485 Avro, Otel-1. Tip-B programını tercih edenler kişi başı bin 340-bin 365 Avro, Otel-2. tip programını tercih edenler ise 10 günlük umre programı için 2 kişilik odada konakladıkları tarihe göre kişi başı bin 230 veya bin 260 Avro ücret ödeyecek.

Otel-3. Tip kategorisini seçen ve umre programına 14 gün ayırabilenler ise harem bölgesine yürüme mesafesinde olan otellerde 2 kişilik odalarda, 24 Şubat-9 Mayıs dönemindeki turlarda kişi başına bin 95, 3 kişilik odalarda ise kişi başına 995 Avro&rsquo;ya konaklayabilecek. 

21 Mayıs-28 Haziran dönemindeki turlarını tercih edenler ise 2 kişilik odalarda kişi başı bin 125, 3 kişilik odalarda kişi başı bin 25 Avro ödeme yapacak.

Normal tip umre programında kutsal topraklara gidecek vatandaşlar, Mekke ve Medine merkezinde bulunan ve hareme yürüyerek ulaşılabilen binalarda 2 ve 3 kişilik odalarda kalabilecek. 

20 gün süren bu tipte umreye gitmeyi tercih edenler, odadaki kişi sayısı ve konakladıkları tarihe göre 2 kişilik odalarda kişi başı bin 65-bin 85 Avro, 3 kişilik odalarda 985-bin 10 Avro arasında ödemede bulunacak.

Kısa süreli ekonomik tip umre programı 14 gün sürüyor ve fiyatlar, 2 veya 3 kişilik odalara göre kişi başı 790-880 Avro arasında değişiyor. 

Bu turu tercih edenler, müstakil odalı binalarda kalacak ve Mekke&rsquo;den hareme servisle ulaştırılacak, Medine&rsquo;de ise hareme yürüme mesafesinde olan aynı standartlardaki binalarda konaklayacak. Aynı imkanların sunulduğu toplam 26 günlük uzun süreli ekonomik tip umre için ise 935-bin 30 Avro arasında değişen fiyatlar belirlendi.

Regaip, Miraç, Berat kandilleriyle Kadir Gecesi&rsquo;ni kutsal topraklarda geçirmek isteyenler, bu tarihlerdeki umre turlarını tercih edebilecek.

Bu ücretlere Otel-1. tip, Otel-2. tip, Otel-3. tip umre programında sabah kahvaltısı ile açık büfe akşam yemeği, normal ve ekonomik tip umre programında ise tabldot şeklinde sabah kahvaltısıyla akşam yemeği dahil olacak.

Çocuklarıyla umreye gitmek isteyenler 0-2 yaş arasındaki bebekleri için 70 Avro, 3-5 yaş arası çocuklar için 470 Avro, 6-12 yaş arasındaki çocuklar için ise otel tiplerine göre, 675 ila 1075 Avro arasında değişen ücretler ödeyecek. Ayrıca 0-5 yaş arasındaki çocuklara otelde yatak verilmeyecek. 

20-25 Gün Önceden Kayıt Yaptırılması Gerekiyor
Umre ziyareti yapmak isteyenler gerekli bilgileri il ve ilçe müftülükleriyle cami görevlilerinden alabilecek. 

Pasaport işlemlerinin zamanında tamamlanıp tercih edilen turlarla gidilebilmesi için en az 20-25 gün önce ilgili müftülüklere kayıt yaptırılması gerekiyor. İşlemleri yetişmeyenler, bir sonraki turlardan biriyle gönderilecek.

Kayıt yaptıran umrecilere yanlarında götürmeleri için, el çantası, Hicaz albümü, umre rehberi, umre duaları, umre tanıtım CD&rsquo;si, umre not defteri ve kalem, seccade, tesbih ve terlik kılıfı verilecek. 


</TEXT>
</DOC>
