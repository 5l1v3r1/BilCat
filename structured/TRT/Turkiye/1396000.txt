<DOC>
<DOCNO> 1396000 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=9c5b1de5-2ed9-48de-ad8f-da659e40bd85 </URL>
<DATE> 2011/01/13 </DATE>
<TIME> 23:24:00.0 </TIME>
<AUTHOR>    </AUTHOR>
<HEADLINE>
fischer'dan t��rkiye'ye ��vg��
</HEADLINE>
<TEXT>
TRT'nin sorularını yanıtlayan Almanya eski Dışişleri Bakanı Fischer, Türkiye'nin bölgesel bir güç olarak çok önemli bir rol oynadığını vurguladı.

Almanya eski Dışişleri Bakanı Joschka Fischer, Türkiye&rsquo;yi övdü. Türkiye&rsquo;nin bölgesel bir güç olarak çok önemli bir rol oynadığını vurgulayan Fischer, &quot;soruların çözümündeki çabaları büyük takdir görüyor&quot; dedi.

Avrupa Birliği ile müzakere sürecinde Türkiye&rsquo;nin hayal kırıklığına kapılmadan yoluna devam etmesi gerektiğini belirten Fischer, Kıbrıs konusunun ana sorun olarak görmediğini söyledi. Josckha Fischer, İstanbul&rsquo;da TRT&rsquo;nin sorularını yanıtladı.

Türkiye&rsquo;nin girişimiyle oluşturulan Avrupa Konseyi Seçkin Şahsiyetler Grubu başkanlığı görevini üstlenen Joschka Fischer, Türkiye&rsquo;nin bölgedeki önemine dikkat çekti.
&quot;Türkiye Mükemmel İşler Başarıyor&quot; 
Fischer şunları anlattı:
&quot;Türkiye mükemmel işler başarıyor. Bence bölgesel güç olarak çok önemli bir rol oynuyor. Komşularıyla iyi ilişkiler geliştirme yönünde attığı adımlar çok başarılı. Bölgedeki sorunların çözümü için gösterdiği çabalar bence herkes tarafından takdirle karşılanıyor.&quot;
AB Konusunda &quot;Sabır&quot; Tavsiyesi
Türkiye&rsquo;nin Avrupa Birliği ile ilişkilerinde sabırlı bir diplomasi yürütmesini tavsiye eden Fischer, &quot;Bence Türkiye, diplomatik çabalarını sürdürmeli, duygular ve hayal kırıklıkları bunu engellememeli. Avrupa Birliği ve Türkiye&rsquo;nin jeopolitik ilgisi birbirine bağlı ve bu değişmeyecek. Aşılması gereken bazı siyasi engeller var ama Türkiye hayal kırıklığına kapılmadan yoluna devam etmeli&quot; dedi.
 &quot;Ayrıcalıklı Ortaklık&quot; Önerisini Eleştirdi
Joscka Fischer, Türkiye&rsquo;nin Avrupa Birliği ile müzakere sürecinde Almanya ve Fransa&rsquo;nın zaman zaman öne sürdüğü &quot;Ayrıcalıklı ortaklık&quot; konusunu da eleştirdi.

Fischer, &quot;Ayrıcalıklı ortaklık nedir? Ben bunun işe yarayacağını düşünmüyorum. Şu an zaten öyle bir durum söz konusu. Türkiye aday ülke ve her iki tarafın da uyması gereken belli bir prosedür var. Buna karar verildi, fantaziler hakkında konuşmaya değil&quot; şeklinde konuştu.
&quot;Şansolye ve Erdoğan Doğrudan Konuşmalı&quot;
Almanya Başbakanı Angela Merkel&rsquo;in Kıbrıs konusundaki tartışılan sözlerini de değerlendiren Joscka Fischer, şöyle konuştu: 
&quot;Ne diyebilirm ki? Bence Şansolye ve Başbakan Erdoğan bu konulanda birbirleriyle doğrudan konuşmalı. Kıbrıs konusunda partilerin yanısıra, Birleşmiş Milletler sorunun çözümü için hareket etmeli. Burada kendi şansölyemi eleştirmeyeceğim. Benim duruşumu biliyorsunuz. Başbakan Erdoğan ile Brüksel&rsquo;de anlaşmaya varıldığında ben de oradaydım. Kıbrıs sorununun çözümü için elimizden geleni yapmalıyız. Bence Kıbrıs konusu Türkiye&rsquo;nin Avrupa Birliği&rsquo;ne üyelik yolunda ana sorun değil. Elbette Rum Kesimi üye olduğu için ciddi bir engel oluşturacaktır fakat temel sorun değil. Anladığım kadarıyla bugünkü Türk hükümeti bir anlaşma sağlanması yönünde ciddi çabalar göstermeye hazır.&quot; 
</TEXT>
</DOC>
