<DOC>
<DOCNO> 1391548 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=05e6f170-7b89-44ec-abcc-683934f978b7 </URL>
<DATE> 2011/01/10 </DATE>
<TIME> 10:24:00.0 </TIME>
<AUTHOR>    </AUTHOR>
<HEADLINE>
"fuhu��"ta 25 ki��i adliyede
</HEADLINE>
<TEXT>
Cuma günü fuhuş operasyonunda gözaltına alınan ve sorguları tamamlanan 25 kişi adliyeye sevk edildi.

İstanbul&rsquo;da Cuma günü yapılan fuhuş operasyonunda gözaltına alınan 25 kişi, adliyeye sevk edildi.     

Çete lideri olduğu öne sürülen Dinçer E.&rsquo;nin de aralarında bulunduğu 25 kişinin İstanbul Emniyet Müdürlüğündeki sorgusu tamamlandı.
    
25 şüpheli, geniş güvenlik önlemleri altında önce sağlık kontrolüne götürüldü. Şüpheliler daha sonra 10 bin sayfa tutan 30 delil klasörüyle Sultanahmet&rsquo;teki İstanbul Adliyesine sevk edildi.

İstanbul&rsquo;da 70 ayrı adrese düzenlenen eş zamanlı operasyonda fuhuş organize eden çeteye üye oldukları gerekçesiyle 25 kişiyle birlikte aralarında manken, fotomodel, dansöz ve radyo DJ&rsquo;lerinin de bulunduğu 30 kadın göz altına alınmıştı.

Mağdur olarak ifadeleri alınan kadınlar, serbest bırakılmıştı.  

Bir Operasyon da Kocaeli&rsquo;de...
Bir fuhuş operasyonu da Kocaeli&rsquo;de düzenlendi. Operasyonda 30 kişi gözaltına alındı.

Kocaeli Asayiş Şube Müdürlüğü ekipleri fuhuş organizasyonu yaptığı belirlenen bir şebekeye yönelik operasyon düzenledi.

Baskınlarda ele geçirilen ajandada, aralarında bazı bürokratlar ve iş adamlarının yer aldığı geniş bir müşteri listesine ulaşıldı.

Öte yandan çetenin, teknik takibe yakalanmamak ilginç bir yola başvurduğu ortaya çıktı. Şebeke üyelerinin özel bir sözlük yardımıyla haberleştikleri belirlendi.

Sorguları tamamlanan 30 kişiden 13&rsquo;ü serbest bırakıldı. 17 kişi ise adliyeye sevk edildi.
</TEXT>
</DOC>
