<DOC>
<DOCNO> 1387894 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=be6acc0d-d28d-4577-bd44-571650af0aeb </URL>
<DATE> 2011/01/06 </DATE>
<TIME> 13:50:00.0 </TIME>
<AUTHOR>    </AUTHOR>
<HEADLINE>
akademisyenlerden askerlik talebi
</HEADLINE>
<TEXT>
Eğitim-Bir-Sen Genel Sekreteri Halil Etyemez, akademisyenlerin askerliklerini asker öğretim üyesi olarak yapmaları için müracaatta bulundu.

Eğitim-Bir-Sen Genel Sekreteri Halil Etyemez, akademisyenlerin askerliklerini asker öğretim üyesi olarak yapmaları için Milli Savunma Bakanlığı&rsquo;na ve YÖK&rsquo;e yazılı müracaatta bulunduklarını bildirdi. 

Etyemez, yazılı açıklamasında, sayısı her geçen gün artan üniversitelerde, yetişmiş öğretim üyesi ihtiyacının had safhada olduğunu belirtti. 

Gerekli düzenlemenin yapılması için Milli Savunma Bakanlığı&rsquo;na ve YÖK&rsquo;e yazılı müracaatta bulunduklarını ifade eden Etyemez, şunları kaydetti:

&rsquo;&rsquo;Üniversitelerde kısıtlı imkanlarla görev yapan öğretim üyelerinin akademik çalışmalarının aksamaması, gerek kendi çalışmalarının verimliliği gerekse vermiş oldukları eğitim-öğretimin kesintiye uğramaması açısından büyük önem arz etmektedir. 

Ancak, öğretim üyeleri, vatani hizmetleri nedeniyle görevlerinden ayrılmaları durumunda, sözü edilen olumsuzluklarla karşı karşıya kalmaktadır. 

Bu olumsuzlukların yaşanmaması için askerlik hizmetini Milli Eğitim Bakanlığı emrinde asker öğretmen olarak yerine getiren öğretmenler gibi, öğretim üyelerinin de temel askerlik eğitimlerinden sonra askerlik hizmetini akademisyen ihtiyacı olan üniversitelerde yerine getirmelerine imkân sağlanması gerekmektedir.&rsquo;&rsquo;

</TEXT>
</DOC>
