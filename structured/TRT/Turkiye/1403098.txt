<DOC>
<DOCNO> 1403098 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e8eaa7ea-8763-4607-ac0b-a9f7e61a8b77 </URL>
<DATE> 2011/01/20 </DATE>
<TIME> 18:23:00.0 </TIME>
<AUTHOR>    </AUTHOR>
<HEADLINE>
19 y��l aradan sonra bir ilk
</HEADLINE>
<TEXT>
19 yıl aradan sonra ilk kez bir Arjantin Cumhurbaşkanı Türkiye'de ....

Cumhurbaşkanı Abdullah Gül&rsquo;ün davetlisi olarak resmi ziyaret için  Ankara&rsquo;ya gelen Fernandez de  Kirchner&rsquo;ın ziyaretinde, iki ülke ilişkilerine ivme kazandıracak önemli kararlar alındı.

Görüşmelere Arjantin&rsquo;deki Osmanlı izlerini yansıtan &quot;Los Turcos&quot; ifadesi damgasını vurdu.. 

Ziyaret ilk meyvesini de hemen verdi. 

Cumhurbaşkanı Abdullah Gül, &quot;Arjantin, İstanbul&rsquo;da başkonsolosluk açma kararını aldı. Biraz önce imzalanan anlaşmayla, havacılık anlaşmasıyla Türkiye ve Arjantin arasında direkt uçak seferlerini de düşünüyoruz&quot; şeklinde açıklama yaptı.
 
İki lider, Arjantin&rsquo;e Osmanlı topraklarından giden Arap asıllı kişilerle ilgili ilginç bir noktaya da işaret etti. 
    
Gül bu konuyla ilgili olarak, &quot;1890 yılından 1913 yılına kadar, o günkü Osmanlı toprakları içerisindeki birçok coğrafyadan, birçok vilayetlerden 200 bine yakın insan Arjantin&rsquo;e göç etmiş. Oralarda Arjantin vatandaşı olarak ülkelerine hizmet ediyorlar. Siz bunlara &quot;Los Turcos&quot; diyorsunuz bu da ilişkilerimizde köklü bir bağ oluyor&quot; dedi.
    
Arjantin Cumhurbaşkanı, Çankaya Köşkü&rsquo;nün ardından Başbakanlık Resmi Konutu&rsquo;na geçerek Başbakan Erdoğan&rsquo;la da görüştü.

</TEXT>
</DOC>
