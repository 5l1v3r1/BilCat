<DOC>
<DOCNO> 1418572 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=013f1734-bdde-44f0-b0f1-db6686e52afd </URL>
<DATE> 2011/02/04 </DATE>
<TIME> 18:09:00.0 </TIME>
<AUTHOR>    </AUTHOR>
<HEADLINE>
yusuf erikel'e ��apraz sorgu
</HEADLINE>
<TEXT>
Aralarında Avukat Yusuf Erikel'in de bulunduğu 8 sanıklı Ergenekon Davası'na Silivri'de devam edildi.



Silahlı terör örgütü yönetmek ve darbe planlamaktan yargılanan Avukat Yusuf Erikeli&rsquo;n de aralarında olduğu 8 sanıklı davaya Silivri&rsquo;de devam edildi. Duruşmada tek tutuklu sanık olan Avukat Yusuf Erikel&rsquo;in çapraz sorgusu yapıldı. 

Milli Demokrat Halkın Partisi Genel Başkanı Avukat Yusuf Erikel, iddia olunan Ergenekon terör örgütü soruşturması kapsamında ele geçirilen belgelerde, darbe sonrasının başbakanı olarak gösterilmişti. 
 
İddianamede şu ifadeler yer almıştı:
&quot;Yusuf Erikel&rsquo;in iddia olunan Ergenekon silahlı terör örgütünce nihai amaç olarak planlanan darbenin gerçekleşmesi sonrasında. kurulacak olan darbe hükümetinde Başbakan olarak görevlendirileceği veya en azından bu şekilde kendisine verilmiş bir görev gereği örgüt adına çalışmasının temin edildiği ve şüpheli tarafından amaca uygun bir planlamanın yapıldığı anlaşılmaktadır.&quot;      

İddiaya göre, Erikel kabinesini bile hazırlamıştı. Erikel ise savunmasında kabineyi parti programı kapsamında hazırladığını ileri sürmüştü.

Çapraz sorguda savcıların sorularını yanıtlayan Erikel, hazırladığı kabinenin Ergenekon&rsquo;la ilgisi olmadığını savundu. 

Erikel, &quot;Bütün bunları bir parti programı olarak düşündüm. Hedeflediğim hükümet darbe hükümeti değil, alternatif hükümetti. Hala aynı düşüncedeyim, fikirlerimde herhangi bir sapma yok.&quot; dedi.

&quot;Siviller Türkiye Cumhuriyetinde Kiracıdır&quot;
Yusuf Erikel, ordunun siyaset içindeki yerini açıklarken de düşündürücü bir açıklama yaptı:

&quot;Başka ülkelerde, devletin ordusu var. Türkiye&rsquo;de ise ordunun devleti vardır. Bu ülkeyi ordu kurdu, siviller Türkiye Cumhuriyeti&rsquo;nde sadece kiracıdır.&quot;
</TEXT>
</DOC>
