<DOC>
<DOCNO> 1419059 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=8513844f-0fc4-4cca-af95-28715e7f884c </URL>
<DATE> 2011/02/05 </DATE>
<TIME> 10:11:00.0 </TIME>
<AUTHOR>    </AUTHOR>
<HEADLINE>
6 ara�� kundakland��!
</HEADLINE>
<TEXT>
Pendik’te park halindeki 6 araç kimliği belirsiz kişilerce ateşe verildi. İki ayrı sokakta gerçekleşen olayda 3 araç kullanılamaz hale geldi.


Cihan Haber Ajansının haberine göre, Esenler Mahallesi Sancak Sokağa gelen kimliği belirsiz şahıslar burada, park halindeki 3 aracı ateşe verdi. 

Araçların yandığını gören sokak sakinleri kendi imkanları ile yangına müdahale etti. Daha sonra itfaiye ve polise ihbarda bulunuldu. 

İtfaiye ekiplerinin Sancak Sokakta çalışmaya başladığı sırada, Petek Sokak’tan da bazı araçların yandığına dair ihbar geldi. İtfaiye ekipleri bu kez Petek Sokağa yöneldi. 

Henüz inşaatı bitmemiş bir sitenin içinde bulunan 3 araç, itfaiye ekipleri olay mahalline ulaşana kadar alev alev yandı. İtfaiye ekipleri kısa sürede yangını söndürdü ancak araçlar kullanılamaz hale geldi. 

Kundaklama eyleminin gerçekleştiği sokaklarda evleri bulunan vatandaşlar, araçların yanıcı madde dökülerek ateşe verildiğini belirtti.

Kendi imkanları ile yangını söndürmeye çalıştıklarını anlatan vatandaşlar, eylemi gerçekleştirenlere de tepki gösterdi.

Polis, olayların ardından teyakkuza geçti. Sokak sokak zanlı arayan polis, failleri yakalamak için çalışma başlattı. 
</TEXT>
</DOC>
