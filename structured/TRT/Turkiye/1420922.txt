<DOC>
<DOCNO> 1420922 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=bcccebe8-ffd9-411a-a41a-c6dfb69a7892 </URL>
<DATE> 2011/02/07 </DATE>
<TIME> 10:31:00.0 </TIME>
<AUTHOR>    </AUTHOR>
<HEADLINE>
hafif su��lara mahkemesiz ����z��m geliyor
</HEADLINE>
<TEXT>
Hükümet yargının iş yükünü hafifletmek için ikinci paketi hazırladı. Bakaya, veraset ilamı, öğrencilerin not itirazları artık mahallinde çözülecek.

Yargıtay ve Danıştay’ın iş yükünü hafifletmek için hazırlanan üye ve daire sayısının artırılmasını düzenleyen yasa tasarısından sonra, ikinci bir çalışma daha başlatıldı. 

Star Gazetesi&rsquo;nin haberine göre, Adalet Bakanlığı, adli ve idari yargıdaki yaklaşık 800 bin dosyanın Yargıtay ve Danıştay’a gitmesini önlemek için iki paket üzerinde çalışıyor. 

Askerlik yoklaması yaptırmayanların suçları idari para cezasına çarptırılacak. 

Birçok hafif suç, para cezasına dönüştürülecek. 

Adli ve idari yargıdaki yaklaşık 800 bin dosyayı mahallinde çözmeyi hedefleyen çalışma, önümüzdeki hafta ilgili tarafların görüşüne sunulacak. 

Özellikle Yargıtay ve Danıştay’a gelecek dosya sayısında büyük oranda azalmaya yol açacak çalışma, hafif suçlara idari para cezası verilmesini de içerecek. 

Ölen bir kimsenin mirasçıları bir ay içinde sulh hukuk mahkemelerinden veraset ilamı çıkartıyorlardı. Bu ilamlar uzun süre alıyordu. İlamlarla ilgili olarak mahkemeler duruşmalar yapıyor ve karar veriyordu. Yeni yapılan düzenlemede, mahkemelerin yanı sıra doğrudan noterliklerden de veraset ilamı çıkartılabilecek. 

Üzerinde çalışılan bir başka konu ise Orman Kanunu’na muhalefet suçları. Buna göre, orman ürünlerini nakletme, taşıma suçlarına da idari para cezası verilecek. 

Üzerinde çalışma yürütülen bir diğer konu ise Pasaport Kanunu&rsquo;na muhalefet suçları. Buna göre, yurt dışına giriş çıkış yasağı ihlalleri de idari para cezasıyla cezalandırılacak. 

Bakanlığın üzerinde çalıştığı ikinci paket de idari yargı ile ilgili konuları kapsıyor. Danıştay’ın görüşleri doğrultusunda hazırlanan pakette, ortaöğretim kurumlarındaki not, kayıt ve nakil işlemlerine karşı yapılan itirazlar bundan böyle Danıştay’a kadar gidemeyecek. 

Bu tür başvurularla ilgili olarak öncelikle Üniversite veya Milli Eğitim Bakanlığı bünyesinde komisyonlar kurulması, not ve nakillere öncelikle buralarda itiraz edilmesi hedefleniyor. 
</TEXT>
</DOC>
