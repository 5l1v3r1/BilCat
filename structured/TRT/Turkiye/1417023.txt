<DOC>
<DOCNO> 1417023 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=be1d969a-23eb-496f-ba80-940d1893d8c7 </URL>
<DATE> 2011/02/03 </DATE>
<TIME> 11:39:00.0 </TIME>
<AUTHOR>    </AUTHOR>
<HEADLINE>
yer yoklu��undan duru��ma yap��lamad��
</HEADLINE>
<TEXT>
Beşiktaş'taki İstanbul Adliyesi'nde yer yokluğu nedeniyle bugün yapılması gereken bazı duruşmalar ileri bir tarihe ertelendi. 

İstanbul 12. Ağır Ceza Mahkemesi&rsquo;nde bugün görülmesi gereken 10 ayrı davanın duruşması, yer yokluğu nedeniyle bir ay sonraya ertelendi. 

Aynı salonu 12. ve 10. Ağır Ceza Mahkemesi dönüşümlü olarak kullanıyor. 

Ancak bugün iki mahkemenin de duruşmaları olunca 12. Ağır Ceza Mahkemesi&rsquo;nin tutuklu sanıkları bulunan duruşmaları ertelendi. Tutuklusu bulunmayan dosyalar ise mahkeme kaleminde yapıldı.

Adliyeye gelen avukatlar, İstanbul 12. Ağır Ceza Mahkemesi&rsquo;nin duruşma salonunun kapısında, İstanbul 10. Ağır Ceza Mahkemesi&rsquo;nin duruşma listesiyle karşılaştı. Mahkeme salonlarının olduğu bölümdeki diğer 2 salonun listelerine bakan avukatlar kendi mahkemelerinin listesini göremedi.

Bunun üzerine mahkeme kalemine giden avukatlara mahkeme heyeti tarafından hazırlanan bir tutanak verildi. Tutanakta, İstanbul Beşiktaş Adliyesi&rsquo;nde görev yapan mahkemelerin duruşma salonlarını dönüşümlü kullandıkları, fazladan olağanüstü hallerde hem sorgu hem de duruşma salonu olarak kullanılan küçük salonun bu gibi durumlarda duruşma salonu olarak kullanıldığı belirtildi.

 Ancak Adliye İdari İşler Müdürlüğü&rsquo;nün yer darlığı nedeniyle kendi odasını boşaltılıp küçük duruşma salonuna taşınması sebebi ile küçük duruşma salonunun duruşma yapılabilecek halde olmadığı ifade edildi. Tutanakta buranın Adliye İdari İşler Müdürlüğü odası olarak kullanılmaya başlandığı kaydedildi.

3 Şubat 2011 tarihine ertelenen tutuklu sanıkların yargılandığı dosya sayısı, tutuklu sanık sayısı nedeniyle güvenlik tedbirlerinin alınması bakımından herhangi bir zafiyete meydan vermemek açısından müsait ve uygun hakim odası ya da mahkeme kaleminde tutuklu dosyalarının duruşmalarının yapılmasının uygun olmayacağının düşünüldüğü de tutanağa yazıldı.

Mahkeme, bu nedenle 6 davanın duruşmasını 9 Mart 2011&rsquo;e, 4 davanın duruşmasını ise 11 Mart 2011&rsquo;e erteledi. Gerektiğinde mahkeme salonu olarak kullanılan sorgu odasını ise kendi odası müfettişlere tahsis edildiği için adliyenin idari işler müdürü kullanıyor.

Duruma tepki gösteren sanık avukatlarından Zekeriya Dilsizoğlu, &quot;Baktım liste yok. &rsquo;Neden duruşma yok?&rsquo; diye mahkeme kalemine sordum. Salon yokluğu nedeniyle duruşma yapılamadığına ilişkin tutanak dağıttılar. Müvekillim 2 senedir tutuklu. 

Bir önceki duruşma 6 ay önce yapılmıştı. Bugüne ertelenen duruşma yer olmadığı için 9 Mart&rsquo;a ertelendi. Bize bugün duruşma yapılamayacağı da bildirilmedi.&quot; dedi.

</TEXT>
</DOC>
