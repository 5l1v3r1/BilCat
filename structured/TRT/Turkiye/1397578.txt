<DOC>
<DOCNO> 1397578 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=c60ac83f-4889-4d0c-a3b8-ffced56c3a7b </URL>
<DATE> 2011/01/15 </DATE>
<TIME> 14:24:00.0 </TIME>
<AUTHOR>    </AUTHOR>
<HEADLINE>
yeni belgelerde neler var?
</HEADLINE>
<TEXT>
Gölcük Donanma Komutanlığı'nda bulunan belgelerin Balyoz Davası'nın seyrini değiştireceği tahmin ediliyor. yeni delillerin sırrı yakında çözülecek.

Davanın görüldüğü 10. Ağır Ceza Mahkemesine ulaşan 43 klasör doküman ve CD&rsquo;ler henüz mahkeme heyeti tarafından incelenmedi. 

Donanma üssünde bulunan belgeler arasında Balyoz Darbe Planı&rsquo;nın hazırlık aşamalarını oluşturan Oraj, Suga, Sakal, Çarşaf planlarının tamamının bulunduğu belirtiliyor. 

İddianamede yer alan delillerin bazılarını kabul etmeyen ve polisi suçlayan sanık avukatları, aynı belgelerin bir kez de Donanma Komutanlığı&rsquo;nda bulunmasının ardından konuya ihtiyatlı yaklaşıyor. 

Yeni Delillerde Neler Var? 
Savcılık ve İstanbul Emniyeti, donanma üssünde bulunan Balyoz darbe planları ile ilgili belgelerin bir kısmının dosyadaki mevcut delillerle aynı olduğunu, bir kısmının ise dosyada olmayıp soruşturmayı ilgilendiren yeni delil olma özelliği taşıdığını vurguluyor. 
Bu belgelerin darbe planının hazırlık aşamasında kalmadığını, sanıkların planı uygulamak için faaliyete geçtiğinin kanıtları olduğu öne sürülüyor. Bunların arasında Jandarmanın istihbarat faaliyetlerinin de olduğu belirtiliyor. 

Delilerin Sırrı Yakında Ortaya Çıkacak
Yeni ele geçirilen delillerin ayrıntıları tam olarak bilinmiyor ancak kısa süre sonra ortaya çıkacak.  Yeni deliller Balyoz davasını yürüten mahkeme tarafından önümüzdeki hafta sanık avukatlarına dağıtılacak. 

Belgelerdeki 7 Amiral
Bu arada soruşturmayı yürüten savcılığın, yeni belgelerde Deniz Kuvvetleri Komutanlığı&rsquo;nda görevli, koramiral, tümamiral ve tuğamiral rütbesinde 7 amiralin adıyla karşılaştığı ve söz konusu isimleri Genelkurmay&rsquo;a da bildirdiği öne sürülüyor. 

İddiaya göre savcılığın söz konusu amirallerle ilgili incelemesi devam ederken, bu isimler geçtiğimiz günlerde Genelkurmay&rsquo;a davet edilerek bilgilerine başvuruldu.

7 amiralin Balyoz soruşturmasını yürüten savcılara ifade vermek için çağırılıp çağırılmayacağı ise gelecek günlerde belli olacak. 
</TEXT>
</DOC>
