<DOC>
<DOCNO> 1429488 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=5760e6de-71e2-45cd-8e78-7eec408bea59 </URL>
<DATE> 2011/02/15 </DATE>
<TIME> 14:58:00.0 </TIME>
<AUTHOR>    </AUTHOR>
<HEADLINE>
balyoz'da bir tutuklama daha
</HEADLINE>
<TEXT>
Balyoz Darbe Planı soruşturması çerçevesinde Emekli Tümgeneral Recep Rıfkı Durusoy, tutuklanarak cezaevine gönderildi.

Balyoz Darbe Planı Davası kapsamında hakkında yakalama kararı çıkartılan bir kişi daha teslim oldu. Emekli Tümgeneral Recep Rıfkı Durusoy, tutuklanarak cezaevine gönderildi.

Beşiktaş&rsquo;taki İstanbul Adliyesi&rsquo;nde Balyoz Darbe Planı Davasıyla ilgili bekleyiş de sürüyor. İlk olarak yol tutuklaması yapılan emekli Albay Hakan Sargın mahkemeye çıkarıldı. Karar yüzüne okunan sargın, cezaevine gönderildi.

Teslim olması beklenen 8 kişiden emekli Tümgeneral Recep Rıfkı Durusoy da saat 14.00 sıralarında Beşiktaş&rsquo;taki İstanbul Adliyesi&rsquo;ne geldi. Tutuklama kararının yüzüne okunan Durusoy, cezaevine gönderildi.

Böylelikle geriye GATA&rsquo;da tedavi görüldüğü belirtilen eski 1&rsquo;inci Ordu Komutanı Emekli Orgeneral Ergin Saygun ile 6 sanık kaldı.

Hakkında yakalama kararı çıkarılan 29 kişiden eski Birinci Ordu Komutanı Emekli Orgeneral Çetin Doğan&rsquo;ın da aralarında bulunduğu 20&rsquo;si tutuklanarak cezaevine gönderilmişti.

10&rsquo;uncu Ağır Ceza Mahkemesi son duruşmada 194 sanıktan 163&rsquo;ü hakkında tutuklama kararı çıkartmıştı. Salonda bulunmayan 29 sanık, hakkında yakalama kararı verilmişti.
</TEXT>
</DOC>
