<DOC>
<DOCNO> 1415374 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d76fcfae-61bc-4e01-816a-623c12231db8 </URL>
<DATE> 2011/02/01 </DATE>
<TIME> 19:28:00.0 </TIME>
<AUTHOR>    </AUTHOR>
<HEADLINE>
avukat erikel iddialar�� yan��tlad��
</HEADLINE>
<TEXT>
Ergenekon soruşturması kapsamında Avukat Yusuf Erikel ve 7 sanığın yargılanmasına devam edildi. Erikel hakkındaki iddiaları yanıtladı.


Ergenekon Soruşturması kapsamında açılan ve aralarında Avukat Yusuf Erikel&rsquo;in de bulunduğu 8 sanıklı davanın görülmesine devam edildi.

Sanık Yusuf Erikel, duruşmada Kayseri&rsquo;deki Ergenekon yapılanması iddialarına cevap verdi.  

Silahlı terör örgütü yönetmek ve darbe planlamaktan yargılanan Avukat Yusuf Erikel&rsquo;in, Ergenekon Davası&rsquo;nın tutuklu sanıkları Neriman ve Kemal Aydın ile Durmuş Ali Özoğlu&rsquo;nun talimatıyla hareket ettiği ileri sürülmüştü.
 
Halen bir başka suçtan cezaevinde bulunan Kayseri Belediyesi eski çalışanı Hacı Ali Hamurcu, daha önce verdiği ifadesinde çarpıcı iddialarda bulunmuştu. 

Hamurcu ifadesinde, &quot;18 Temmuz 2007&rsquo;de yakalanmadan 3-4 gün önce Yusuf Erikel ile birlikte Hurşit Tolon ile görüşmek üzere Fenerbahçe Orduevine gittik. Burada bizi bir yarbay karşıladı ve kafeteryaya Hurşit Tolon&rsquo;un yanına götürdü, burada ben ayakta bekledim.&quot; demişti.

İddiaya göre, Erikel burada Hurşit Tolon ve Şener Eruygur ile bir süre görüşmüştü:
&quot;Masada Hurşit Tolon ve Yusuf Erikel konuştu. Yaklaşık 40 dakika sonra Şener Eruygur geldi. Bu saatten sonra beni kapının önüne çıkarttılar. Ben çıktıktan sonra görüşme 1 saate yakın sürdü. Hurşit Tolon, Erikel arıcılığıyla bana Kayseri Belediyesi ile ilgili sorular sordu.&quot;

Savunmasında bu iddiayı yanıtlayan Erikel, Ergenekon sanıkları Emekli Orgeneraller Hurşit Tolon ve Şener Eruygur ile hiçbir zaman görüşmediklerini ileri sürdü. 

Hamurcu&rsquo;nun, iddianamede yer alan ifadelerine göre, Yusuf Erikel, İddia olunan Ergenekon terör örgütü adına, Kayseri&rsquo;de çeşitli faaliyetlerde bulunmuş, buradaki bazı çalışanları fişlemiş. 

Hacı Ali Hamurcu ifadesinde şu ifadeleri kullanmıştı:
&quot;Erikel üzerinde kendi resmi olan askeri bir kimlik göstererek Genelkurmay&rsquo;da görevli devlet görevlisi olduğunu söyledi. Benden Kayseri Büyükşehir Belediyesinde bulunan cemaat mensupları hakkında çalışma yapmamı istedi. Bunlar nerelerde toplanırlar, finansmaları kimlerdir, hangi bankalardan çek defteri aldıklarını ve çek defterlerinin numaralarını öğrenmemi istedi.&quot;   

Avukat Yusuf Erikel savunmasında bu iddiaların da gerçeği yansıtmadığını ileri sürdü.

İddianamede, Erikel&rsquo;in Mason locası yöneticilerine yönelik eylem yapması konusunda Hacı Ali Hamurcu&rsquo;yu yönlendirdiği de yer alıyor. Erikel ise hiçbir zaman böyle bir girişim içinde olmadığını savundu. 
</TEXT>
</DOC>
