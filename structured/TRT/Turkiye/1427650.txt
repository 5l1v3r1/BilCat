<DOC>
<DOCNO> 1427650 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=aa59922f-5311-4884-a273-ade328d35a6f </URL>
<DATE> 2011/02/13 </DATE>
<TIME> 19:11:00.0 </TIME>
<AUTHOR>    </AUTHOR>
<HEADLINE>
haberal soru��turmas��nda 4 ki��i serbest
</HEADLINE>
<TEXT>
Haberal'ın hastanedeki tedavi sürecine ilişkin soruşturma kapsamında gözaltına alınan 4 kişi serbest bırakıldı. Balyoz'da ise 1 sanık daha cezaevinde.

Ergenekon Davası&rsquo;nın tutuklu sanığı Mehmet Haberal&rsquo;ın hastanedeki tedavi sürecine ilişkin soruşturma kapsamında gözaltına alınan 4 kişi serbest bırakıldı.

Öte yandan Balyoz Darbe Planı Davası&rsquo;nda çıkan tutuklama kararının ardından ilk itiraz geldi. Hakkında yakalama kararı olan bir kişi daha tutuklanıp cezaevine gönderildi.

Mehmet Haberal&rsquo;ın 22 aydan bu yana kaldığı Kardiyoloji Enstitüsü&rsquo;ne yapılan operasyonda gözaltına alınan 4 kişi adliyeye sevk edildi. Uzman çavuş Engin Sağır ifadesinin alınmasının ardından Savcılıkça  serbest bırakıldı.  

Haberal&rsquo;ın refakatçileri Erhan Özhun ve Muhammet Hüsrev ile hemşiresi Şengül Arı mahkemeye sevkedildi. Hüsrev ve Arı hakkında adli kontrol kararı veren nöbetçi mahkeme  3 sanığı da serbest bıraktı.
Emekli Albay Özdemir&rsquo;de Cezaevinde
Öte yandan Balyoz Darbe Planı Davası&rsquo;nda hakkında yakalama kararı çıkarılan emekli Albay Harun Özdemir de havalimanında gözaltına alındıktan sonra adliyeye getirildi. Tutuklama kararı yüzüne okunan Özdemir, cezaevine gönderildi.
İlk İtiraz
Balyoz Darbe Planı Davası&rsquo;nda verilen tutuklama kararının ardından ilk itiraz da geldi. Tuğgeneral Bulut Ömer Mimiroğlu&rsquo;nun avukatı itiraz dilekçesini nöbetçi hakime verdi. 
     
                



</TEXT>
</DOC>
