<DOC>
<DOCNO> 1438215 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=472b8da1-52a3-483e-b8ba-a39e88e4987a </URL>
<DATE> 2011/02/23 </DATE>
<TIME> 16:33:00.0 </TIME>
<AUTHOR>    </AUTHOR>
<HEADLINE>
bilgisayar korsan��na ceza onand��
</HEADLINE>
<TEXT>
Yargıtay 2 yıl önce evinde Emniyet, TSK ve MİT'e ait şifrelenmiş gizli bilgilerin bulunduğu bilgisayar korsanının cezasını onadı.


Yargıtay 9. Ceza Dairesi, bilgisayar korsanı Ramazan Çakıl ile ilgili incelemesini tamamladı. 

19 yaşındaki Ramazan Çakıl, Diyarbakır&rsquo;ın Sur ilçesinde devriye görevi yürüten polisin, elindeki dizüstü bilgisayarın hırsızlık malı olabileceği şüphesiyle durdurup üst araması yapması ve bilgisayarında kısa yol olarak şifrelenen &quot;MİT&quot; yazılı bir dosyayı tespit etmesi sonucu gözaltına alınmıştı. 

İlk ifadesinde 4 yıl önce Diyarbakır&rsquo;da &quot;Sniper Team&quot; isimli bir bilgisayar korsanı (hacker) grubunda yer aldığını, bilgisayar konusundaki bilgi ve becerisi nedeniyle chat ve porno sitelerine virüsler gönderdiğini bildirmişti. 

Karayılan&rsquo;ın Kandil&rsquo;den Selam Gönderdiğini Anlatmıştı
Çakıl bu bilgileri arşivlemiş ve ifadesinde, hazırladığı bir DVD&rsquo;yi terör örgütü PKK&rsquo;nın Kandil&rsquo;de bulunan yöneticilerinden Murat Karayılan&rsquo;a ulaştırdığını, Karayılan&rsquo;ın da kendisine selam gönderdiğini anlatmıştı. 

Çakıl, 2 Aralık 2009 tarihinde görülen karar duruşmasında TCK&rsquo;nın &quot;Örgüte bilerek ve isteyerek yardım etmek&quot; suçundan 12 yıl hapis cezasına çarptırılmıştı.

Sanığı, &quot;etkin pişmanlık&quot; hükümlerinden yararlandıran mahkeme, cezayı 8 yıla indirmiş ama bu ceza da &quot;iyi hal&quot; nedeniyle 6 yıl 8 aya düşürülmüştü.

Kararını açıklayan Yargıtay, yerel mahkemenin sanığa verdiği  6 yıl 8 ay hapis cezasının onadı.
</TEXT>
</DOC>
