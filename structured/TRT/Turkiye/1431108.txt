<DOC>
<DOCNO> 1431108 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=4ea47c12-a075-4f1c-a7b6-311dfbaffb78 </URL>
<DATE> 2011/02/16 </DATE>
<TIME> 22:56:00.0 </TIME>
<AUTHOR>    </AUTHOR>
<HEADLINE>
"beni ilgilendirmez"
</HEADLINE>
<TEXT>
Cumhurbaşkanı Gül, bir gazetecinin ABD Büyükelçisi'nin son gözaltılarla ilgili sözleri konusundaki sorusuna bu yanıtı verdi.

Cumhurbaşkanı Abdullah Gül, mahkemede devam eden bazı davalarda tutukluluk sürelerinin uzamamasını ve bunun bir cezaya dönüşmemesini ilke olarak söylediğini hatırlattı. 

Gül, Amerika Birleşik Devletleri&rsquo;nin Ankara Büyükelçisi Ricciardone&rsquo;nin basın özgürlüğü ile ilgili sözleri konusunda sorulan bir soruya, &quot;Amerikan Büyükelçisinin açıklaması beni ilgilendirmez&quot; şeklinde karşılık verdi.

Cumhurbaşkanı Abdullah Gül, İran dönüşü Esenboğa havalimanında gazetecilerin sorularını cevapladı. 
&quot;Büyükelçinin Ne Dediği Beni İlgilendirmez&quot;
Bir gazetecinin Ergenekon soruşturması kapsamında tutuklanan gazeteci Soner Yalçın&rsquo;la ilgili ABD Büyükelçisi Ricciardone&rsquo;in basın özgürlüğü açıklamasını hatırlatması üzerine Gül, &quot;Büyükelçinin ne dediği beni ilgilendirmez&quot; diye cevap verdi. 
&quot;Tutukluluk Süresi Cezaya Dönüşmesin&quot;
Gül, tutuklamalarla ilgili yaptığı değerlendirmede mahkeme safhasının devam ettiğini ve kendisinin bir şey söylemesinin doğru olmayacağını kaydetti. 

Cumhurbaşkanı Gül, sözlerine şöyle devam etti: 
&quot;Bu konularla ilgili benim bütün önceki açıklamalarım şu; bunların süratli olması, tutukluluk sürelerinin uzamaması, bunun bir cezaya dönüşmemesi, ilke olarak bütün bunları söyledim ve söylemeye de devam ederim. Ama onun ötesinde mahkemeye de karışmam.&quot;
İran&rsquo;daki Protestolar da Soruldu
Cumhurbaşkanı Gül&rsquo;e Tahran&rsquo;da protesto gösterileri olduğu ve bunun görüşmelerde gündeme gelip gelmediği de soruldu. Gül soruyu şöyle cevapladı:

&quot;Protesto eylemleri her ülkede oluyor. Türkiye&rsquo;de de oluyor, orada da olabilir. Orada da bazı farklı görüşleri olanlar çeşitli protestolar yapmışlar. Tabi biz görmedik ama televizyondan gördük orada konuştuk. Yetkililer bilgi verdiler. Her yerde oluyor. Bizde de oluyor, Avrupa&rsquo;da da oluyor, İran&rsquo;da da olacak.&quot;
</TEXT>
</DOC>
