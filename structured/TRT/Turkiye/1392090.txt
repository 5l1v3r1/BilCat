<DOC>
<DOCNO> 1392090 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ad56af0d-6db0-498e-bc98-0762c7b314b2 </URL>
<DATE> 2011/01/10 </DATE>
<TIME> 16:27:00.0 </TIME>
<AUTHOR>    </AUTHOR>
<HEADLINE>
korkutucu iddiaya inceleme ba��lad��
</HEADLINE>
<TEXT>
Annelerin sütünde yüksek dozda ağır metale rastlandığı iddia edilen Kocaeli'nin Dilovası ilçesine inceleme için 2 müsteşar görevlendirildi.


Çevre ve Orman Bakanı Veysel Eroğlu, doğum yapan annelerin sütünde yüksek dozda ağır metale rastlandığı iddia edilen Kocaeli&rsquo;nin Dilovası ilçesinde inceleme yapmak için 2 müsteşarın görevlendirildiğini söyledi.

Bakan Eroğlu, Afyonkarahisar Ticaret ve Sanayi Odası (ATSO) Başkanı Hüsnü Serteser&rsquo;i ziyaret etti.

 Ziyaret sonrası gazetecilerin sorularını cevaplayan Eroğlu, Dilovası ilçesinde iddia edilen konu üzerinde çalıştıklarını söyledi. 

Dilovası ilçesinde doğum yapan annelerin sütünde yüksek dozda ağır metale rastlandığı konusunda haber çıktığını dile getiren Eroğlu, bu konu için Sağlık Bakanlığı ile Çevre ve Orman Bakanlığı müsteşarını görevlendirdikleri bildirdi.

Konunun uzmanı 2 müsteşara talimat verdiklerini aktaran Eroğlu, şunları açıkladı:
&quot;Özellikle bu konuda inceleme yapılacak ve ayrıca böyle bir rapor varsa talep edilecek. Bazen böyle oluyor. İstanbul&rsquo;da da ben geçmişte rastlamıştım. Elinde alet yok, edevat yok, ölçü tekniğini bilmiyor. Böyle bazen birileri çıkıyor ölçüm yaptık diye. Ama ona bakacağız, inceleyeceğiz ve ona göre eğer yanlışsa gerekli işlemler yapılacak, eğer doğruysa ona tedbirler alınacak. Dün akşam sağlık bakanımız ve ben ilgililere talimat verdik&quot; dedi.
</TEXT>
</DOC>
