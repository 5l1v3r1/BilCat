<DOC>
<DOCNO> 1431062 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=458c8f8f-d6fe-414f-b4a9-f921c65f903c </URL>
<DATE> 2011/02/16 </DATE>
<TIME> 21:25:00.0 </TIME>
<AUTHOR>    </AUTHOR>
<HEADLINE>
br��ksel'de emine erdo��an'a ��d��l
</HEADLINE>
<TEXT>
Başbakan Recep Tayyip Erdoğan'ın eşi Emine Erdoğan, Crans Montana Vakıf Ödülüne layık görüldü.

Başbakan Recep Tayyip Erdoğan&rsquo;ın eşi Emine Erdoğan Brüksel&rsquo;de Crans Montana Forumu&rsquo;nca düzenlenen devlet ve hükümet başkanları eşleri yıllık toplantısına katıldı.

Barış, özgürlük ve demokrasinin önemli aktörlerine verilen Crans Montana Vakıf Ödülüne layık görülen Emine Erdoğan, toplantıda yaptığı konuşmada kadın hakları konusunda, &quot;Çevre ülkelerdeki kadın kardeşlerimize model oluyorsak bundan memnuniyet duyarız&quot; dedi.

Emine Erdoğan, Brüksel ziyareti çerçevesinde ilk olarak, Avrupa Birliği Komisyonu Sağlık ve Tüketici Politikasından Sorumlu üyesi John Dalli ile görüştü. Görüşmeye Devlet Bakanı ve Başmüzakereci Egemen Bağış da katıldı.

Emine Erdoğan, daha sonra Crans Montana Forumu Devlet ve Hükümet Başkanları Eşleri Beşinci Yıllık Toplantısı&rsquo;na katıldı. 

Toplantıda konuşma yapan Emine Erdoğan &quot;Laik, demokratik, sosyal bir hukuk devleti olan Türkiye&rsquo;nin kadınları olarak, üzerimizdeki ağır sorumluluğun farkındayız. Bu sorumluluğu en iyi şekilde yerine getirmek için de yoğun bir mücadele veriyoruz&quot; şeklinde konuştu.
&quot;Örnek Oluyorsak Bundan Mutluluk Duyarız&quot; 
Bütün kadınların eğitimlerini tamamlaması, kendilerine güvenlerini sağlaması ve ayaklarının üzerinde durmaları için ellerinden gelen gayreti gösterdiklerini kaydeden Erdoğan, &quot;Bu konuda komşu ülkelerdeki kadınlara da rol model oluyorsak ne mutlu bize, inşallah onlar da bizim gibi olur, bizim ülkemizdeki kadınları aşarlarsa bundan de memuniyet duyarız&quot; diye konuştu.
Emine Erdoğan&rsquo;a Ödül
Barış, özgürlük ve demokrasinin önemli aktörlerine verilen Crans Montana Vakıf Ödülü de düzenlenen bir törenle Emine Erdoğan&rsquo;a verildi.
  
Erdoğan, ödülünü UNESCO Genel Direktörü İrina Bokova&rsquo;dan aldı. Ödülü tüm Türk kadınları adına aldığını söyleyen Emine Erdoğan, &quot;İnanıyorum ki Türkiye&rsquo;nin tecrübesi küresel barış, evrensel adalet huzur ve istikrar adına umut ışığı yakmıştır&quot; dedi.

Ödüle layık görülen bir diğer isim Devlet Bakanı Zafer Çağlayan da ödülünü Cuma akşamı düzenlenecek törenle alacak
</TEXT>
</DOC>
