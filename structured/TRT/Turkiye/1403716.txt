<DOC>
<DOCNO> 1403716 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=fb587a53-f85a-44a2-9caa-ff6d8e6bbc68 </URL>
<DATE> 2011/01/21 </DATE>
<TIME> 11:21:00.0 </TIME>
<AUTHOR>    </AUTHOR>
<HEADLINE>
taksim'e dev metal a��a��!
</HEADLINE>
<TEXT>
18 metrelik dev metal ağacın ışıkları yandı, Taksim Meydanının yüzü bir anda değişti. Ancak kararı halk verecek; tepkilere göre ya kalacak, ya gidecek

Bugünlerde Taksim Meydanı’na çıkanlar şaşırıp kalıyor. Çünkü meydanın görüntüsü artık bambaşka. 

İstanbul Büyükşehir Belediyesi, Beyoğlu Belediyesi ve Beyoğlu Güzelleştirme Derneği’nin projesiyle meydana 18 metre uzunluğunda, 6 tonluk dev bir metal ağaç yerleştirildi. 

Habertürk, &quot;15 günde montajı yapılan ağacın üzerindeki LED ekranda İstanbul’un tanıtım filmleri yayınlanıyor. Meydana bakar bakmaz ilk göze çarpan artık bu ağaç oluyor... Taksim’in yeni görüntüsünü vatandaşların kimi beğeniyor, kimi beğenmiyor. Ancak meydanda yıl ortasında yayalaştırma için inşaat başlayacak. Peki bu ağaç ne olacak?&quot; diye sordu. 

Kararı Halk Verecek
İnşaat sırasında ağaç yerinden kaldırılacak. Meydan düzenlemesi bitince ne olacağı ise henüz belli değil... 

Beyoğlu Güzelleştirme Derneği Başkanı Nizam Hışım’dan aldınan bilgilere göre, bu konudaki tek karar mercii halk... Yani gelen tepkiler ağacın geleceğini de belirleyecek. 

Eğer beğenilmezse, ağaç yeniden buraya konulmayacak ve şehrin başka bir yerine dikilecek. Eğer beğenenler ağır basarsa, yayalaştırılmış meydana yeniden yerleştirilecek. Bunun için özel bir çalışma yapılması bekleniyor. Gidin, görün ve kararınızı verin. Ucube mi, yoksa meydanı güzelleştiren bir estetik harikası mı?

</TEXT>
</DOC>
