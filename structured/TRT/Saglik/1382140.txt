<DOC>
<DOCNO> 1382140 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=0dd198e5-7b13-4ab2-b0b3-e561d2787645 </URL>
<DATE> 2011/01/03 </DATE>
<TIME> 14:44:00.0 </TIME>
<AUTHOR>    </AUTHOR>
<HEADLINE>
kalp krizi k������n art��yor
</HEADLINE>
<TEXT>
Araştırmalar kalp krizinin kış aylarında diğer mevsimlere göre 3 kat daha fazla olduğunu gösteriyor.

Kardiyolog Prof. Dr. İsmet Dindar, araştırmaların, kalp krizinin kış aylarında diğer mevsimlere göre 3 kat daha fazla olduğunu gösterdiğini belirtti.
         
Prof. Dr. Dindar, yaptığı yazılı açıklamada, genellikle yaz aylarında kalp krizi vakalarının arttığına inanıldığını ifade ederek, yapılan araştırmaların özellikle kış aylarında kalp krizi tehdidinin daha güçlü olduğunu ortaya koyduğunu dile getirdi.
         
Kış Aylarında Daha Ölümcül
&quot;Araştırmalar kalp krizinin kış aylarında diğer mevsimlere göre üç kat daha fazla olduğunu gösteriyor&quot; diyen Dindar, kış aylarındaki kalp krizinin yaz aylarına göre daha ölümcül seyrettiğini bildirdi.         

Dindar, şöyle devam etti:         
&quot;Solunum yolu enfeksiyonları, kış aylarında daha fazla kalori içeren yağlı besinlerin tüketilmesi ve bu kalorinin harcanamaması, güneşle temasın daha az olmasının getirdiği bazı hormonal değişiklikler ve kapalı havaların oluşturduğu stres, bu durumun nedenleri arasında yer alıyor. Kalp krizlerinin kış aylarında daha sık olmasının belki de en önemli sebebi; soğuk havaların uyardığı damarlardaki büzülme, spazm ve tansiyonu yükseltici etkidir. Soğuk havada vücut, mevcut ısısını korumak üzere cilde daha az kan gönderir ve bunu da tüm damarlarda, özellikle cildi besleyen damarlarda büzülme oluşturarak yapar. Bu büzülme otomatik olarak tansiyonun yükselmesine neden olur. Koroner kalp hastalarında kalp krizi riskinin artışı yanında, kışın artan grip salgını da kalp hastalarında ciddi problemlere yol açabilmektedir.&quot;
         
Sabah saatlerinin, kan akışkanlığındaki değişim, hormonlar ve tansiyon yüksekliği gibi faktörlerin etkisiyle kalp krizlerinin en sık görüldüğü saatler olduğuna dikkati çeken Dindar, &quot;Kışın sabah saatleri, özellikle bilinen damar tıkanıklığı olan ve kalp hastalığı risk faktörlerini yoğun olarak bünyesinde bulunduran, tansiyonu yüksek olan kişiler için günün en tehlikeli zamanıdır. Birçok araştırma, ilginç bir şekilde karlı bir gecenin ardından sabah dışarı çıkıp evinin önündeki ya da arabasının camlarındaki karları temizlerken işe yetişmek için hızlı hareket eden kişilerde kalp krizi geliştiğini ortaya koyuyor&quot; diye konuştu.
         
Kalbi Koruyan Tavsiyeler...
Dindar, kış ayları için kalbi koruyan tavsiyelerde de bulanarak, şunları belirtti:
&quot;Kış aylarında soğuk havada dışarıda bulunan kişiler, ani güç gerektiren ve ıslak ağır kar üzerinde yürümek gibi işlerden kaçınmalıdır. Kalp hastaları kalp sağlıkları için mevsimsel kurallara uymalı ve yaşam şeklini ona göre programlamalıdır. Hastaların, yaz aylarında nasıl su kaybını önlemek için ilaçlarının dozlarını doktor kontrolünde ayarlamaları gerekiyorsa, kışın da kalp krizi riskini tetikleyen soğuk havalar için de önlemler almalıdır. Kalp hastaları, özellikle bacak-damar problemi olanlar kışın gece de çorap giymeli, bacak damar tıkanıkları olanlar, kış aylarında soğuk havaya çıkarken yün çorap giymelidirler. Kalp ve tansiyon hastaları ilaçlarını düzenli almalıdırlar. Kış aylarında soğuk hava nedeniyle kalorili besinlerin alımı artmakta, egzersiz oranı düşmekte ve kilo alımı ortaya çıkmaktadır. Kalp hastalarının, kış aylarında tam tahıllı besinler ile sebze ve meyve yemeleri, ağır kalorili besinlerden kaçınmaları gerekir. Egzersiz yapmak için soğuk hava yerine ev, spor salonu, kapalı ortamlar, sessiz bir alışveriş merkezi tercih edilebilir. Rüzgarı göğüs bölümüne alacak şekilde dışarı çıkmayın. Mutlaka atkı, bere kullanarak, havayı 
burundan alın.&quot;
         
Dindar, göğsü ağrıyanların doktora gitmesi gerektiğine de vurgu yaparak, özellikle yürümeyle, merdiven çıkmayla görülen göğüs ağrısının nedeninin mutlaka araştırılması gerektiğini kaydetti.

</TEXT>
</DOC>
