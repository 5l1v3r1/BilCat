<DOC>
<DOCNO> 1382020 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=72215756-fb72-404b-a217-de1eacf73c2e </URL>
<DATE> 2011/01/03 </DATE>
<TIME> 13:28:00.0 </TIME>
<AUTHOR>    </AUTHOR>
<HEADLINE>
���sessiz kalp krizine��� dikkat
</HEADLINE>
<TEXT>
Aralarında şeker hastalarının da bulunduğu bazı hasta gruplarının ağrı hissetmeden ''sessiz kalp krizi'' geçirebildikleri bildirildi.

Erciyes Üniversitesi Tıp Fakültesi Kardiyoloji Ana Bilim Dalı Başkanı Prof. Dr. Abdurrahman Oğuzhan, aralarında şeker hastalarının da bulunduğu bazı hasta gruplarının ağrı hissetmeden &rsquo;&rsquo;sessiz kalp krizi&rsquo;&rsquo; geçirebildiklerini söyledi.

Prof. Dr. Oğuzhan, kalp krizinin göğüs bölgesinde duyulan şiddetli bir ağrı ile kendisini gösterdiğini ifade etti. Bu ağrının karın, çene ve sırt bölgelerine de yayılabileceğine işaret eden Prof. Dr. Oğuzhan, şu bilgileri verdi:

&rsquo;&rsquo;Ağrının beraberinde soğuk terleme de vardır ama ağrı o kadar şiddetlidir ki hasta mutlaka kendisini doktora başvurmak zorunda hisseder. Ancak, bunun istisnaları da var. Sessiz kalp krizi dediğimiz durumlarda söz konusu. 

Bazen şikayetleri çok belirsiz olabilir, ağrı çok hafif olabilir. Özellikle şeker hastalığı bulunanların bu konuda çok dikkatli olması gerekiyor. Eğer şeker hastalığı varsa kalp krizi ağrısız geçirilebiliyor. Bu hastaların kriz geçirdikleri kalp grafileri çekildiğinde anlaşılabiliyor.&rsquo;&rsquo;

Ağrı eşiği yüksek hasta grupları arasında yaşlılar ile kalp nakli yapılan hastaların da  bulunduğuna dikkati çeken Prof. Dr. Oğuzhan, şu uyarıda bulundu:

&rsquo;&rsquo;Çoğu zaman bu kişiler ağrıyı soğuk algınlığı, kas ağrısı gibi yorumlayabilirler. Bu konuda dikkatli olmak gerekiyor. 

Ağrı olmadan kalp krizi de mümkün olabiliyor. Bazen nefes darlığı şeklinde kendisini gösteriyor, bazen yorgunluk isteksizlik de kalp krizinin belirtisi olabiliyor ama tabi tipik tablo göğsün özellikle orta kısmında hissedilen, soğuk terlemenin eşlik ettiği, bazen bulantının eşlik ettiği göğüs ağrısıdır.&rsquo;&rsquo;


</TEXT>
</DOC>
