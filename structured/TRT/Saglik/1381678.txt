<DOC>
<DOCNO> 1381678 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=675e92e2-336f-4683-87c8-7b3752fab3d4 </URL>
<DATE> 2011/01/03 </DATE>
<TIME> 10:16:00.0 </TIME>
<AUTHOR>    </AUTHOR>
<HEADLINE>
organ naklini devlet ��deyecek
</HEADLINE>
<TEXT>
Sağlık Bakanlığı, hayati öneme sahip olmayan, ancak yokluğu kişilerin hayatını olumsuz etkileyen organ ve doku nakillerinin önünü açıyor.

Sağlık Bakanlığı, kol naklinden sonra, yaşamsal öneme sahip olmayan, ancak yokluğu kişilerin hayatını olumsuz etkileyen saç derisi, yüz, rahim, nefes ve yemek borusu, mesane gibi organ ve doku nakillerinin de önünü açmaya hazırlanıyor. 

İlk aşamada, kol naklinin devlet tarafından ödenmesi için çalışma yürütülüyor.

Sağlık Bakanlığı Tedavi Hizmetleri Genel Müdürü İrfan Şencan, geçen yıl Türkiye&rsquo;de ilk kez başarıyla gerçekleştirilen kol naklini de kapsayan, yaşamsal açıdan, nakli zorunluluk taşımayan, ancak kişilerin yaşam kalitesini artıracak organ ve dokuların nakliyle ilgili esasları içeren düzenlemenin tamamlanmak üzere olduğunu bildirdi.

Şencan, çıkarılacak yönergenin, karaciğer, böbrek ve kalp gibi yaşamsal önem taşımayan saç derisi, yüz, rahim, nefes ve yemek borusu, mesane, yumurtalık gibi organ ve dokuların nakliyle ilgili hususları düzenleyeceğini anlattı.

Tedavi Giderlerini Kurum Karşılayacak
Kol naklinin devlet tarafından ödenmesi için Sağlık Uygulama Tebliği (SUT) üzerinde de Sosyal Güvenlik Kurumu (SGK) ile bir çalışma yürüttüklerini açıklayan Şencan, bunun yürürlüğe girmesiyle de kol nakli yapılan hastaların tedavi giderlerinin kurum tarafından karşılanacağını söyledi.

Sağlık Bakanlığı&rsquo;ndan ruhsatlı bu merkezlerde nakil sonrası takiple ilgili kriterler de yer alacak.

</TEXT>
</DOC>
