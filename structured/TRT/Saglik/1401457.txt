<DOC>
<DOCNO> 1401457 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=ae82bdc4-883d-43bd-a59c-b3173418423a </URL>
<DATE> 2011/01/19 </DATE>
<TIME> 12:19:00.0 </TIME>
<AUTHOR>    </AUTHOR>
<HEADLINE>
stresle ba��a ����kam��yor musunuz?
</HEADLINE>
<TEXT>
Yaşam tarzınızı değiştirin, spor yapın...

Vücutta olumsuz etkilere neden olan stresle başa çıkmak için yaşam tarzının değiştirilmesi gerektiği belirtilirken, spor ve çeşitli hobilerle uğraşmanın en etkili yollardan biri olduğu bildirildi.
         
Karadeniz Teknik Üniversitesi (KTÜ) Tıp Fakültesi Kalp ve Damar Cerrahisi Anabilim Dalı Öğretim Üyesi Prof. Dr. Ali Civelek, AA&rsquo;ya yaptığı açıklamada, stresin modern çağda vücut için en büyük düşman olduğunu söyledi.
         
Erken Yaşlanmaya Neden Oluyor
Kalp krizi sonucu yaşanan ölümlerden dolayı stresi çok önemsediklerini ifade eden Prof. Dr. Civelek, &quot;Ancak stresin sadece kalpte değil, vücudun genel sistemi üzerinde çok ağır olumsuz etkileri vardır. Bağırsaklarda, midede, birçok organda, insan psikolojisinde çok önemli tahribatlar yapabilir. Örneğin fiziki hiçbir bulgu yokken hasta sürekli karın ağrısı hisseder. Tüm vücudu baskı altına alan bir durumdur. Stres, erken yaşlanmaya neden olur&quot; dedi.
         
Tüm olumsuz etkenler nedeniyle stresten mümkün olduğunca kaçınmak gerektiğine dikkati çeken Civelek, şöyle devam etti:
&quot;Ancak ne yazık ki yaşadığımız çağda stresten kaçamıyoruz. O zaman stresle mücadelenin yollarını aramamız lazım. Stresi yok etmek için yapılacakların başında spor aktiviteleri gelmektedir. Ayrıca kişinin bulunduğu noktadan sıyrılıp başka bir noktaya konsantre olması, stresle mücadelede etkili olabilir. Belli hobiler edinerek stresimizi başka bir noktaya yönlendirebilir ya da stresin vücut üzerinde yarattığı etkiyi ortadan kaldırabiliriz.&quot;
         
Sporla Birlikte Mutluluk Hormonu... 
Stresle başa çıkmanın en iyi yolunun stres etkenlerinden mümkün olduğu kadar kaçınmak olduğunu vurgulayan Prof. Dr. Civelek, &quot;Belli bir fiziksel aktiviteyi hayat tarzı şekline getirmek lazım. Çünkü stres vücuda ne kadar zararlıysa, sporla birlikte vücutta mutluluk hormonu dediğimiz endorfin salgılanır ve endorfin de stresin en önemli ilaçlarından birisidir. Stresle vücudun başa çıkmasına katkıda bulunur. O nedenle düzenli spor yapmak, stresli ortamlardan kendimizi biraz uzaklaştırıp başka birtakım şeylerle kafamızı meşgul etmek, hobilerle ilgilenebilmek bizi oldukça rahatlatabilecektir&quot; diye konuştu.
         
Yoğun Stres Altındaki Meslek Grupları
Günümüzün yaşam tarzında tüm mesleklerin kendine özgü stresi ve riskleri olduğunu anlatan Kalp ve Damar Cerrahisi Uzmanı Civelek, şunları kaydetti:
&quot;İnsan sağlığı ve hayatıyla ilgili mesleklerde, stresin insan vücudunda yarattığı harabiyet en üst düzeydedir. Çünkü tamamen başka bir insanın sağlığıyla konsantre olmuş durumdasınızdır. Öncelikli göreviniz onu sağlığına kavuşturmanızdır. Bu da hekimlerin üzerinde stres uygulamaktadır. Gazeteciler üzerinde ağır bir stres yükü vardır. Doğru kaynaklardan doğru bilgiyi alma  mücadelesine girerler. Yapılan haberin stresini yaşarlar. Pilotlar, askerler, polisler günlük hayat içerisinde baskı ve stres altındadırlar. Aralarında zanlıların da bulunduğu, birebir insanla uğraşırlar. Hayatları tehlikede olduğu için de stresli olurlar.&quot;
         
Prof. Dr. Civelek, kalp cerrahı olarak kendisinin de aşırı strese maruz kaldığını vurgulayarak, &rsquo;&rsquo;Mümkün olduğunca spor yaparak stresimi azaltmaya çalışıyorum. Hem stresle başa çıkma hem de genel vücut sağlığı açısından spor, zinde ve formda kalmamız için bir araç... Kitap okuyarak, bulunduğum ortamdan uzaklaşarak, ailem ve çocuklarımla mümkün olduğu kadar vakit geçirerek stresi yenmeye çalışıyorum&quot; dedi.
</TEXT>
</DOC>
