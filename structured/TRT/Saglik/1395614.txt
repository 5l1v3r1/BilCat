<DOC>
<DOCNO> 1395614 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=f155644a-5f6a-434e-b4f2-0af2bab83aaa </URL>
<DATE> 2011/01/13 </DATE>
<TIME> 16:02:00.0 </TIME>
<AUTHOR>    </AUTHOR>
<HEADLINE>
erken te��his edilmezse ��ld��r��yor
</HEADLINE>
<TEXT>
''Abdominal aort anevrizması (AAA)'', erken teşhis edilemezse yırtılarak ani ölümlere neden olabiliyor.

Vücudun ana atardamarı aortanın karın bölgesindeki kısmının genişlemesiyle oluşan &rsquo;&rsquo;abdominal aort anevrizması (AAA)&rsquo;&rsquo;, erken teşhis edilemezse yırtılarak ani ölümlere neden oluyor.
         
Belirti vermeyen, ancak risk grubundaki kişilerde basit muayene ve 
 ultrasonografi tetkiki ile saptanabilen hastalık kolayca tedavi edilebiliyor.
         Karadeniz Teknik Üniversitesi (KTÜ) Tıp Fakültesi Kalp ve Damar Cerrahisi 
 Anabilim Dalı Öğretim Üyesi Prof. Dr. Ali Civelek, yaptığı 
 açıklamada, abdominal aort anevrizmasının, farkına varılıp zamanında teşhis 
 edildiğinde kolaylıkla tedavi edilebilen, ancak farkına varılmadığında genişleyen 
 bölgenin yırtılarak ani ölümle sonuçlanma riski çok yüksek bir hastalık olduğunu 
 belirterek, &rsquo;&rsquo;Bu tür ani ölümlerin önüne geçmek için hastalık hakkında toplumsal 
 bilincin oluşması gerekiyor&rsquo;&rsquo; dedi.
         Bu hastalığın genellikle yaşlı erkeklerde daha sık görüldüğünü ifade eden 
 Civelek, &rsquo;&rsquo;AAA çapının 3 santimetre üzerinde olması, yaşlı erkekler arasında 
 yüzde 4-8 oranında görülmektedir. ABD&rsquo;de yapılan araştırmalarda ölüme neden olan 
 hastalıklar arasında AAA 15&rsquo;inci sıradadır ve ölümler genellikle anevrizmanın 
 yırtılması sonucu meydana gelmektedir&rsquo;&rsquo; diye konuştu.
         Damardaki genişlemenin sınırının 3 santimetreye ulaştıktan sonra 
 semptomların oluşmaya başladığını, bu aşamadan sonra yırtılma riskinin meydana 
 geldiği 6 santimetrelik çapa ulaşması için ortalama 5 yıllık bir süre geçtiğini 
 dile getiren Civelek, &rsquo;&rsquo;Bu durum söz konusu dönemde genellikle hiçbir belirti 
 vermez. Eğer bu dönemde hastalık saptanırsa, tecrübeli merkezlerde çok düşük ölüm 
 riskiyle tedavi edilebilir. Ancak yırtılma oluşursa hastaların kabaca 3&rsquo;te 1&rsquo;i 
 hayatını kaybeder. Bu dönemde risk grubunda olan kişilerde, basit bir muayene ve 
 ultrasonografi tetkiki ile hastalık kolaylıkla saptanabilir&rsquo;&rsquo; diye konuştu.
</TEXT>
</DOC>
