<DOC>
<DOCNO> 1402500 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=c1d8ba15-1a8c-4021-9b8c-09217e258362 </URL>
<DATE> 2011/01/20 </DATE>
<TIME> 11:04:00.0 </TIME>
<AUTHOR>    </AUTHOR>
<HEADLINE>
yedikleriniz mide kanseri nedeni...
</HEADLINE>
<TEXT>
Mide kanseri riski ile beslenme arasında ilginç bağlantılar ortaya çıktı. Çok sıcak ve hızlı yemek yemek, tatlı ve turşu tüketmek riski artırıyor. 

Mide kanseri ile beslenme ilişkisinin araştırıldığı çalışmada ilginç sonuçlar ortaya çıktı.

Çalışmanın en dikkat çekici sonuçları şöyle:
         
Çok hızlı yemek yemek, mide kanseri riskini yaklaşık 5.4 kat 
 arttırıyor.
         Yemekleri çok sıcak yemek, istatistiksel açıdan önemsiz olmakla birlikte 
 3.3 kat risk yaratıyor.
         Yemeklerin tuzlu yenilmesi, tuzsuz yenilmesine oranla mide kanseri 
 riskini anlamlı derecede yükseltiyor. Bu nedenle, sofrada tadına bakmadan 
 yiyeceklere tuz eklenmesi riski yaklaşık olarak 4.2 kat artırıyor.
         Mide kanseri açısından gün aşırı tuzlu ayran tüketimi 1.8, tuzlu tereyağı 
 1.5 kat riske yol açıyor.
Her Öğün Turşu ve Hamur Tatlılarına Dikkat
         Tuzlu çekirdek her gün tüketilen bir yiyecek olmamasına karşın, gün aşırı 
 tüketilmesi halinde riski yaklaşık 1.3 artırırken, her gün ve her öğün turşu 
 yenilmesi de 7 kat risk yaratıyor.
         Günde bir kez kırmızı et tüketilmesi mide kanserine yol açabiliyor. 
 Özellikle, işlenmiş et ürünü olan sucuğun haftada 1-2 kez tüketilmesi ortalama 3 
 kat risk yaratıyor.
         Çalışmada, şeker kullanımına da dikkat edilmesi tavsiye ediliyor. Haftada 
 1-2 kez hamur tatlısı yenilmesi, mide kanseri açısından 7.5 kat risk taşıyor.
         Sık tüketim açısından kolalı içecekler riski yaklaşık 3.4 ve gazlı 
 içecekler 6 kat artırıyor.
        
Riski Azaltan Faktörler
         
         Yeşil yapraklı sebzeler, soğan ve sarımsağın günde bir kez tüketilmesi, 
 mide kanseri riskini azaltıyor.
         Mide kanserinden korunmak için, turşu, salamura yiyecekler ve hazır çorba 
 gibi çok miktarda tuz içeren yiyeceklerden uzak durulması, peynir gibi çok tuzlu 
 yiyeceklerin tuzsuzlarının tercih edilmesi öneriliyor.
         Şeker ve şekerli yiyeceklerin mümkün olduğunca az tüketilmesi, vücut 
 ağırlığının korunması tavsiye ediliyor.
         Diyette tuz ve tuzlu besinlerin tüketiminin azaltılması, sebze ve meyve 
 tüketiminin arttırılması, sigaranın bırakılması ve helikobakter piloriden 
 korunulması ve tedavi edilmesi gerekiyor.   
         
</TEXT>
</DOC>
