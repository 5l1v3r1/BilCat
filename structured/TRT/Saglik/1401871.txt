<DOC>
<DOCNO> 1401871 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=2e191a5c-a844-4854-ab34-4a012302cddd </URL>
<DATE> 2011/01/19 </DATE>
<TIME> 16:59:00.0 </TIME>
<AUTHOR>    </AUTHOR>
<HEADLINE>
dan����tay'dan sgk'ya 1,5 milyarl��k fatura
</HEADLINE>
<TEXT>
SGK Başkanı Emin Zararsız'ın verdiği bilgiye göre, Danıştay’ın kararı yüzünden kurum 1,5 milyar liralık hayalî reçetenin bedelini ödemek zorunda.

Danıştay, geçtiğimiz hafta, SGK&rsquo;nın geçici karekodlu ilaçları ödememe yönündeki kararını iptal etmişti. 

Sosyal Güvenlik Kurumu (SGK) ile Danıştay arasındaki geçici karekod uygulamasına ilişkin tartışma büyüyor. Danıştay geçtiğimiz hafta, SGK&rsquo;nın geçici karekodlu ilaçları ödememe yönündeki kararını iptal etmişti. 

146 Milyon Hayali İlaç
Bu karara göre SGK, karekodlu ilaçları ödemek zorunda kalacak. Ancak SGK Başkanı Emin Zararsız&rsquo;ın verdiği bilgilere göre 166 milyon geçici karekodlu ilaçtan 146 milyonu hayali. 

Danıştay&rsquo;ın iptal kararının ardından SGK, 1,5 milyarlık hayali reçetenin bedelini ödemek zorunda kalacak. İlacın fabrikadan depoya, eczaneden hastaya kadar bütün aşamalarını izlemeye imkan tanıyan kimlik numaralarının (karekod) kopyalandığı ortaya çıktı. 

Sistemdeki ilaç sayısıyla karekod sayısındaki uyuşmazlık sebebiyle kimlik numaralarının sahtesinin yapıldığı tespit edildi. 

Sahtesi üretilen karekodlarla devletin zarara uğratıldığını dikkate alan SGK, bunun önüne geçebilmek için geçici karekodlu ilaçları ödememe kararı aldı. 

Ancak Danıştay, SGK&rsquo;nın uygulamasını iptal etti. Böylece SGK, geçici karekodlu ilaçları ödemek zorunda kalacak. 

 &quot;166 Milyon Karekod Numarası Üretilmiş&quot;
Danıştay&rsquo;ın kararına tepki gösteren Zararsız şöyle konuştu:

 &quot;Haziran ayında piyasada bulunan kutunun katbekat üzerinde geçici karekod tespit ettik. 230 milyon geçici karekod bulunmaktaydı. 

İlaç sektörüne &rsquo;bunu rasyonelleştirin&rsquo; çağrısı yaptık. Yaklaşık 40 milyon 430 bin numara pasif hale getirildi. Ancak bu rakamlar yeterli rasyonelleştirme yapılmadığını ortaya koydu. 15 bin eczanede 3 milyon 420 bin civarında karekodsuz ilaç olduğu tespit edildi. 

Bilgi vermeyen 8 bin eczaneyi de bu rakama dahil ettiğimizde 10 milyon. Depolarda da 5 ile 7 milyon arasında karekodsuz ilaç bulunmakta. Toplam 20 milyon karekodsuz ilaç bulunurken, 166 milyon karekod numarası üretilmiş.&quot;  

Karekod uygulamasının ardından kupür kesilmesine son verdiklerini belirten Zararsız, &quot;Hayali olarak üretilmiş bazı reçeteler, hayali ilaç satışlarına dair tespitler dolayısıyla reçete arkalarına etiket bölümünün kesilmesi uygulamasını geri getirdik&quot; dedi. 

</TEXT>
</DOC>
