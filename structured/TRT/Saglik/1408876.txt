<DOC>
<DOCNO> 1408876 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=9c10f730-7b88-4473-9c6e-6723f40018b6 </URL>
<DATE> 2011/01/26 </DATE>
<TIME> 11:11:00.0 </TIME>
<AUTHOR>    </AUTHOR>
<HEADLINE>
g��z bozuklu��u ba��ar��s��zl��k nedeni
</HEADLINE>
<TEXT>
Uzmanlar, göz bozukluğunun çocukların başarısını doğrudan etkilediğini, erken teşhisle bunun önüne geçilebileceği konusunda uyarıyor.

Dünya Göz Ataköy Hastanesi&rsquo;nden Prof. Dr. Kemal Dikici, yaklaşık 15 milyon öğrencinin karne alarak 2 haftalık yarıyıl tatiline girmeye hazırlandığı şu günlerde anne babalara uyarıda bulunarak, &quot;Eğer çocuğunuz derslerinde istenilen başarıyı gösteremiyorsa nedeni göz bozukluğu olabilir&quot; dedi.

Açıklama yapan Prof. Dr. Dikici, Türkiye&rsquo;de her 3 çocuktan birinin uzak veya yakını görme sorunu olduğunu ifade ederek, göz bozukluğunun, çocukların derslerdeki başarı durumunu olumsuz etkilediğini söyledi. 

 Dikici şunları kaydetti:
         &quot;Derslerinde başarısız çocuk, göz doktorunun yanı sıra herhangi bir işitme 
 problemi olup olmadığının belirlenmesi için bir kulak-burun-boğaz doktoruna da 
 mutlaka götürülmeli. Türkiye&rsquo;de her 3 çocuktan birinde göz bozukluğu görülür. Bu 
 görme bozukluğunun farkında olmayan aileler, çocuklarının derslerdeki düşük 
 başarı seviyelerini, öğrenme yeteneklerinin düşüklüğü olarak nitelendirebiliyor. 
 Oysa çocuğun öğrenme kabiliyetinde bir eksiklik yok, iyi göremediği için 
 derslerinden geri kalabiliyor. Özellikle bebeklik çağından 7-8 yaşına kadar geçen 
 süre hassas periyot denen bir dönemdir, yani bu süre içinde yapılan tedavilerdeki 
 başarı şansı yüksektir.&rsquo;&rsquo;
         
Erken Teşhis Önemli
         
         Göz bozukluğunun erken konulan teşhis ile kolayca atlatılabildiğini 
 vurgulayan Dikici, ailelerin çocuğu ile gerektiği şekilde ilgili olması, olayın 
 ciddiyetini anlaması, tedavi başlangıcı ve devamında hekim ile iyi koordinasyon 
 kurmasının çok önemli olduğunu belirtti.
         Çocuklarda en sık görülen göz hastalıklarının göz tembelliği, miyopi, 
 hipermetropi, astigmatizma ve şaşılık olduğunu söyleyen Dikici, görme 
 bozukluklarının görülme sıklığının yaşa bağlı olarak arttığını dile getirdi.
         Dikici, erken doğan yani prematüre bebeklerin problemlerinin çok daha 
 farklı ve büyük boyutlarda olabildiğine dikkati çekerek, bu nedenle bebek ve 
 çocuklardaki göz problemlerinin erken tanısının çok büyük önem taşıdığını 
 söyledi.
         Özellikle bebeklerde göz yaşarmasının çok ciddiye alınması gerektiğini 
 vurgulayan Dikici, göz yaşarmasının göz kanalları tıkanıklığı veya 
 konjonktivitten kaynaklanabileceği gibi glokom (göz tansiyonu) gibi çok tehlikeli 
 hastalığın habercisi de olabileceğini bildirdi.
        
         
</TEXT>
</DOC>
