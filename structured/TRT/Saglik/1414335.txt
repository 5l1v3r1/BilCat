<DOC>
<DOCNO> 1414335 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=c8eafa97-284c-4069-bb81-271e86b117c6 </URL>
<DATE> 2011/01/31 </DATE>
<TIME> 20:27:00.0 </TIME>
<AUTHOR>    </AUTHOR>
<HEADLINE>
��amurdan yap��lan mucizevi krem
</HEADLINE>
<TEXT>
Bir Türkün çamurdan elde ettiği peloid krem, romatizma, cilt ve egzama rahatsızlıkları tedavisi ve ergenlik sivilcelerinin giderilmesinde kullanılıyor


Denizli&rsquo;de bir termal tesisinin Yönetim Kurulu Başkanı olan Mustafa Şen, çamurdan elde ettiği peloid kremle yılda 800 bin lira gelir hedeflediğini bildirdi.

Mustafa Şen yaptığı açıklamada, 1983&rsquo;ten bu yana termal çamur üzerine çalışmalar yaptığını, 4 yıl peloid çamur üzerine araştırma yaparak çamurun kokusunu giderdiğini anlattı. 

Ar-Ge çalışmaları kapsamında özellikle İsrail çamurunu incelediğini ifade eden Şen, Sarayköy&rsquo;de bulunan çamurun İsrail&rsquo;in Lut Gölü çamurundan daha kaliteli olduğunu savundu.

Şen, üzerinde çalıştıkları projeye ilişkin bilgi de vererek, &rsquo;&rsquo;termal suyun içerisindeki bitki köklerinden oluşan çamurdan yılda yaklaşık 300 ton çamur elde etmeyi hedeflediklerini&rsquo;&rsquo;, çamurun krem haline getirilmesiyle de yılda 800 bin lira gelir elde etmeyi planladıklarını bildirdi.

Çamurun Kreme Dönüşme Serüveni...
Çamurun krem haline dönüştürülmesini de anlatan Şen, şu bilgileri verdi:

&rsquo;&rsquo;İlk başta çamuru kaynaktan çıkarıyoruz. Süzüyoruz, içerisinden bazı maddeleri aldıktan sonra elekten geçiriyoruz. Daha sonra krom tepsiler içinde dinlenmesi için 3-4 gün bekletiyoruz. Dinlendirdikten sonra tekrar torbalara koyuyoruz, suyunu tamamen gideriyoruz. Yani bir kese yoğurdunu asar gibi, damlacıkları bitirdikten sonra tekrar ikinci bir işleme, karma işlemine geçiyoruz. İkinci işlemden sonra çamur yeniden elekten geçiriliyor ve krem haline getiriliyor. Üçüncü ve dördüncü etapta bu kremleri krom kova içinde bir kozmetik firmasında paketlemeye geçiyoruz.&rsquo;&rsquo;  

Peloid Çamurunun Tedavi Edici Özelliği...
Peloid çamurun güzellik salonlarında, &rsquo;&rsquo;romatizma, cilt, egzama rahatsızlıklarının tedavisinde, cildin yaşlanmasında, ergenlik sivilcelerinin giderilmesinde önemli bir rol oynadığını&rsquo;&rsquo; belirten Şen, &rsquo;&rsquo;Biz termali kişinin ayağına getireceğiz. Buradan çamuru alan kişi, evinde kendisine uygulayabilecek&rsquo;&rsquo; dedi.

Çamurun bazı bölgelerde 35, bazı bölgelerde 90 derece sıcaklıkta olduğunu dile getiren Şen, 35 derecelik çamuru insan gücüyle çıkarabildiklerini, bunları romatizmal hastalıklar ve eklem rahatsızlıklarının tedavisinde kullandıklarını söyledi. Şen, 90 derece ısıdaki çamuru iş makineleri yardımıyla çıkarabildiklerini ve yüz maskesi yapımında kullandıklarını bildirdi.
</TEXT>
</DOC>
