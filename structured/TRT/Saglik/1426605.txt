<DOC>
<DOCNO> 1426605 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=71d6fd21-7938-437b-a7cf-54eaf85f11bd </URL>
<DATE> 2011/02/12 </DATE>
<TIME> 16:49:00.0 </TIME>
<AUTHOR>    </AUTHOR>
<HEADLINE>
elektronik sigaraya yasak!
</HEADLINE>
<TEXT>
ABD'de artık uçaklarda elektronik sigara içilemeyecek...


ABD Ulaştırma Bakanlığı uçaklarda genellikle sigarayı bırakmak isteyenlerin kullandığı elektronik sigaranın (E-sigara) içilmesini yasakladı. 

Yasak bahar aylarında yürürlüğe girecek.

Huffington Post&rsquo;un haberine göre, Ulaştırma Bakanı Ray LaHood, ABD&rsquo;deki bakanlığın sigara yasaklarına elektronik sigaranın da dahil edildiğini kaydetti. Yasak kararı, Amerikalı Senatör Frank Lautenberg&rsquo;in, bakanlığın sigara yasağı konusundaki duruşunu netleştirmesi talebinin ardından geldi.

Habertürk&rsquo;ün haberine göre; 1987 tarihli ve uçaklarda sigara içilmesini yasaklayan düzenlemeyi hatırlatan Senatör Lautenberg, elektronik sigaraların da zararlı olduğunu iddia etti.

Duman Yerine Buhar Çıkarıyor
Plastikten yapılmış olan elektronik sigaralarda, sıvı nikotin çözeltisini ısıtan metal bir parça bulunuyor. Ancak bu sigaralar, duman yerine buhar çıkarıyor. Normal bir sigaranın içinde ise 4 binden fazla zehirli madde bulunuyor. 

Öte yandan ABD&rsquo;de yaklaşık 46 milyon kişi sigara kullanıyor. Bunların da yaklaşık yüzde 40&rsquo;ı her yıl sigarayı bırakmayı deniyor. 

İlk kez 2002 yılında yurtdışında satışa sunulan e-sigaranın ABD pazarında ise yer edinmesi kolay olmadı. 2006 yılına kadar zorlu bir süreçten geçildi. Fakat bu alandaki endüstri hızla büyüdü ve 2006&rsquo;da binlerle ifade edilen kullanıcı sayısı ise bugün dünya çapında milyonlara ulaştı. Yani her hafta on binlerce kişi bu yeni e-sigarayı kullanmaya başladı. 

Diğer yandan, elektronik sigaraların yasal olup olmadığı ve riskleri tartışılmaya devam ediliyor
</TEXT>
</DOC>
