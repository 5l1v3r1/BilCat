<DOC>
<DOCNO> 1419180 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e1e99997-7201-47bd-9df4-605658e09b6a </URL>
<DATE> 2011/02/05 </DATE>
<TIME> 12:15:00.0 </TIME>
<AUTHOR>    </AUTHOR>
<HEADLINE>
her derde deva "ta��"lar!
</HEADLINE>
<TEXT>
İşte mercandan, Yakuta, Topazdan Akuamarine, Ametistten Amazonite taşların sağlığa faydaları...

Sabah gazetesi taşların faydalarını anlatan bir haber yayınladı. İşte Mercandan, Yakuta, Topazdan Akuamarine, Ametistten Amazonite taşların insan sağlığına faydaları...


AZURİT:Uzun süre araba kullanan ya da bilgisayar başında çalışmaktan dolayı gözleri yorulanlar için çok iyidir.

TURKUVAZ
Ülkemizde bir adı da &quot;Firuze&quot; olan bu taş kalp hastalıkları, tansiyon ve sindirim sorunlarına karşı etkilidir. Sadakat, dostluk ve sevgiyi temsil eder. Özellikle kadınlar için cinsel cazibeyi arttırır ve huzur verir.

YEŞİM
Toksinleri vücudunuzdan atmanıza yardımcı olur. Diş ağrıları için faydalıdır. Ağzınızda bir süre tuttuğunuzda ağrıyı alır. Kadınlarda adet ve doğum sancılarına iyi gelir, duygularınızı dengeler.

MERCAN
Mercan taşı, sedef hastalığı başta olmak üzere, bir çok cilt hastalığının tedavisi amacı ile kullanılır. Saflığın ve dengenin korunmasına yardımcıdır. Nazara karşı kullanılmaktadır. Konsantrasyon eksikliğini giderir.

AKUAMARİN
Akuamarinin sinirleri yatıştırıcı özelliğinin yanı sıra düşüncenin berraklaşması ve yaratıcı gücün ortaya çıkmasında da büyük rolü vardır. Böbrek, karaciğer, dalak ve tiroid bezlerini kuvvetlendirir.

YAKUT
Kan dolaşımına ve bağışıklık sistemine olumlu etkileri vardır. Liderlik duygusunu ön plana çıkararak çevrenizdeki insanların sorumluluğunu almanızı sağlar.

TOPAZ
Topaz Taşının bir diğer ismide &quot;Sarı Yakut&quot; olarak bilinmektedir. Yine bu taşa verilen isimlerden biri de &quot;Aşk Taşı&quot; ismidir. Aşıkların arasındaki sürtüşmeleri giderir. Kişinin sanatsal yönlerini açığa çıkarır. Göz hastalıklarına iyi gelir.

ZÜMRÜT
Bağışıklık ve sinir sistemi, kalp, ciğer aynı zamanda böbreği kuvvetlendirdiği bilinir. Bedeninizi ve ruhunuzu temizleyerek duygusal yönden dengeye kavuşturur. Samimiyet ve sadakatin sembolüdür. Kullanan kişinin yüksek iradeye sahip olmasını, karşısına çıkan zorlukları aşmasını sağlar. Cesaret ve kendine güven getirir.

AYTAŞI
Bacak ve sırt ağrılarına aynı zamanda kramplara iyi gelir. Bilinçaltınızı netleştirir, konuşma yeteneği verir, duygu ve düşüncelerinizi rahat bir şekilde dışa vurmanızı sağlar.

KUVARS 
Yoğunluğu en yüksek olan taşlardandır. Beyni uyarır, negatif enerjiyi yok ederek pozitif enerjiye çevirir. Kıskançlık, korku ve öfkeden koruduğu bilinir. Uzun süre kullandığınızda akan bir suyun altında yıkadıktan sonra bir gece toprağa gömerseniz taşın topladığı negatif enerjiyi atmış olursunuz.

JASPER
İç organları ve sindirim sistemini güçlendirir. yüksek enerji verdiğinden, güçlü hissetmenizi sağlar. Erkekler için cinsel dürtüleri arttırır. İnanç, sadakat, sevgi ve saygının simgesidir.

AKİK
Cinsel gücü arttırır. Metabolizmanın düzgün çalışmasına yardımcı olur. Bunların yanı sıra gerginliği ve stresi azaltır.

AMETİST
Yatıştırıcı etkisiyle bilinen ametist bağışıklık sistemini de kuvvetlendirir ayrıca meditasyon için de kullanılabilecek bir taştır. Enerjisi çok yüksek olduğundan bulunduğu ortamdaki bütün kötü enerjiyi pozitife çevirir.

İNCİ
Sadelik ve alçak gönüllülüğü simgeler. Böyle gözükmekle beraber, aslında çok kıymetli olmayı anlatır. Bu yüzden bilgeliğin ve alimliğin simgesi olarak da görülmüştür. Eski zamanlarda anne sütünü arttırdığı düşünülüyordu.

AMAZONİT
Beden ve ruh dünyaları arasında sürekliliği ve anlayışı sağlar. Kişinin yaşamına anlam katmasına, yaşamına değer vermesine yardım eder.

ZEBERCET
Kalp, pankreas, dalak ve ciğerlerin üstünde olumlu etkileri bulunur. Beden-zihin arsındaki dengeyi sağlar.

LAL
Tutkunun taşı olarak bilinen lal cinsel gücü arttırır ayrıca kadınlarda adet düzensizliği ve menapoz için faydalıdır. Kan dolaşımını kolaylaştırarak kanı temizlemesi, unutkanlığa iyi gelmesi, huzur vermesi, sevgi ve şefkat duygularını canlandırması bilinen psikolojik özelliklerindendir.

KEHRİBAR
Boğaz ve tiroid bezi enfeksiyonlarını tedavi etme özelliği vardır.

SAFİR
Kalbi ve böbrekleri güçlendirmesiyle birlikte salgı bezleri üzerindeki etkileriyle bilinir. Ruhsal sağlığı dengeler ve sezgi yeteneğinin artmasına neden olur. Sıkıntıları aşmanızda verdiği farkındalık etkisiyle yardımcı olur.

ELMAS
Beyin fonksiyonlarını güçlendirici özelliğe sahiptir, aynı zamanda temel bir tedavi edici niteliktedir. Bolluk, saflık, masumluk ve sadakat simgesidir.

AVENTURİN
Fiziksel gücü ve canlılığı artırır. Özellikle kalp sağlığı için olumlu etkileri olan bir taştır. Strese karşı da kullanılabilir.

GÜNEŞ TAŞI
Depresyon, stres atma, enerji akışı, pozitif algılama, cesaret sağlayan bir taştır.

GRANAT
Depresyon giderir, kanın temizlenmesini sağlar, dolaşım rahatsızlıklarına iyi gelir, aşırı hareketli ( hiperaktif ) çocukların sakinleşmesini sağlar.

CEROİT
Kişinin kendine güveninin artmasını sağlar. Kişinin maddi ve manevi bağ ve bağımlılıklarından kurtararak ruhen özgürleşmesine yardımcı olur. Korkulardan kurtulmak için ametist ile birlikte kullanılılır. Kabuslara karşı etkilidir.

HEMATİT
Stresi azaltır, enerji ve canlılık verir. Karar verme güçlüğü çeken kişilere iyi gelir. Kan dolaşımı üzerinde pozitif etkisi vardır.

KAPLAN GÖZÜ
Astım hastalarına iyi gelebilecek bir taştır. Sindirim sistemi bozuklukları, dalak ve pankreas üzrinde etkisi vardır. Güç ve cesaret taşı olarak bilindiğinden sadece avucunuzun içinde tutarak endişelerinizden kurtulabilirsiniz. Dengeleyici özelliği sayesinde çevrenizdeki olayları daha kolay algılamanızı sağlar.

YILDIZ TAŞI
Duygusal denge sağlar, heyecanları, alınganlıkları, aşırı duygulanmaları dengeler. Erkeksi enerji ve güç verir. Kararlılık oluşturur. Manevi yükselişe vesile olur.

FLORİT
Kişinin anıların tutsaklığından kurtulmasını sağlar ve duyulan boşluk hissini yatıştırır. Düzensiz ve dağınık hissedilen anlarda denge ve dinginlik verir. Duygusal bakımdan mutsuz olduğunuz ve sizi rahatsız eden mantıksız düşüncelere kapıldığınızda florit size destek olacaktır.

KRİZOKOL
Bedeni, kalbi ve ruhu kötülüklerden ve olumsuz duygu ve düşüncelerden arındırır.

LABRADORİT
Sindirim sistemini destekler, özellikle mideyle ilgili düzensizlikleri giderir. Rahatlamamıza ve uyumamıza yardım eder. Hayret verici yetenekler geliştirir, görülen rüyaları hatırlamaya yardım eder.

MAGNEZİT
Analiz etmek, kendini tanımak ve araştırıcı ruhu geliştirmeye yardımcı olan bir taş olduğu gibi, kişileri motive etmesi ve farkındalığı arttırma özellikleri de bulunur. 

MALAHİT
Sakinleştirici bir taş olup, uyku ve uyumaya yardım eder. Güneş sinir ağı chakrasının üzerinde kullanıldığında, içimize gömdüğümüz acıları tekrar ortaya çıkarma gücü vardır.

OBSİDYEN
Karın ve bağırsakları etkileyerek iyileştirir, zihin ve duyguyu birleştirir.

OLİVİN
Bedeni temizleyip vücut-zihin dengesini sağlar, kaygıyı düşürüp zihni açar ve kişisel büyümeyi hızlandırır.

OLTU TAŞI
Gerdanlık olarak kullanılırsa boğaz ve Tiroid bezi enfeksiyonlarını yok eder, guatrın oluşmasını önler.

ONİKS
Cinsel dürtüleri azaltarak farklı konulara adapte olmanızı sağlar. Bağımlılıklarınızdan kurtulmak istediğinizde kullanırsanız, size kendinizi kontrol etmenizde yardımcı olur. Çevrenizdeki kötü enerjilerin etki etmesini engeller.

UNAKİT
Unakit taşının enerjisi kendimizi sevmemize yardımcı olmaktadır. Kadınlar üstünde özellikle hamilelik dönemlerinde yararlı etkilere sahiptir. Dengeleyici özellikleri olan bir taştır.

PİRİT
Beyin fonksiyonunu arttırıcı gücü ve kişilerin dünyaya pembe gözlüklerle bakmasını sağlayıcı fonksiyonları ile birlikte irade gücünü de yükseltir.

SİYAH TURMALİN
Koruma ve denge için iyi bir şifa kristalidir. Alerjik problem yaşayanlar için iyi sonuç verdiği görülmüştür. Bağışıklık, endokrin ve otonom sinir sistemi de dahil olmak üzere vücut sistemlerinde destekleyicidir ve olumlu etkileri vardır.

SODALİT
Boğazdaki şişlikleri ve iltihabı azaltır. Duygularını kolay ifade edemeyenlerin taşıdır. Asıl düşüncelere odaklanmayı sağlayarak, konsantrasyonu kolaylaştırır

SUGULİT
Çocukların öğrenme sorunlarını ortadan kaldırmak, daha kolay öğrenmelerini sağlamak için Sugulit taşı çocukların odalarında bulundurulmalıdır.

</TEXT>
</DOC>
