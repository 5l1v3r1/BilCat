<DOC>
<DOCNO> 1429264 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b3c0d204-9692-49e3-bfd3-48b97dc85a5e </URL>
<DATE> 2011/02/15 </DATE>
<TIME> 11:03:00.0 </TIME>
<AUTHOR>    </AUTHOR>
<HEADLINE>
enerji i��ece��i aniden ��ld��r��yor
</HEADLINE>
<TEXT>
Yüksek kafein içeren enerji içeceklerinin özellikle çocuklar üzerinde ani ölüme yol açtığı bildirildi.

 Miami Tıp Üniversitesinde Dr. Steven Lipshultz, enerji içeceklerinin ani ölüme yol açabildiğini çocukların büyük risk altında olduklarını söyledi.

&quot;Kimyasal formülü açık olarak bilinmeyen bu içecekler doktora danışılmadan kullanılmamalı. Hele ilaç kullanan bir kişi bu karışımlardan içerse sonuç felaket olabilir. İçilmesinden bir saat sonra kan sistemi artık normal olmuyor. Kalp ve damar hastalığı olan hastalarda görüldüğü gibi anormal oluyor.&quot;

Kişi Ne Olduğunu Anlamadan Ölebilir

Yüksek doz uyarıcı  ölüme sebep  olabiliyor. Kafen oranı çok yüksek olan bu içecekler yüzünden kişi ya ani bir kalp krizi geçirir ya da tansiyonu yükselir beyin kanamasından daha ne olduğunu anlamadan hayatını kaybedebilir.

Davranış bozukluğu olanlar ve diyabet hastaları da risk altındakiler sıralamasında ön sıralarda yer alıyor.
 
Enerji içeceklerinin madde bağımlılığına yol açmasından ve alkolle beraber alınmasının yaratacağı zararlardan da ciddi endişe duyuluyor. Kafein bağımlılığı ve kafein yoksunluğu da gençleri bekleyen diğer tehlikeler.

Belirli bir süre kafein içeren yiyecek ve içecekleri tüketenlerde zamanla kafein bağımlılığı gelişiyor ve bu kişiler kafein almadıklarında huzursuzluk, sinirlilik, çarpıntı, yorgunluk, baş ağrısı gibi kafein yoksunluk belirtileri de gösterebiliyorlar.





</TEXT>
</DOC>
