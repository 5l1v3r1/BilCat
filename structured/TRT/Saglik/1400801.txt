<DOC>
<DOCNO> 1400801 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=140c28e5-9a9e-4909-9ce6-79e6ab6e3941 </URL>
<DATE> 2011/01/18 </DATE>
<TIME> 18:19:00.0 </TIME>
<AUTHOR>    </AUTHOR>
<HEADLINE>
i��te t��rkiye'nin hepatit risk haritas��
</HEADLINE>
<TEXT>
Viral Hepatitle Savaşım Derneği, Türkiye'nin risk haritasını çıkardı. Hepatit B virüsünün 
 en yaygın olduğu bölgeler Doğu ve Güneydoğu Anadolu.

 Viral Hepatitle Savaşım Derneği&rsquo;nin 2 yıl süren, otobüsle Hepatit Tarama ve Bilinçlendirme Projesi çerçevesinde Türkiye&rsquo;nin risk haritası çıkarıldı.

         Dernekten yapılan açıklamaya göre, 2 yıl boyunca, otobüsle Türkiye genelinde 45 şehri dolaşarak tarama ve bilinçlendirme çalışması yürüten Viral Hepatitle Savaşım Derneği&rsquo;nin verileri, Türkiye&rsquo;nin hepatit gerçeğini ortaya koydu. 

50 Bin Kan Örneği Değerlendirildi
50 bin kan örneğinin değerlendirildiği çalışmanın, hepatitlerin ülkemizde yaygın görüldüğünü bir kere daha teyit ettiği belirtilen açıklamada, şöyle denildi:

&rsquo;&rsquo;Türkiye&rsquo;deki Hepatit B pozitifliği oranı yüzde 5.2, Hepatit C pozitifliği oranı yüzde 0.5 olarak belirlendi. 

Oranların biraz yüksek çıkmasında, bu çalışmada, tarama testlerinin isteklilerde yapılması  ve bunların bir kısmının daha önceden taşıyıcı olduklarını bilmelerinin rol oynadığı düşünülmektedir.&quot;

         Açıklamada, Hepatit B virüsüne karşı doğal aşılı olanlar değerlendirildiğinde, çocuklara yapılan aşılar nedeniyle, Hepatit B virüsüne karşı gelişen antikor pozitifliğinin daha yüksek olduğu vurgulandı.

Hepatit B, Doğu ve Güneydoğu Anadolu&rsquo;da Daha Yüksek 
         Açıklamaya göre, Doğu ve Güneydoğu Anadolu&rsquo;da Hepatit B virüsü pozitifliği daha yüksek 
 görüldü. 

Bu bölgeleri, Akdeniz, İç Anadolu, Karadeniz ve Marmara bölgeleri takip ederken, en düşük oran Ege&rsquo;de tespit edildi. 

Hepatit C pozitifliği açısından en yüksek oranlar Karadeniz ve Akdeniz bölgelerinde görülürken, en düşük oran yine Ege&rsquo;de çıktı. 

Hepatit C pozitifliklerinin, küçük ve genç yaşlarda daha düşük olduğu, yaşla birlikte giderek arttığı belirlendi.
</TEXT>
</DOC>
