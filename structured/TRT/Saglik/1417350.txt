<DOC>
<DOCNO> 1417350 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=a78e0113-e476-499a-8953-9ec5d0d4b061 </URL>
<DATE> 2011/02/03 </DATE>
<TIME> 16:39:00.0 </TIME>
<AUTHOR>    </AUTHOR>
<HEADLINE>
i��te t��rkiye'nin kanser haritas��
</HEADLINE>
<TEXT>
TBMM Kanser Araştırma Komisyonu Türkiye'nin Kanser haritasını çıkardı. Türkiye'de yaklaşık 400 bin kanser hastası var.

Kanser hastalığı konusunun araştırılarak alınması gereken önlemlerin belirlenmesi amacıyla kurulan TBMM Araştırma Komisyonu, Türkiye&rsquo;nin &quot;Kanser haritasını&quot; çıkardı.

 Çernobil&rsquo;in, Türkiye&rsquo;de kanser hastalığı üzerindeki etkilerini araştırmak üzere kurulan komisyon, kanser hastalığının Çernobil&rsquo;den değil, çok daha farklı nedenlerden arttığını tespit etti.

 Araştırma Komisyonu&rsquo;nun rapora yansıyan bilgilerine göre; Türkiye&rsquo;de kanserle yaşayan kişi sayısı yaklaşık olarak 400 bin iken, en çok görülen kanserler erkeklerde akciğer, kadınlarda ise meme kanseri olarak tespit edildi.

 TBMM Kanser Araştırma Komisyonu Başkanı AKP Gümüşhane Milletvekili Kemalettin Aydın, Meclis&rsquo;te komisyon üyeleri ile birlikte düzenlediği basın toplantısında, komisyon çalışmalarının rapor haline getirildiğini ve TBMM Başkanlığına sunduklarını bildirdi.
 
Kanser hastalığının önlenmesi konusunda yapılabilecekleri anlatan Aydın, sigara, tütün ile mücadele, gıda güvenliği, enfeksiyonlar ile mücadele, erken teşhis, tedaviye yönelik hizmetler başlıkları altında çalışmalar yürüttüklerini kaydetti.
 
Türkiye&rsquo;de kanser hastalığının ikinci ölüm nedeni olduğunu anlatan Kemalettin Aydın, her yıl 150 binin üzerinde kanser vakasının ortaya çıktığını söyledi.
 
Kanserin 2030 yılında ülkenin önemli bir sağlık sorunu olacağının altını çizen Aydın, kansere yüzde 90-95 oranında çevresel etkenlerin neden olduğunu anlattı.
  
 800 sayfalık kanser araştırma raporu ile ilgili bilgiler de veren Aydın, komisyonun aylar süren çalışmalarını anlattı.

 TBMM Kanser Araştırma raporuna göre Türkiye&rsquo;de kanser oluşumunda bazı çevresel etkenler, dünya ortalamasına göre 700 kat daha fazla. Tüm ölümler içinde kanserden kaynaklanan ölümlerin oranı, 2000 yılında yüzde 13.1 oldu. 2004&rsquo;te yüz binde 167 olan kanser görülme hızı, 2005&rsquo;te yüz binde 180.3&rsquo;e, 2006&rsquo;da ise yüz binde 200&rsquo;ün üzerine çıktı. Türkiye&rsquo;de  her sene yaklaşık 150 bin yeni kanser vakası tespit ediliyor..



Kanser hastalığı konusunun araştırılarak alınması gereken önlemlerin belirlenmesi amacıyla kurulan komisyon, kanser hastalığına neden olan ve hastalığın  çözümüne yönelik şu önerileri ve tespitleri ortaya koydu: 

&quot;Karadeniz&rsquo;in güney ve doğu yamaçlarında deri kanseri yoğun; mide, kalın bağırsak ve prostat vakaları daha çok 250 metrenin altında; akciğer vakaları ise tarımsal alanda görülüyor.

 Bölgedeki 558 su numunesinin 103&rsquo;ünde arsenik, 290&rsquo;ında kurşun, 306&rsquo;sında selenyum değerleri, Dünya Sağlık Örgütü limit değerlerinin üzerinde bulundu.

 250 kilometrelik yüksek gerilim hattının 600 metre mesafe içerisinde bulunan yerleşim yerlerindeki kanser vakalarının, hattın dışındaki yerlere oranla oldukça yüksek olduğu ortaya çıktı. 

Türkiye, AB ülkeleri içinde 2.3 milyar Euro ile kansere toplamda en fazla harcama yapan ilk 6 ülke arasında yer alıyor.

 2030 yılında 10 milyar Euro&rsquo;yu aşacak. Sigara ile ilgili kanserlerden yılda 90 binden fazla kişi hayatını kaybediyor; bu, her gün 150-200 kişi demektir. Çevresel kanserlerden &rsquo;asbest&rsquo; ve &rsquo;erionit&rsquo;e bağlı kanserler, Türkiye&rsquo;de dünya ortalamasından 700 kat daha fazla.

 Radyasyona doğal kaynaklardan olduğu kadar, endüstriyel, tıbbi ve diğer kaynaklardan da maruz kalınması, lösemi, meme kanseri ve tiroid kanseri riskini artırabilmektedir.

 Çernobil nükleer kazası nedeniyle 2065 yılına kadar Avrupa&rsquo;da 16 bin tiroit kanseri vakası ve 28 bin diğer kanser vakası olacağı tahmin edilmektedir.

Akdeniz diyeti, kanser ve kardiyovasküler hastalıkların azalmasına katkıda bulunan diyet kalemlerinin kombinasyonudur. 

Akdeniz diyetinin izlenmesi, daha az sigara içme, daha az obezite, daha fazla fiziksel aktivite ile de ilişkilendirilmiştir.

 Rapora ayrıca; kanser hastalığından korunmak için öneriler de yansıdı.

</TEXT>
</DOC>
