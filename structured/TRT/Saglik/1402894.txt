<DOC>
<DOCNO> 1402894 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=67589ead-676d-409e-9946-952e5c1d8b68 </URL>
<DATE> 2011/01/20 </DATE>
<TIME> 12:25:00.0 </TIME>
<AUTHOR>    </AUTHOR>
<HEADLINE>
"yanl���� baca���� kestiler"
</HEADLINE>
<TEXT>
Karabük'te şeker hastası Himmet Çelik'in bacağı ameliyatla kesildi. Ancak yakınları, Çelik'in yanlış bacağının kesildiğini iddia ediyor.

Karabük&rsquo;te şeker hastası Himmet Çelik&rsquo;in bacağının kesilmesine karar verildi; ameliyat yapıldı.  

Ancak ameliyattan sonra yakınları, Çelik&rsquo;in sol bacağı yerine sağ bacağının kesildiğini ileri sürdü. İddialar üzerine Sağlık Bakanlığı harekete geçti. 

İddiaya konu olan bu inanılması güç olay Karabük&rsquo;te yaşandı. Karabük&rsquo;te yaşayan 68 yaşındaki Himmet Çelik, şeker hastalığı yüzünden bir süre önce felç geçirdi.  Çelik&rsquo;in sol bacağında yara oluştu; yara, bir türlü iyileşmedi. 

Bacağın kesilmesine karar veren doktorlar, hasta yakınlarını bilgilendirdi. Çelik, Şirinevler Devlet Hastanesi&rsquo;nde ameliyat oldu. 
Ameliyat sonrasında aile, gördükleri karşısında şaşkına döndü. 

Ayağı kesilen Himmet Çelik&rsquo;in kızı Seçil Çelik, &quot;Ameliyat sonrası yalnış ayağının kesildiğini fart ettim babamın. Yani sağlam bacağı kesildi&quot; diye konuştu.
Savcılığa Suç Duyurusu
Aile, savcılığa suç duyurusunda bulundu. 
Bakanlık Harekete Geçti
Konuyla ilgili adli soruşturma başlatılırken iddialar üzerine Sağlık Bakanlığı da harekete geçti. Olayın soruşturulması için müfettiş görevlendiren Bakanlık, ihmal ve kusur tespit edilmesi durumunda ilgililer hakkında yasal işlem başlatılacağını açıkladı.   


</TEXT>
</DOC>
