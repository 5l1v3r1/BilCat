<DOC>
<DOCNO> 1401869 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=35b2c77b-7447-415f-9bb3-9b94d045659b </URL>
<DATE> 2011/01/19 </DATE>
<TIME> 16:46:00.0 </TIME>
<AUTHOR>    </AUTHOR>
<HEADLINE>
s��t kutuya girince...
</HEADLINE>
<TEXT>
Uzmanlar UHT sütteki tehlikeye dikkat çekiyor.

Pastörizasyon, sütün ya 70-75 °C ısıda 15 saniye ya da yaklaşık 90 °C ısıda 1 saniye bekletilmesi ile elde ediliyor. 

Kutu sütlerde ise çok daha yüksek ısı UHT yöntemi (Ultra High Temperature) kullanılıyor. Süt 135-150 derece sıcaklıkta 2-4 saniye ısıtılıyor. Klasik evde kaynatma usulünde ise; sıcaklık yavaş yavaş 95-100 dereceye çıkıyor, bir taşım kaynatılıp ocak kapatılıyor. 

UHT&rsquo;li süt 4 ay, pastörize 3 gün, evde kaynatılan ise daha az dayanıyor. Bütün bu işlemler sütteki faydalı bakterileri, onların ürettikleri enzim ve vitaminleri de tahrip ediyor. 

En Büyük Kayıp UHT’de
Aksiyon Dergisi&rsquo;nin haberine göre, en büyük kayıp UHT teknolojisi uygulandığında yaşanıyor. Bundan dolayı sokak sütü ya da pastörize şişe sütte yoğurt tutarken kutu sütte tutmuyor.

UHT yöntemi suda çözünen vitaminlerin neredeyse yüzde 80&rsquo;ini ve B12 vitamininin ise tamamını ortadan kaldırıyor. 

Bağırsaktaki probiyotiklere (yararlı bakterilere) zarar vererek onların bağırsağımızda sentezlediği vitaminlerin üretiminin de azalmasına sebep oluyor. 

Yarar Yerine Zarar Veriyor İddiası
Süt içindeki minerallere gelince; kalsiyumun da dâhil olduğu birçok mineralin vücut tarafından alınabilme ve kullanılabilme özellikleri de büyük ölçüde yok oluyor.

 Dolayısıyla, içtiğimiz süt vücudumuza yarar sağlamak yerine zarar verir hâle geliyor. Hatta bazı uzmanların iddia ettiğine göre, içerik açısından oldukça fakirleşen UHT sütlerin tadı ve lezzeti de değişiyor. 

İddialara göre, bunu telafi etmek, tekrar süt lezzetini kazandırmak için bazı kimyasallar devreye sokuluyor. 

Sütün vücudumuz için vazgeçilmez bir besin maddesi olduğu aşikâr. Dolayısıyla, sütün mümkün olduğu kadar kısa sürede bozulanı tercih edilmeli. 

</TEXT>
</DOC>
