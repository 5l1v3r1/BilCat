<DOC>
<DOCNO> 1393333 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=dab6454c-4284-4246-bffd-3b7c972ec762 </URL>
<DATE> 2011/01/11 </DATE>
<TIME> 17:15:00.0 </TIME>
<AUTHOR>    </AUTHOR>
<HEADLINE>
re��ete tarih oluyor!
</HEADLINE>
<TEXT>
SGK yeni bir uygulamaya imza atıyor. Artık hastanelere başvuru elektronik kartlarla yapılacak. Kağıt reçetelere de gerek kalmayacak.

    



Elektronik kimlik kartı hayatımıza giriyor. Hastanelere başvuru elektronik kartlarla yapılacak. Kağıt reçetelere de gerek kalmayacak. 2011 sonunda her vatandaş bu kartlarla muayene olacak.
SGK Düğmeye Bastı
Sosyal Güvenlik Kurumu (SGK) çipli kart yani elektronik kimlik kartı için harekete geçti. Elektronik Kimlik Kartının birçok özelliği var. Hem nüfus cüzdanı, hem sosyal güvenlik kartı, hem de reçete yerine geçecek.

Vatandaşlar yeni dönemde hastanelere vatandaşlık bilgilerini de içerecek bu kartlarla başvuracak.

Konuyla ilgili bilgi veren SGK Başkan Yardımcısı Hüseyin Rahmi Çetin, &quot;Vatandaşlar kendilerine elektronik kimlik kartı dağtılmasından sonra hasteneye gittiklerinde doğrudan hekimin muayenehanesine giderek buradaki uygun kart okuyuculara yerleştirilerek, hem sıra numarası alabilecekler hem de kurumumuzla elektronik ortamda iletişim sağlayarak provizyon işlemini gerçekleştirmiş olacaklar&quot; diye konuştu.
  
Doktorun yazdığı reçeteler de tarih olacak.
Hastanın Kullandığı Tüm İlaçlar Takip Edilebilecek
 Elektronik kimlik kartı sayesinde doktorlar hastaların daha önce kullandıkları tüm ilaçları bilgisayar ortamında takip edebilecek.
Doktorlar, yürütülen çalışmalar tamamlandığında hastanede bilgisayarlarını kullanarak elektronik imzalı reçeteler yazacak.

Hasta elektronik kimlik kartıyla eczaneye gittiğinde eczanede yer alan kart okuyucu sistemiyle kendisine ait reçetelerin görünmesi imkanına kavuşacak.

Özel Şifre ve Parmak İzi
Elektronik kimlik kartları kişiye özel şifre ya da  parmak izi taşıyacağı için başkasının yerine ilaç alma ya da muayene olma usulsüzlüklerinin de önüne geçecek.

Çipli kartlar daha önce reçeteyle uğraşan eczacı ve vatandaşın da işini kolaylaştıracak.
2011 Sonunda Herkesin Kartı Olacak
Sağlık kartlarından pilot il olan Bolu&rsquo;da 220 bin kişiye dağıtıldı.

Çalışmalar 2011 yılı sonunda tamamlanacak. Ve her vatandaş bu özel kartlara sahip olacak. 



</TEXT>
</DOC>
