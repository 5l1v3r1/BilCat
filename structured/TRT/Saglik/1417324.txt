<DOC>
<DOCNO> 1417324 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=5615c23f-5190-4575-8f94-7479544c553f </URL>
<DATE> 2011/02/03 </DATE>
<TIME> 15:23:00.0 </TIME>
<AUTHOR>    </AUTHOR>
<HEADLINE>
so��uklarda y��z felcine dikkat!
</HEADLINE>
<TEXT>
Mardin Devlet Hastanesi Başhekimi Dr. Salih Güçlü, soğuk ve kuru havalarda vatandaşları yüz felcine karşı uyardı.

 Son günlerde aşırı soğuk ve rüzgarlı havaların, yüz hareketlerini sağlamak amacıyla beyinden gelen komutları kaslara ileten sinirlerde yarattığı sorunlar nedeniyle yüz felcinin meydana geldiğini belirten Mardin Devlet Hastanesi Başhekimi Dr. Salih Güçlü, dışarıya çıkan vatandaşlara mutlaka bere, atkı ve eldiven giymelerini tavsiye etti. 

Güçlü, &quot;Aşırı soğuk ve rüzgarlı havaların yüz felcini tetiklemesinden dolayı dışarı çıkarken boyun ve yüzün korunması gerekir. Felç anında yüzün yarısı kısmen hareketsiz ve ifadesiz kalır. 

Yüz felci geçiren hasta alnını kırıştıramaz, gözünü kapatamaz, dişlerini gösteremez, dudaklarını büzemez. Ağız köşesi kıvrımı düzleşir. Dilin ön kısmında tat duyusu bozulur. Yüz şeklinde de değişiklikler meydana gelir&quot; dedi

Yüz felci hastalarının çoğunun ilaç tedavisi veya fizik tedavi yardımıyla hızla düzelebileceğini vurgulayan Dr . Salih Güçlü, şunları söyledi:

&quot;Bazen de cerrahi tedavi gerekiyor. Hastaya, yüzün mimik kaslarını hareket ettirmesi için sakız çiğnemesi önerilir, yüz kasları üzerine masaj yapması tavsiye edilir. 

Yüz felcine maruz kalmamak için özellikle rüzgarlı ve soğuk havalarda dışarı çıkarken bere, boyun ve yüz atkıyla sarılmalı. Duş ve baş yıkama sonrası kurumadan dışarı çıkılmamalı. 

Özellikle bu önlemler sonbahar ve kış mevsiminde sıklığı artan yüz felci gelişiminden kısmen de olsa korunmayı sağlanabilir.&quot; 

</TEXT>
</DOC>
