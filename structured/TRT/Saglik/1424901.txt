<DOC>
<DOCNO> 1424901 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b0ff0c44-8cd4-4f21-8f69-2a7c5738729f </URL>
<DATE> 2011/02/10 </DATE>
<TIME> 18:09:00.0 </TIME>
<AUTHOR>    </AUTHOR>
<HEADLINE>
zehirli guatra dikkat!
</HEADLINE>
<TEXT>
 Tedavi edilmediği takdirde kalp krizine hatta ölüme bile sebep olabiliyor.


  Guatr, tiroid bezinin büyümesinden kaynaklanan bir hastalık.

  Görevi, hormon üretmek olan tiroid bezi salgıladığı hormonlarla saç telinden ayak tırnağına kadar vücudun bütün sistemlerine yön veriyor.

  Hatta zeka gelişimini de yakından etkiliyor.

 Zehirli guatr ise tiroid bezinin gereğinden fazla çalışması durumunda ortaya çıkıyor.

  Bu hastalığı ihmal etmemekte fayda var.

  Zira tedavi edilmeyen zehirli guatr kötü sonuçlar doğurabiliyor.

 İyot eksikliği ya da fazlalığı guatr hastalığının en önemli sebepleri arasında.

   Uzmanlara göre bir kişinin günlük iyot ihtiyacı 3 ila 6 gram.

  İyotlu tuz tüketilirken miktarına dikkat etmek gerekiyor.

   Aşırı stres ile ani ve şiddetli üzüntüler de kalp krizine kadar giden zehirli guatrı ortaya çıkaran diğer sebepler.

   Zehirli guatr, hekim tarafından elle muayene ve ultrason taraması ile tespit edilebiliyor.

  Tedavi için ise ilaç, radyoaktif iyot  ya da cerrahi yöntemler kullanılıyor.


</TEXT>
</DOC>
