<DOC>
<DOCNO> 1420963 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=eac65d4b-8d9b-437b-8128-565a9b3746bd </URL>
<DATE> 2011/02/07 </DATE>
<TIME> 12:43:00.0 </TIME>
<AUTHOR>    </AUTHOR>
<HEADLINE>
darfur'a 150 yatakl�� hastane
</HEADLINE>
<TEXT>
Sağlık Bakanlığı ve TİKA işbirliği ile Darfur'da yapılacak hastanenin temeli Devlet Bakanı Faruk Çelik'in katıldığı bir törenle atıldı.

     
Devlet Bakanı Faruk Çelik, Sağlık Bakanlığı ve Türk İşbirliği ve Kalkınma İdaresi Başkanlığı TİKA işbirliği ile Darfur&rsquo;da yapılacak 150 yataklı hastanenin temel atma törenine katıldı. 

Büyük sevgi gösterileri altında hastanenin yapılacağı meydana gelen Devlet Bakanı Çelik&rsquo;e, Cumhurbaşkanı Müsteşarı Ahmet Bilal de eşlik etti. 
     
Temel atma öncesi konuşan Cumhurbaşkanı Müsteşarı Bilal, Türkiye&rsquo;nin Darfur bölgesinde yaptığı hastanenin birçok hastanın iyileşmesi için Niyala halkı için yapılmış büyük bir proje olduğunu ve bu hastane için Türkiye&rsquo;ye çok teşekkür ettiklerini söyledi. 
     
Devlet Bakanı Faruk Çelik de Afrika&rsquo;nın Türkiye için çok önemli olduğunun altını çizdi:
&quot;Sudan, Darfur, Afrika, bu coğrafya Türkiye için çok önemlidir. Tarih boyunca da önemli olmuştur şimdi de önemlidir. Türkiye olarak ekonomik olarak üzerimize ne gerekiyorsa yerine getirmek için çalışacağız. Türkiye Cumhuriyeti Başbakanı Recep Tayip Erdoğan, 4 sene önceki ziyaretinde burada bir hastanenin yapımı için talimat verdi. Biz de Sayın Başbakanımızın bu talimatını gerçekleştirmek için bir uçak dolusu heyet ile bugün sizler ile kucaklaşıp, Başbakanımızın verdiği sözü yerine getirmek için hastanenin temellerinin atıyoruz.&quot; 
     
Temel atma sonrası Çelik, Sağlık Bakanlığı ve TİKA ile ortak proje çerçevesinde &quot;Kimse Yok Mu&quot; derneğinin Niyala Devlet Hastanesinde kurulan ameliyathanelerinde katarakt ameliyatını izledi. 
     
Türk Kızılayı&rsquo;nın Sahra Hastanesini de ziyaret eden Çelik, hastaların durumları hakkında bilgi aldı
</TEXT>
</DOC>
