<DOC>
<DOCNO> 1414595 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=b4ff3c22-902c-4a49-a3b9-ebd21a8c170d </URL>
<DATE> 2011/02/01 </DATE>
<TIME> 06:43:00.0 </TIME>
<AUTHOR>    </AUTHOR>
<HEADLINE>
her g��n 55 meme kanseri
</HEADLINE>
<TEXT>
Ürküten uyarı Kanserle Savaş Dairesi'nden geldi. Türkiye'de her yıl 20 bin kadın meme kanserine yakalanıyor.


Akşam gazetesinin haberine göre, ölümcül yumurtalık ve rahim kanserleri, kadınlarda görülen kanser türleri arasında ilk ona giriyor.

Sağlık Bakanlığı Kanserle Savaş Daire Başkanlığı, 2011 yılını Kadın Kanserleri Yılı ilan ederken, 4 Şubat Dünya Kanser Günü etkinlikleri çerçevesinde kadınların bu kanser türlerine karşı bilinçlendirilmesi konusunda uyarılarda bulundu. 

Bakanlık, Türkiye&rsquo;de kadınlarda en fazla görülen kanser türü olan meme kanserinin yanı sıra ilk 10 sırada görülen ölümcül yumurtalık ve rahim kanserleri için erken teşhisin önemine dikkat çekmek amacıyla bir eylem planı hazırlandı.

Eğitim Atağı Başladı

Kanserle Savaş Daire Başkanı Prof. Murat Tuncer imzasıyla tüm illerin sağlık müdürlüklerine gönderilen yazıda, Türkiye&rsquo;de yılda en az 20 bin kişinin meme kanseri teşhisi almakta olduğu ancak büyük bölümünün geç evrelerde teşhis edilebildiği anlatıldı.

Gelecek için Büyük Tehdit

 Yazıda şöyle denildi:
&rsquo;Servikal (rahim ağzı) kanserler, ülkemizde en sık görülen ilk 10 kanser arasında olup, yılda 1300-1500 arası yeni vaka teşhis edildiği düşünülmektedir. Genital kanserler arasında en ölümcül olanı ise yumurtalık kanseridir. Ülkemizde olguların en az dörtte üçü ileri evrelerde teşhis edilmekte ve yüzde 80 ölümcül seyretmektedir. Halkımıza yönelik bir seri eğitim programının faydalı olacağı düşünülmektedir. Genital kanserler arasında önemli bir diğer kanser de rahim kanserleridir.&rsquo;


</TEXT>
</DOC>
