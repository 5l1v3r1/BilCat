<DOC>
<DOCNO> 1392983 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=32bf98de-aacc-4dc1-b54f-9c58ea90d033 </URL>
<DATE> 2011/01/11 </DATE>
<TIME> 13:22:00.0 </TIME>
<AUTHOR>    </AUTHOR>
<HEADLINE>
sa�� d��k��lmesini ��nleme yollar��
</HEADLINE>
<TEXT>
Kelliğin nedenleriyle ilgili yapılan yeni bir araştırma, insanların saçlarını kaybetmemesi için kuvvetli kahvaltı yapması gerektiğini ortaya koydu. 

Kelliğin nedenlerinden birinin, saç üreten hücrelerin uygun şekilde gelişmemesi olduğu belirlendi. Saç kaybında genlerin önemli bir rol oynadığı biliniyor, ancak günlük alışkanlıkların sorunu şiddetlendirdiğinin pek bilinmediğine işaret ediliyor.

Saç Kaybını Önleme Yolları
Daily Mail&rsquo;in haberine göre, İngiltere&rsquo;nin önde gelen uzmanları, saç kaybının bilinen nedenlerini ve alınması gereken bazı basit önlemleri açıkladı. 

Saçın sert şekilde fırçalanması deriye zarar veriyor ve saç dökülmesini kolaylaştırıyor. Kepek, egzama ve deri yangısı da saç kaybının nedenleri arasında sayılıyor. Saç, ona güç veren keratinden oluşuyor ve az protein alımı keratin düzeyini azaltıyor. 

Uzmanlardan Philip Kingsley, saç foliküllerini güçlendirmek için kahvaltının günün en önemli öğünü olduğuna işaret ederken, Jimmy Campbell de petrol bazlı şekillendiricilerin, saç foliküllerinin gelişmesine zarar verebileceğini belirtti. 


Sigara da Zararlı
Gazetenin haberine göre, fazla erkeklik hormonunun zararlı olduğu düşünülüyor. Bu çerçevede, stres altındaki kişiler bu hormonları daha çok üreterek saç kaybına maruz kalıyor. 

Demir eksikliği de saç kaybının nedenleri arasında yer alıyor. Vücutta demiri depolayarak kontrollü bir şekilde salan bir molekül olan ferritin&rsquo;in seviyesi, yeterli demir olmadığında düşüyor. 

Bunun için kırmızı et, yeşil sebze, ceviz ve kuruyemiş gibi demir açısından zengin besinlerle beslenmek gerekiyor.

Sık sık saç boyamak da zararlı. Boyanın içindeki bazı maddeler, saçı doğal neminden yoksun bırakarak kolayca kırılmasına yol açabiliyor. 

Araştırmalar, kimyasal PPD içeren boyaların alerjik reaksiyonlara ve deri yangısına yol açabildiğini gösteriyor.

Archives of Dermatology gazetesinde yer alan bir başka araştırma haberine göre de sigaranın, kanser ve kalp hastalıklarına yol açtığı gibi saç dökülmesine de neden olabildiğini ortaya koydu. 

Sigaranın, damarlara zarar verdiğinden saç foliküllerine kan akışını engellediği düşünülüyor. Sigaranın ürettiği serbest radikaller ve çevresel etkenler de saç kaybına neden oluyor.

</TEXT>
</DOC>
