<DOC>
<DOCNO> 1402911 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=38ecb26f-7964-4e68-bb50-f758d9e2de50 </URL>
<DATE> 2011/01/20 </DATE>
<TIME> 15:18:00.0 </TIME>
<AUTHOR>    </AUTHOR>
<HEADLINE>
bu yiyecekler i��tah kapat��yor
</HEADLINE>
<TEXT>
Uzmanlara göre bazı yiyecekler iştah kapattığı için daha uzun süre tok tutuyor.  Kilo vermek istiyorsanız işte bu listeye dikkat edin.

Diyet yapıyor yine de  kilo veremiyorsanız, bu haber sizin için...

       Uzmanlara göre bazı yiyecekler iştah kapattığı için daha uzun süre tok tutuyor.  Yumurta, muz ya da ceviz bunlardan sadece birkaçı.


Özellikle Omega-3 ve krom açısından ceviz ve fındığın tok tutma özelliği bulunuyor.

Sadece bunların tüketim miktarları önemli.


       Günde  3 tam ceviz içi ya da 10 fındık veya 10 badem yediğinizde uzun süre açlık hissetmeyeceksiniz.


Bu Formüle Dikkat!  
Özellikle akşam yemeğinden sonra ortaya çıkan ani açlıklar için işte bir formül:  
   

1 kaseye 1 çay bardağı leblebi ve 1 yemek kaşığı kuru üzüm ve 10 fındık ilavesi ile hem atıştırma hissini ortadan kaldırmış hem de ciddi anlamda tokluk hissetmiş olacaksınız. Özellikle yanına 2 yemek kaşığı yoğurt ile 1 bardak ayran ilave ederseniz bu tokluk hissi pekişecektir. Çünkü kuru meyvede bulunan karbonhidrat ayran içindeki proteinle kan şekerini dengeleyecektir.

Tatlı Krizini Atlatmak İçin...  
Canınız tatlı birşeyler yemek istediğinde çantanızda kolayca taşıyacağınız 10 fındık, 5 kuru erik veya 3 kuru kayısıyla fazla kalori almadan bu krizi aşmanız mümkün.


1 adet muz ve 1 bardak süt de yine tatlı krizleriniz için diğer bir alternatif.

       Diyet yaparken özellikle elma tercih edilir.

      Ancak elma midede bir süre sonra açlık hissi uyandırır.

       Diyetisyenlere göre bunun da kolayı var: 

Elmanın yanında 1 bardak süt ya da 1 kase yoğurt tüketirseniz elmanın da tok tutma özelliği ortaya çıkar.


Yumurta Tok Tutuyor  

Özellikle kolestrolü yüksek olmayan kişiler haftada 3-4 yumurta yiyebilir. Yumurta gerçekten tok tutuyor, çünkü kuvvetli protein içeriyor.

  Haşlanmış karnabahar ve brokoliyi 2 yemek kaşığı yoğurt ile yediğinizde tokluk hissine çok kısa sürede kavuşacaksınız. 

      Bir altın kural daha...

      Salatalarınızı peynir ya da cevizle süsleyerek yanında 1 dilim kepekli ekmekle tükettiğinizde  yemek yemenize bile gerek kalmaz.





</TEXT>
</DOC>
