<DOC>
<DOCNO> 1400726 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=31c6042b-fc72-41c8-9eb9-6f569aba7ae4 </URL>
<DATE> 2011/01/18 </DATE>
<TIME> 17:13:00.0 </TIME>
<AUTHOR>    </AUTHOR>
<HEADLINE>
sgk kayg��l��
</HEADLINE>
<TEXT>
Geçici Karekod uygulamasında istismar SGK'yı kaygılandırıyor...

İlaçta karekod tartışması bitmiyor... 

Uygulamada amaç ilaç takibini kolaylaştırmak, yolsuzluğun önüne geçmekti.

Karekod uygulamasına geçiş için halihazırdaki ilaçlara geçici karekodlar verilmiş, bunun için de eczanelere bir süre tanınmıştı.

Süre 1 Ocak&rsquo;ta doldu, SGK geçici karekodlu ilaçların ödemesini durdurdu.

Konuyu eczacılar yargıya taşıdı, Danıştay SGK&rsquo;nın yürütmeyi durdurması yönünde karar verdi.

Karar çerçevesinde geçici karekodlu ilaçların ödemesi şimdilik devam ediyor.

Ancak SGK kaygılı.

Zira SGK geçici karekodlu ilaçların sisteme abartılı bir şekilde kaydedildiği görüşünde. 

SGK Başkanı Mehmet Emin Zararsız, &quot;20 milyon civarında eczanelerin raflarında ve depolarda kerakodsuz kutu bulunuyor iken ilaç takip sisteminde 166 milyon 314 bin 847 adet numara kayıtlı.&quot; diye konuştu.

Araştırmalara göre geçici karekodlu ilaç sayısının 20 milyon kutu civarında olması gerekiyor. Ancak ilaç takip sistemine eczacıların kaydettiği ilaç sayısı 166 milyon kutudan fazla.

Zararsız, &quot;Bu aradaki farkın takdirini ben sizler aracılığıyla kamuyona bırakıyorum&quot; dedi.
          
Geçici Karekodlu İlaç Numaralarından 40 Milyon Kutu Silindi
SGK  bunun üzerine eczacılardan ve dağıtımcılardan rakamı düzeltmesini istedi. İlaç Takip Sistemi&rsquo;ne girilen geçici karekodlu ilaç numaralarından 40 milyon kutusu silindi.
 
SGK&rsquo;nın kaygısı geçici karekod etiketlerinin ortada ilaç olmaksızın provizyon sistemine kaydedilmesi ve ilaç olmadan ödeme alınması.

SGK Başkanı Zararsız şunları söyledi:
&quot;Piyasada bulunan kutu adedinin kat be kat üzerinde geçici karekod numarası İlaç Takip Sistemine kaydedildi. İlaç kutularında ortalama olarak her bir kutunun maliyeti 10 TL.&quot; 

Ortaya çıkan durum için SGK takibini sürdürüyor. 

Başkan Emin Zararsız gereken tedbirin alındığını açıkladı.
            
Bu arada SGK Başkanı yeni dönemde de fark ücretleri konusunda özel hastanelere denetimlerini yaygınlaştıracaklarını belirtti
</TEXT>
</DOC>
