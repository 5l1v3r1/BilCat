<DOC>
<DOCNO> 1425948 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=e0696b64-67e3-427c-a76f-194497e41bd9 </URL>
<DATE> 2011/02/11 </DATE>
<TIME> 19:41:00.0 </TIME>
<AUTHOR>    </AUTHOR>
<HEADLINE>
g��zlerinizi s��k k��rp��n, bol su i��in!
</HEADLINE>
<TEXT>
Aşırı bilgisayar kullanımı ve klimalı ortamlarda bulunmak, modern çağın hastalığı göz kuruluğuna davetiye çıkarıyor... Peki ne yapmalı?


Gözler dünyaya açılan pencerelerimiz... Göz sağlığı bu yüzden büyük önem taşıyor...

Günümüzde en çok görülen göz hastalıklarından biri de göz kuruluğu hastalığı... Rahatsızlık verici bir hastalık olan göz kuruluğunda, yanma, batma ve  kızarıklık en çok görülen belirtiler.

İstanbul Üniversitesi Cerrahpaşa Tıp Fakültesinden Prof. Dr. Osman Ş. Arslan, &quot;Kuru göz hastalığı bir çok organik temeli olmakla birlikte modern yaşam şartlarının da zorlaştırdığı, tetiklediği bir durum. Ne demek istiyorum; mesela bilgisayar kullanımı kuru gözlü insanların ki bunların hepsi aynı derecede değil kimisi daha az kuru gözlü kimisi daha fazla kuru gözlü. Ama hepsini daha kötüye götürmek şeklinde etkiliyor.&quot; diyor.
 
Peki bilgisayar neden göz kuruluğu yapıyor?

Prof. Dr. Arslan bu sorunun yanıtını da şöyle veriyor:
&quot;Bilgisayarla çalışırken şikayetlerimiz daha fazla oluyor ve göz kırpmayı unutuyoruz, göz kırpma refleksi dakikada 15-20 kez göz kırpan insan, bilgisayar kullanırken bu 5&rsquo;e kadar düşebiliyor. Dolayısıyla bu şikayetleri artırıyor. Oradaki bozukluğu da daha kötüye götürüyor.&quot;

Ne Yapmalı?
Klimalı ortamlar da göz kuruluğuna sebep  oluyor. 
Prof. Dr. Osman Ş. Arslan bu konuda da şu bilgileri veriyor: 
&quot;Hasta az su alıyor olabiliyor. Hastanın su tüketimini bir buçuk litrenin üstünde olacak şekilde artırmasını istiyoruz. Çok bol su içsin istiyoruz. Klimalı ortamlarda çok bulunmasını istemiyoruz. Aracında klima varsa kullanmamasını, işyerinde, evinde kullanmamasını öneriyoruz. Ortamın nemli olmasını öneriyoruz.&quot;

Kadınlarda daha çok görülen göz kuruluğunda tüm bunların yeterli gelmediği durumlarda ise suni gözyaşı öneriliyor....
</TEXT>
</DOC>
