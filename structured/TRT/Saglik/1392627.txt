<DOC>
<DOCNO> 1392627 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=697b54da-32ac-4c47-9741-40d8a8e26d7f </URL>
<DATE> 2011/01/11 </DATE>
<TIME> 07:59:00.0 </TIME>
<AUTHOR>    </AUTHOR>
<HEADLINE>
her derde deva mucizevi g��da
</HEADLINE>
<TEXT>
Dünyanın tüm bilimadamları arı sütünün insan sağlığındaki mucizevi etkileri konusunda hem fikir...


Saf Arısütü &quot;Gençlik İksiri&quot;, &quot;Hayat İksiri&quot;, gibi tanımlamalarla yüzyıla yakın zamandır bilinmektedir. Ancak yakın geçmişte besleyicilik üstünlüğünün yanında içerdiği hayatsal değerleri de bilimsel çalışmalar sonucu başta ABD ve Uzakdoğu olmak üzere bir çok ülkede saptanarak yaygın bir şekilde kullanılmaya başlanmıştır.

Arı Sütü Nedir ?
Arısütü; 5-15 günlük yaştaki işçi balarılarının, kraliçe arıyı beslemek için salgıladıkları, hammaddesi çiçek balözleri, çiçek poleni ve balarılarının enzimlerinden oluşan sedef görünümünde, peltemsi, organik asit karakterinde, %100 doğal, yüksek oranda hayati vitaminler, enzimler, mineraller, proteinler ve aminoasitler taşıyan yüksek besin değerli bir balarısı ürünüdür.

Gençliğin Sırrı Onda...
İşçi arılar 2-3 ay yaşarken kraliçe arı beslendiği arı sütü sayesinde ortalama 6 yıl yaşar. Ana arıların özel olarak arısütü ile beslenerek aynı genetik yapıya sahip işçi arılardan farklı yapısal özellikler göstermesi, çok daha uzun süre yaşaması: İnsanlar üzerinde de benzer etkiler gösterebileceği görüşü dünden bugüne bu ürünü çok çekici bir duruma getirmiştir.

Arı Sütünün Faydaları Nelerdir ?
Arı Sütü çocukların bedensel ve zihinsel gelişimlerine hamileliğin ilk dönemlerinden itibaren önemli ve doğal bir katkıdır. Hastalıkla savaşanlar için önemli bir destek olan, sporcular ve egzersiz yapanlar için vazgeçilmez gıda ve doğal doping ve sayısız faydası bulunan arı sütü ve arı ürünlerinin tekil ve beraber kullanımlarıyla ortaya çıkan sayısız yararlardan bazıları şöyledir: 

Bağışıklık Sistemi...
Bilim adamları, arı sütünün bağışıklığı kuvvetlendirici belirgin etkilerini ispatlamışlardır. Arı Sütü, Polen ve Propolisin ideal doz ve kullanım şekilleriyle, kalp-damar, sindirim, sinir ve savunma sistemleri güçlenir ve bünye hastalıklara karşı önemli oranda direnç kazanır. 

Kemoterapiden Sonra Arı Sütü...
Arı sütü kanserle savaşımda &quot;alternatif tıp&quot; ın vazgeçilmezlerindendir. Tümör oluşumu ve büyümesini yavaşlattığı öne sürülen arı sütünün, kemoterapi ve radyoterapi uygulamalarının iç organlar üzerindeki yan etkilerini tolere ettiği anlaşılmıştır. Hastalar hızlı toparlanır ve hastalığa karşı güç bulur. 

Kan Üretimini Artırır...
Anemi (kansızlık) ve ağır kan kayıplarında organizmanın yeterli kan üretimini sağlar. Hastalıkların ve ameliyatların iyileşme dönemlerinin çabuklaştırılması ile zaafiyetlerde, nekahat dönemlerinde vücudun gıda rejimini desteklemek amacıyla kullanılmaktadır.

Doğurganlıkta Artış...
Özellikle Kuzey Amerika ve Avrupa ülkelerinde pek çok kaynakta düzenli arı sütü ve polen kullanımıyla gebelik şansının yükseldiği belirtilmiştir. Kadında doğurganlığı, erkekte ise sperm kalitesini artırır...

Fırat Üniversitesi&rsquo;nde gerçekleştirilen gebelik konulu araştırma sonuçlarına göre sperm sayı ve kalitesi arı sütü kullanımıyla belirgin artış göstererek gebelik ihtimali buna bağlı olarak artmaktadır. Ayrıca, arı sütünün gelişme ve büyümeyi hızlandırıcı, hormonal düzenleyici ve cinsel gücü arttırıcı olarak da kullanıldığına dikkat çeken araştırma tüm bu içeriğiyle arı ürünlerinin gebelik amaçlı kullanımına işaret etmektedir.

Sara Nöbetlerinde Azalma...
Sara (Epilepsi) hastaları için şifa kaynağıdır. Düzenli kullanıcıların tanıklıklarında, düzenli arı sütü ve polen kullanımında nöbetlerin hafifleştiği va nöbet aralarının açıldığı hatta aylarca nöbet görmeme durumlarına ulaşıldığı çeşitli kaynaklarda ifade edilmiştir 

Şeker Hastalığında İnsülin Kullanımını Azaltıyor
Diabetlerin (şeker hastalarının), düzenli arı sütü almaları halinde, insülin kullanımını yarı yarıya oranlara kadar azaltabildikleri gözlenmiştir. Tip II Diabetler ise kan şekerini düşüren özelliğinden yararlanarak ilaç kullanımını azaltabilmektedirler. Böylece, tamamen doğal arı sütünün insulin etkisinden yararlanılarak, karaciğer daha az yıpratılmış olmakta ve arı sütünün sayısız diğer yararlarından faydalanılmaktadır. 

Parkinson ve Alzheimer Hastalarında Olumlu Etki 
Unutkanlık, Parkinson, Alzheimer ve benzeri diğer sinir sistemi hastalıklarına deva olan acetylcholine maddesi ve phospho - lipids&rsquo;ler bakımından arı sütü zengin içeriklidir. Buna ek olarak, arı sütü ve polen içeriklerinde yine zengin oranlarda bulunan doğal hormonlar, mineraller, B-Kompleks vitaminleri, folik asit ve bazı yağ asitleri de özellikle beyin ve sinir sistemi başta olmak üzere, beden genelinde olumlu ve şifalı etkiler gösterirler. 

Yaşlılıkta, arı sütü hücre yenilenmesini tetikler. Böylece yaşlanma etkilerinin önüne geçerek, uzun ve sağlıklı bir gençliğin sürdürülmesine yol açar. 

Migren ve Regl Ağrılarını Azaltıyor...
Migren ve bayanların regl dönemlerinde ağrıyı azaltıp dindiren özellikleriyle arı sütü ve propolis etkin ve doğal çözümler sunuyor.

Sırt ve Ayak Ağrılarına İyi Geliyor
Arı sütü, siyatik, lumbago ve disk rahatsızlıklarına faydalıdır. Kasları gevşeterek, yorgunluğu azaltıyor ve bu sayede kişin kendini daha zinde hissediyor. İçinde bulunan echinacea ve hydroxydecanoic asitin bu tür sorunlara çok iyi geldiği araştırmalar ışığında tespit edilmiş. 

Arı Sütüyle Stresden Uzak Bir Yaşam...
Ayrıca Arı sütü ve polenin güçlü antidepresan özellikleri de keşfedilmiştir. Anksiyete ve yoğun stres şikayetleri olanlara tamamen doğal ve yan-etkisiz çözümler içerir. 

Şehir yaşamının yan etkilerinden olan kronik yorgunluk, halsizlik, isteksizlik gibi sorunlara arı sütü ve polen yaygın olarak denenmiş çözümlerdir.

Fiziksel ya da zihinsel yoğun mesai yapanlara arı sütü ve polen iş-antreman öncesi kullanımlarda metabolik motivasyon ve yüksek performans sağlar, bedensel-zihinsel aktivite sonrası kullanımlarda ise dinlendirici ve dinginlik vericidir. 
 
Arı Sütü Kemik Erimesine Karşı...
Japonya Nagasaki Üniversitesi&rsquo;nde gerçekleştirilmiş olan bir çalışmada arı sütünün kemik dokusunu geliştirici ve destekleyici etkisi araştırılmıştır. Sadece arı sütü verilen deneklerde kemik yoğunluğunda % 85 oranında artış saptanmıştır. Araştırmada arı sütünün bağırsaktan kalsiyum emilimini artırdığı ortaya konmuştur. Yine Japonya&rsquo;da yapılmış başka bir araştırma ise hücre kültürü ortamında arı sütünün kemik yapımında görevli osteoblast hücreleri üzerinde etkili olarak kemik yapımı için gerekli tip 1 kollajen ve benzeri maddelerin sentezini uyardığını göstermiştir. Kemik erimisine karşı arı sütüyle birlikte kalsiyum değeri yüksek besinler ya da doğrudan kalsiyum ve magnezyum içeren destekler alınması önerilir. 

Kolestrolü Düşürüyor, Tansiyonu Dengeliyor
Üniversitelerde bilim adamlarınca yapılan araştırmalarda saf arı sütü kullanımının kolestrol&rsquo;de % 14 civarında ve trigliseridlerde ise % 38&rsquo;e kadar düşüşlere yol açtığı tesbit edilmiştir. Ayrıca, kroner damarların ve karaciğerin incelenmesi sonucu arı sütü alanlarda önemli üstünlük gözlenmiştir. Yani mevcut kolesterol&rsquo;ün kalp-damar ve karaciğer üzerindeki zararlarını tolere ettiği de saptanmıştır. Arı sütü yanında propolis de kan değerlerinin iyileşmesinde etkindir. 

Kullanıma başlandıktan çok kısa bir sürede kullanıcının kalp damar sisteminde dengeleyici yönüyle etkin olan arı sütü damar tıkanıklığına da iyi geldiği tespit edilmiştir. Damarların iç çeperini açar, kanı inceltir, böylece kan akışını tüm kılcal damarlara kadar ulaşmasında rol oynar. 

Menapoz ve Andropoz Döneminde Şikayetleri Azaltır
Arı sütü, Kadınlarda Regl ve Menopoz dönemlerinde ve erkeklerde ise Andropoz döneminde bünyeyi destekler. Bir dizi araştırma sonuçlarının derlendiği bir bilimsel makalede de arı sütünün kadınlarda menopoz sonrası şikayetleri azaltıcı etkisi olduğu belirtilmiş ve yumurtalıkları ameliyatla çıkarılmış deney hayvanlarında yapılmış bir araştırmada arı sütünün bu etkisinin östrojen benzeri maddeler salgılatmak yoluyla gerçekleştirdiği anlatılmaktadır. Erkeklerde ise testerasyon hormonunun salgılanması şeklinde paralel etki kendini gösterir. 

Tiroid Bezine Yarar Sağlıyor
Tiroid bezinin önemli bir otoimmun hastalığı olan Graves Hastalığı&rsquo;nda otoimmun antikorları baskılayarak düzenleyici görev yapabileceği belirtilen arı sütünün, tiroid beziyle ilgili pek çok sorunda çözüme yardımcı olabileceği bildirilmiştir 

İltihabi Tüm Hastalıklara İyi Geliyor
Eklem-Mafsal İltihabı (Arterit), Romatizma ağrıları, çeşitli iltihabi hastalıklar, karaciğer yağlanması ve eklem hastalıklarında yararlıdır. Arı sütünün çeşitli iltihabi hastalıklarda başarı ile kullanılabileceğini destekleyen bir çalışma da Bulgaristan&rsquo;da yapılmıştır. 

125 iltihabi hastalık üzerinde yapılan araştırmada arı sütünün organizmada immino-biyolojik aktiviteyi arttırarak hastalığın önlenebileceği sonucuna varılmıştır. Propolis de iltihabi tüm hastalık ve enfeksiyonlarda ilaç tedavisine ek önemli bir deva kaynağıdır. 

Ülser ve Kolit Gibi Mide ve Bağırsak Hastalıklarında...
Kolit, ülser ve gastrit gibi mide ve bağırsak sistemine ait hastalıklara iyi geldiği tespit edilmiştir.

Böbrek ve Karaciğer Hastalıklarında...
Böbrek ve idrar yolu hastalıklarına da iyi gelen arı sütünün karaciğerin fonksiyonlarını tam olarak yerine getiremediği durumlarda ve alerjik rahatsızlıklara iyi geliyor.

Gebeliğin Sağlıklı Geçmesini Sağlıyor
Hamilelerde gebeliğin sağlıklı geçmesinde, fetusun ve annenin sağlıklı beslenerek zararlı etkilerden korunmasında büyük rol oynuyor. Bebeklerin çabuk ve sağlıklı gelişerek ruh ve beden bütünlüğünün sağlanmasında önemli faydalar sağlıyor.

Emziren Annelerin Sütünü Arttırıyor
Emziren annelerin sütünü arttırarak bebeğin daha sağlıklı olmasını sağlıyor. 

Rejim Yapanlar İçin İdeal...
Zayıflama rejimlerinde dengeli bir beslenme temin ederek vücut direncini arttırmada kullanılabilmektedir.

Sigaranın Olumsuz Etkilerini Azaltıyor
Bronşiyal Astım, allerji, nefes darlığı ve sigaraya bağlı soluk alma zorluğu yaşayanlara arı sütü deva olur. Astım sorunu yaşayan kullanıcılardan kısa sürede ürünün olumlu etkisiyle yanıt alınmaktadır.

Cildi Gençleştirir, Parlaklaştırır, Işıldamasını Sağlar
Kırışıklara, deri hastalıkları ve sorunlarına, sivilceye deva olan arı sütü ve propolis cilde gençlik veren ve deri nemini ve parlaklığını koruyan etkiler gösterir.. Bu sonuçlar için ten üzerine doğrudan propolis-bal uygulaması, deri üzerine küçük miktarlarda arı sütü uygulaması ve bu iki ürünün ağız yoluyla alımı önerilir. 

Saçlarınız Dökülmüyor...
Kullanılan şampuana % 3-5 oranında katılıp düzenli ve günlük kullanımında saç dökülmesini % 80 oranında azalttığı iddia ediliyor.

Arı Sütü Nasıl Kullanılır ?
Arısütüne metal kaşık ile temasından kaçınılmalıdır. Onun yerine plastik ya da tahta bir tatlı kaşığı ile ağza alınıp, dil altına konulur, yaklaşık 5 saniye bekletilir ve sonra yutulur. Tüketim aç karnına yapılmalı ve en az 10 dakika geçmeden üzerine birşey yenilmemelidir. Ayrıca arı sütünü güneş ışığına maruz bırakmayınız.

Arı Sütünü Kimler Kullanabilir ?
Arısütü bilimsel gramajlar dahilinde; bünyenin yaşına, sağlık derecesine, varsa hastalığın ağırlığına  veya istenilen rahatsızlık derecesine göre; dozajına uygun kullanıldığı takdirde doktora danışarak herkes tarafından kullanılabilir.



</TEXT>
</DOC>
