<DOC>
<DOCNO> 1433123 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=d1f02aea-ce21-4bc9-804a-f5d56870c41a </URL>
<DATE> 2011/02/18 </DATE>
<TIME> 15:15:00.0 </TIME>
<AUTHOR>    </AUTHOR>
<HEADLINE>
k���� uykusunun s��rr�� ��������r a��acak
</HEADLINE>
<TEXT>
Kış uykusuna yatan ayıların sırrı çözülürse, kalp hastalıkları ve kemik erimesine  çare bulunabilecek,uzun uzay yolculuklarına çıkılabilecek.

Kış uykusu (hibernasyon), vücut sıcaklığının normalin altına (örneğin 38º C’den 10º C’ye) düştüğü ve kalp atışının (örneğin 4 saniyede bir kalp atışına) yavaşladığı derin bir uyku hali. 

Bazı hayvanlar kış uykusundayken neredeyse ölü gibi görünürler. 

Ayılarda da kış uykusu sırasında kalp atışı yüzde 75 oranında düşüyor.

Alaska Üniversitesi Doktor Olvind Tolen ayıların kış uykusunun müthiş sırrının çözülmesi halinde yaşlanma, kalp hastalıklarından kemik erimesi ve kas hastalıklarına kadarbirçok hastalığa çare bulunacağını belirtiyor.

Kış uykusunun sırrı insanlık için de bir çığır açabilir.

Zira Doktor Tolen eğer bu uykunun sırrı çözülürse uzun uzay yolculukları gerçek olacak ve insanlık yeni gezegenleri ve galaksileri keşfe çıkabilecek.

Kemik ve Kas Erimesi Durdurulabilir

Ayının kış uykusu süresince kemik yıkımında artış oluyor, ama kemik üretimi sabit kalıyor. Hareketsiz kalan insanlarda da yıkım artıyor, ama üretim sabit kalmıyor, azalıyor. Hayvanın tekrar hareketlenmesiyle birlikte, üretim de en üst düzeye ulaşabiliyor, böylece kemikler hızlı bir biçimde eski durumuna geliyor. Buna karşın yaralanma, sakatlanma gibi nedenlerden dolayı uzun süre hareketsiz kalan ve hızlı bir biçimde kemik kaybına uğrayan bir insanın kemikleri, tam olarak eski durumuna dönmeyebiliyor.

Kara Ayı, kış uykusu süresince beslenmiyor. Peki kemik üretimi için gerekli olan kalsiyum nereden sağlanıyor?

Kemik yıkımı sonucunda ortaya çıkan kalsiyumun geri dönüşüm yoluyla tekrar vücuda kazandırıldığını ve kemik yapımında kullanıldığını düşünüyor. Birçok insan, düzenli egzersiz yaptığı zaman kendini formda hisseder. Oysa Kara Ayı, aylar süren kış uykusundan kalktığı zaman epey “formda” oluyor. 

Kış uykuları boyunca hemen hiç hareket etmeyen Kara Ayıların kas güçlerinde ve dokularında belirgin bir kayıp olmuyor.

Kış uykusundaki ayının boşaltım sistemi çalışmıyor. Üredeki azot tekrar vücuda kazandırılıyor ve protein yapımında kullanılıyor. 

İnsanlardaysa böyle bir sistem bulunmuyor. İnsan, kısa bir süre boşaltım sistemi çalışmasa bile, zehirli ürenin kanda birikmesi sonucunda ölür. 

Yağ ile beslendikleri için kolestrol düzeyleri kış mevsiminde, yaz mevsimindekinin iki katına çıkıyor. Buna rağmen onlarda damar sertliği ve yüksek düzeyde kolestrol sonucunda oluşan safra taşları görülmüyor. Tıbbi araştırmalara göre ayının gövdesinde üretilen safra asidi, safra taşlarını yok ediyor!

İşte kış uykusundaki ayıların tüm bu gizemi çözülürse insanlık için yepyeni bir dönem açılabilir. 

Kimbilir belki de mağarada 300 yıl boyunca uyuyup aynı şekilde kaldırılan 7 uyurların sırrı da bu uykuda gizlidir.




</TEXT>
</DOC>
