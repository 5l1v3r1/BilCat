<DOC>
<DOCNO> 1439350 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=428e6425-196e-46d4-984b-5356de74ad7c </URL>
<DATE> 2011/02/24 </DATE>
<TIME> 16:36:00.0 </TIME>
<AUTHOR>    </AUTHOR>
<HEADLINE>
do��al mucize "anne s��t��"
</HEADLINE>
<TEXT>
Uzmanlar, anne sütüyle beslenen bebeklerde obezitenin daha az görüldüğü konusunda anneleri uyarıyor.


 Çocuk Sağlığı ve Hastalıkları Uzmanı Dr. Yasemin Akarlar, çocukların sağlıklı büyümesi ve gelişmesinin ancak yeterli ve dengeli beslenme ile mümkün olduğunu söyledi. 

Akarlar, &quot;Çocuklarda sağlıklı beslenmek, özellikle de 0-6 ay arası bebeklerde ancak anne sütü ile sağlanabilir. İlk 6 ay başka hiçbir yiyeceğe gerek duyulmaksızın bebeğin ihtiyaç duyduğu besin öğelerini karşılayabilecek tek doğal besin kaynağıdır.&quot; dedi. 

Hamilelik süresince büyük bir özlem duyarak bebeğini dünyaya getiren annenin bebeğine verebileceği en güzel hediyenin kuşkusuz &rsquo;anne sütü&rsquo; olduğunu belirten Dr. Akarlar, ek gıdaların anne sütünün yerini dolduramayacağını kaydetti. 

Günümüz teknolojisinin üstün imkanları ile üretilen bebek mamalarının tüm çalışmalara rağmen anne sütünün yerini tutmadığını ifade eden Dr. Akarlar şunları kaydetti: &quot;Anne sütü bebeklere verilen bir mucizedir. Başka hiçbir salgı anne sütünün bebeğe sağladığı yararı sağlayamaz. Anne sütü ile beslenen bebeklerde obezite daha az görülüyor. Yapılan araştırmalar şunu göstermektedir; anne sütü ile beslenen bebeklerin zekâ gelişimi ve okul başarısı anne sütü almayanlara oranla daha fazladır. Yine bu çocuklar daha sosyal ve daha kolay iletişim kurabilen çocuklardır.&quot;

Anne sütünün çok zengin gıda içeriğine rağmen, bebeklerin hassas sistemlerine uygunluk göstereceğini vurgulayan Uzm. Dr. Yasemin Akarlar, böylece bebeğin, besinlerin sindirilmesine daha az enerji harcadığı için enerjisini diğer vücut faaliyetlerine, büyüme ve organların gelişimine harcadığını dile getirdi. 

Anne sütünün bebeği enfeksiyonlara karşı koruyacak immünolojik faktörler içerdiğini anlatan Çocuk Hastalıkları Uzmanı Dr. Akarlar, &quot;Yine enfeksiyonlarla savaşta, içerdiği beyaz kürelerin olumlu etkisi vardır. Bu nedenle anne sütü alan bebeklerde ishal, solunum yolu enfeksiyonları, orta kulak iltihapları ve idrar yolu enfeksiyonlarının daha az görüldüğü belirlenmiştir.&quot; diye konuştu.  
</TEXT>
</DOC>
