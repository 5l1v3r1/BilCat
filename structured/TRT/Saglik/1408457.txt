<DOC>
<DOCNO> 1408457 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=8dfae58f-139c-47af-b3e6-bd6ea5f2a4e8 </URL>
<DATE> 2011/01/26 </DATE>
<TIME> 02:05:00.0 </TIME>
<AUTHOR>    </AUTHOR>
<HEADLINE>
kanser sa��an gen bulundu
</HEADLINE>
<TEXT>
İngiliz bilimadamları, kanserin vücutta yayılmasına yardımcı olan 'saldırgan' bir gen belirledi. 


 
     İngiltere&rsquo;deki Doğu Anglia Üniversitesi&rsquo;nde yapılan araştırmada, WWP2 adı verilen genin, normalde vücutta bulunan ve kanser hücrelerinin yayılımını engelleyen doğal proteinlere saldırarak onları etkisiz hale getirdiği tespit edildi.
 
     Uzmanlar, bu geni bloke edecek doğru ilacın kullanımının, kanserin yayılma sürecini engelleyerek bir çok kanser hastalığını önleyebileceğini düşünüyorlar.
 
     WWP2 adlı gen, kanser hücreleri içinde bulunan enzimatik bağlayıcı bir ajan konumunda...
 
     Genin bloke edilmesi halinde, doğal yapılı proteinlerin sayısı adeta patlıyor ve kanser hücrelerini baskı altına alarak yayılmalarını önlüyor.
 
     Geni devre dışı bırakacak ilacın geliştirilmesi halinde kemoterapi ve radyoterapi gibi geleneksel tedavi yöntemlerinin de, kanserin yayılmasından endişe duyulmaksızın ana tümörler üzerinde kullanılabileceği belirtiliyor.
 
     Sözkonusu geni devre dışı bırakacak ilacın 10 yıl içinde geliştirilebileceği tahmin ediliyor.




</TEXT>
</DOC>
