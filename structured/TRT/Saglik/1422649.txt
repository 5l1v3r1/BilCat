<DOC>
<DOCNO> 1422649 </DOCNO>
<SOURCE> trt </SOURCE>
<URL> http://www.trt.net.tr/haber/haberdetay.aspx?haberkodu=7a45f6f5-03ca-425b-9513-cd1a5c1cebcb </URL>
<DATE> 2011/02/08 </DATE>
<TIME> 19:13:54.0 </TIME>
<AUTHOR>    </AUTHOR>
<HEADLINE>
"hasta bina sendromu"na dikkat!
</HEADLINE>
<TEXT>
Ofis çalışanlarının son dönemlerde karşılaştığı sorunlardan biri de hasta bina sendromu. İşte hastalığın belirtileri...

Dev plaza, lüks iş merkezleri gibi kapalı ofislerde mi çalışıyorsunuz?

Baş ağrısı, yorgunluk, nefes darlığı gibi şikayetleriniz mi var?

O zaman günümüz çalışanın sorunu &quot;hasta bina sendromu&quot;na yakalanmış olabilirsiniz....

Şehirler büyüyor, çalışma alanları yavaş yavaş büyük iş merkezlerine, kapalı ofislere kayıyor...

İşte bu değişim beraberinde bazı olumsuzlukları da getiriyor.

Ofis çalışanlarının son dönemlerde karşılaştığı sorunlardan biri de hasta bina sendromu...

İşte Hastalığın Belirtileri
&quot;Öksürük, genizde kuruluk hissi, mukozalarda kuruluk, gözlerde batma, başağrısı, sersemlik, kimi hastalarda bulantı, ciltte kuruma...&quot;

Hastalığa plaza tipi binalardaki ofislerin yeterince havalandırılmaması, kilimaların havayı kurutması, başta fotokopi makinesi gibi cihazların yaydığı ozon gazı ve radyasyon sebep oluyor.

Hastalığın en ilginç yönlerinden biri de etkilerinin bina içinde görülmesi...

Hastalık Nasıl Önlenir
Peki hastalığı önleme konusunda neler yapılabilir?

&quot;Ofis ortamını değiştirmek. En önemlisi hava sirkülasyonun sağlanması. Arasıra bir pencere açarak odayı havalandırmak. Klima sistemlerinin temiz tutulması.&quot;

Uzmanlar hastalığın sebeplerinden olan sigaranın, içildikten sonra eşyalara sinerek etkisini birkaç ay sürdürdüğü konusunda uyarıda bulunuyor.


</TEXT>
</DOC>
