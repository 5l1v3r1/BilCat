<DOC>
<DOCNO> 1339737 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fbe2f1f/l/0l0smilliyet0n0btr0cyas0ebalyoz0eun0egolgesinde0ekaldi0csiyaset0chaberdetay0c180b110b20a10a0c13154430cdefault0bhtm/story01.htm </URL>
<DATE> 2010/11/18 </DATE>
<TIME> 01:09:10.0 </TIME>
<AUTHOR>  </AUTHOR>
<HEADLINE>
ya��, ���balyoz���un g��lgesinde kald��
</HEADLINE>
<TEXT>MERİÇ TAFOLAR AnkaraTürk Silahlı Kuvvetleri’nde yeni komuta kademesini şekillendirecek Ağustos 2011’de toplanacak Yüksek Askeri Şura (YAŞ), şimdiden ilk duruşması 16 Aralık’ta gerçekleştirilecek Balyoz davasına kilitlendi. Davanın başlamasına 1 ay kadar bir süre kalırken, 2011 yılında terfi listesinde bulunan 8 general ve 2 amiral, davanın akıbetine odaklandı. Duruşmalarda 10 subay hakkında tutuklama kararı çıkarsa, bu isimlerin terfi alma olasılıkları iyice düşecek.Son yılların en büyük gerilimine neden olan 2010 YAŞ’ının ardından TSK’nın yeni komuta kademesini belirleyecek 2011 YAŞ’ın yine Balyoz davasının gölgesinde toplanması bekleniyor. İlk duruşması 16 Aralık’ta gerçekleşecek Balyoz davasında sanık durumunda bulunan 8 general ve 2 amiral, davanın akıbetine odaklandı. Bu 10 subay, kritik YAŞ toplantısına kadar dava kapsamında haklarında tutuklama kararı çıkmamasını ve beraat etmeyi bekliyor.Dava kapsamında daha önce tutuklanıp serbest bırakılan 52. Taktik Zırhlı Tümen Komutanı Tümgeneral Abdullah Dalay ile Gaziemir Ulaştırma Okul Komutanı Tümgeneral İhsan Balabanlı, beraat etmedikleri takdirde, TSK Personel Kanunu’na göre terfi edemeyecekler. 16 Aralık’ta hakim karşısına çıkacak isimlerden EDOK Muhabere Eğitim ve Destek Komutanı Korgeneral Nejat Bek, 8. Kolordu Komutanı Korgeneral Mustafa Korkut Özarslan, Harp Akademileri Kurmay Başkanı Tümgeneral Ahmet Yavuz, 4. Mekanize Piyade Tugay Komutanı Tuğgeneral Kasım Erdem, Kayseri Jandarma Bölge Komutanı Tuğgeneral Ali Aydın ve Tümgeneral Salim Erkal Bektaş, bu sene terfi listesinde bulunuyorlar.Komutanını belirleyecekKritik YAŞ toplantısında terfi bekleyen iki amiral de 16 Aralık’ta hakim karşısına çıkacak. Kuzey Deniz Saha Komutanı Koramiral Mehmet Otuzbiroğlu ile Denizaltı Filo Komutanı Tuğamiral Ahmet Türkmen, terfi bekleyen iki amiral. Davanın seyri, 2013-2015 yılları arasında Deniz Kuvvetleri Komutanı olacak oramirali belirlemesi açısından da önem taşıyor.</TEXT>
</DOC>
