<DOC>
<DOCNO> 1341668 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fc9efd4/l/0l0smilliyet0n0btr0cubadi0easireti0eak0epartili0evekil0ee0eagliyor0csiyaset0csondakika0c190b110b20a10a0c13159120cdefault0bhtm/story01.htm </URL>
<DATE> 2010/11/19 </DATE>
<TIME> 11:08:51.0 </TIME>
<AUTHOR>  </AUTHOR>
<HEADLINE>
ubadi a��ireti ak partili vekil'e a��l��yor
</HEADLINE>
<TEXT>ŞANLIURFA'da, 2007 genel seçimlerinde AK Parti'den 8'ci, sırada milletvekili seçilen ve 3 yıldır kanser tedavisi gören milletvekili Mustafa Kuş'un cenazesi memleketine geldi. Yakınları ve AK Parti milletvekilleri tarafından Türk Hava Yollarına (THY) ait tarifeli uçakla dün akşam saatlerinde Şanlıurfa'ya getirilen Kuş'un cenazesi bugün(cuma) düzenlenecek tören öncesi Eğitim ve Araştırma Hastanesi morguna kaldırıldı.3 yıldır kanser tedavisi gören ve dün öğlen saatlerinde hayatını kaybeden 62 yaşındaki 7 çocuk babası AK Parti Milletvekili Mustafa Kuş'un cenazesi Şanlıurfa'ya getirildi. THY'nin Ankara-Şanlıurfa tarifeli seferiyle getirilen Kuş'un cenazesine oğlu Mehmet Kuş, Şanlıurfa AK Parti Milletvekilleri Zülfikar İzol, Yahya Akman, Abdulkadir Emin Önen ile AK Partiden geçtiğimiz ay istifa eden bağımsız Milletvekili Sabahattin Cevheri eşlik etti. Saat 20.05 sıralarında GAP Havaalanına inen uçağı bekleyen AK Parti Milletvekili Seyit Eyüpoğlu, Çağla Aktemur Özyavuz ile kalabalık bir partili grup Kuş'un cenazesini karşıladı. Uçağa yanaşan bir cenaze aracına konulan Kuş'un naaşı daha sonra 400 araçlık bir konvoy eşliğinde Şanlıurfa Eğitim ve Araştırma Hastanesi morguna götürüldü. Şanlıurfa'nın Akçakale İlçesinde bulunan ve sayısı 10 bini bulan Ubadi aşiretinin ileri gelenlerinden olan Mustafa Kuş'un ölümü yakınlarını gözyaşlarına boğdu. Yarın AK Partili bakan ve milletvekillerinin de katılacağı cenaze töreninin ardından Kuş'un cenazesinin bugün öğlen saatlerinde toprağa verilmesi bekleniyor.</TEXT>
</DOC>
