<DOC>
<DOCNO> 1345675 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/ffb8570/l/0L0Smilliyet0N0Btr0Chas0Eparti0Elideri0Ekurtulmus0Esozlerinin0Earkasinda0Csiyaset0Csondakika0C250B110B20A10A0C131840A20Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:50.0 </TIME>
<AUTHOR>  </AUTHOR>
<HEADLINE>
HAS Parti lideri Kurtulmuş sözlerinin arkasında
</HEADLINE>
<TEXT>Kurtulmuş, HAS Parti’ye katılımlar dolayısıyla düzenlenen törenin ardından gazetecilerin sorularını yanıtladı.

, bir gazetecinin "Basına bazı görüntüler yansıdı, sizin bir gazeteciyle sohbetiniz sırasında, özellikle Sayın  ve  ile ilgili sözleriniz konusunda. Bununla ilgili bir açıklama yapabilir misiniz" sorusuna karşılık şöyle konuştu: "Ben biliyorsunuz özü sözü bir olan bir siyasetçiyim. O sözleri buradan ben mikrofon önünde de söylerim. Herhangi bir gıybet, herhangi bir dedikodu, herhangi bir çekiştirme olmamıştır.

Söylediklerimiz içinde bazı yayın organları, ikinci cümleyi almamış, eksik bırakmışlardır. Benim söylediğim şu, ’Bu süreçlerde ben yaşça sanki daha büyükmüş gibi davrandım, daha olgun bir şekilde davrandım, onlar da daha yaşça küçükmüş gibi davrandılar’ şeklindeki söz, ’biz büyük onlar küçük’ şeklinde nasıl tercüme edildi onu anlamıyorum ama benim söylediğim budur. Zaten kameralar da bunu tespit ediyor.

Gizli kapaklı olarak söylenmiş bir söz değildir. Kimseyi rencide etmek için söylenmiş bir söz değildir. Burada da çok rahatlıkla işte kameraların önünde de söylüyorum." Önder Sav’la ilgili konunun geçmişte kalması nedeniyle basının önünde konuşmak istemediğini ifade eden Kurtulmuş, şöyle devam etti: "Ama madem böyle bir şey ortaya çıktı, orada da söylediğim cümle şudur, ’Sayın Önder Sav bizim ağabeylere yol gösterdi, kendisi yolunu kaybetti’ dedim.

Bu da sadece bir tespittir, yalanı yok dolanı yok. Çok açık ve latif yönde bir tespit. Dolayısıyla biz kameraların önünde konuştuğumuz her şeyi, milletin önünde de konuşuruz. Burada bir odada konuştuğum sözün hiçbirisi, Tandoğan Meydanı’nda konuşmaktan çekineceğim bir söz olmayacaktır."
-" 3. DÜNYA SAVAŞININ İLK ADIMI"-
Dün basınla yaptığı sohbetin ana temasının "füze kalkanı" olduğuna işaret eden Kurtulmuş, "’yi, bölgemizi ve bütün insanlığı belki yeni ve büyük bir badirenin içine atması muhtemel olan bir füze kalkanı konusunda teferruatlı olarak görüşlerimizi oradaki arkadaşlarla paylaşmış olmamıza rağmen, hemen neredeyse füze kalkanıyla ilgili birkaç  organı dışında hiçbir görüşümüz dile getirilmedi" dedi.

Kurtulmuş, füze kalkanıyla ilgili olarak "Belki de üçüncü dünya savaşının ilk adımı atılıyor, bu kadar önemli bir husus" görüşünü bildirdi.

Füze kalkanı meselesinin üstünün örtüldüğünü ileri süren Kurtulmuş, "Maalesef füze kalkanıyla ilgili mesele, sanki kılıç kalkan meselesiymiş gibi magazin haline dönüştürülüyor. Benim üzüldüğüm taraf bu. Bu konu ustalıklı bir şekilde örtülüyor ve sanki hükümetin başarısı gibi takdim ediliyor" diye konuştu.

Numan Kurtulmuş, dünkü basın toplantısında hiçbir siyasetçinin konuşmaya cesaret edemediği bir üslupla füze kalkanı konusunda uzun açıklamalar yapmış olmasına rağmen bu açıklamalardan iki cümlenin bile medyaya yansımadığını, bir mikrofon kazasının magazinleştirilerek füze kalkanıyla ilgili eleştirilerinin de üstünün örtüldüğünü söyledi.

Kurtulmuş, "Dolayısıyla o konuştuklarımın hepsine sahibim. Hiçbir hakaret yok, dedikodu yok, hiçbir iftira yok. Buradan da söylüyorum aynı şeyleri.

Ama ben orada bir saat başka bir şey anlattım, füze kalkanının ülkemize,  coğrafyasına ve insanlığa ne büyük sıkıntılar doğurabileceğini, ne büyük badireler içine atabileceğini anlattık ama bunlar çok az medya organında yer aldı" dedi.</TEXT>
</DOC>
