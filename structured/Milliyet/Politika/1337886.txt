<DOC>
<DOCNO> 1337886 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fac68c3/l/0l0smilliyet0n0btr0c0euzuvlar0eeksikse0esunum0eda0eeksik0eolur0e0csiyaset0chaberdetay0c160b110b20a10a0c13149240cdefault0bhtm/story01.htm </URL>
<DATE> 2010/11/16 </DATE>
<TIME> 01:08:36.0 </TIME>
<AUTHOR>  </AUTHOR>
<HEADLINE>
���uzuvlar eksikse sunum da eksik olur���
</HEADLINE>
<TEXT>TAHSİN AKSU İstanbulCHP İstanbul İl Başkanı Berhan Şimşek önceki gün kentteki kurban satış yerlerini dolaşarak satıcıların sıkıntılarını dinlemişti. Şimşek’e ziyaretinde eşlik eden CHP Parti Meclisi üyesi Özkes, Angus cinsi ithal kurbanlık hayvanlarla ilgili olarak üreticilerin bazı şikâyetlerde bulunduğunu söyledi. Özkes, “Ziyaret sırasında satıcılar, üreticiler daha çok ithal kurbanlıkların kulak, kuyruk, boynuz gibi bazı uzuvlarında kökten ya da bir bölümünde eksiklerin olduğunu söylemişler. Genelde böyle iddialar var” diye konuştu.‘Uzuvlar eksiksiz olmalı’Kurbanlık hayvanların sahip olması gereken kriterlere dikkat çeken Özkes sözlerini şöyle sürdürdü: “Dinimizin koymuş olduğu kurallar var. Cenabı Allah’a deriz ki ‘Her türlü eksiklikten münezzehtir(uzaktır)’. Allah’a sunulacak olan kurbanlıkların da eksiksiz olması idealdir. Ne kadar hayvan eksiksiz olursa o kadar Allah’a iyi bir sunum yapılmış olur. Kurbanlıklarda ne kadar eksiklik varsa sunumda da eksiklik olur. Hayvanlardan kötürüm derecesinde hasta, zayıf ve düşkün, bir veya iki gözü kör, boynuzlarından biri veya ikisi kökünden kırık, dilinde, kuyruğunda, kulaklarında, memesinde kesiklikler ve dişlerinin çoğu ya da tamamı dökük olanların kurban olamayacağı dini kitaplarda zaten var” dedi.Ak Parti’nin din istismarıyla iktidara geldiğini de iddia eden Özkes, “Orta halli bir aile, artan kurban fiyatları nedeniyle geçen sene rahatlıkla kurban kesebilmesine rağmen bu sene kesemiyor. Diyelim ki Angus aldı. İçinde bir şüphe var. Çeşitli iddiaların şaibelerin olduğu, alışık olmadığı bir kurban alıyor. İnsan rahat edemiyor kurbanından. Şu yaşanan kurban olayı CHP iktidarında yaşanmış olsaydı AKP’liler yere göre sığmazdı. Acımasız eleştiriler yapılırdı. Kurban ibadetinin şüpheye düştüğü söylenirdi. Ama şu anda kimsenin gıkı çıkmıyor” diye konuştu.İlahiyatçılar böyle yorumladıİlahiyatçılar da kurbanlık hayvanlarda uzuv eksikliği bulunmaması gerektiğine dikkat çekti. Prof. Dr. Suat Cebeci (Sakarya Üniversitesi İlahiyat Fakültesi Öğretim Üyesi): Kurbanlıkların hangi ülkeden geldiğinin önemli değil. İster Türkiye’de, ister Hindistan’da ister başka ülkede olsun hayvanın asgari özelliklere sahip olması gerekir. Hayvanın bir gözünün kör olması, bir boynuzunun dipten kırık olması, kulağının birinin tamamen kesik olması gibi bir azasını ortadan kaldıran eksiklikler kurbanda kusur kabul edilir ve kurban olmaması önerilir.Prof. Dr. Muhammed Fatih Kesler (Çanakkale 18 Mart Üniversitesi İlahiyat Fakültesi Öğretim Üyesi): “Hayvanları görmeden birşey söyleyemeyiz. Fıkıh kuralları var. Bir uzvunun noksan olmaması gerekir. Hayvanın hasta, boynuzunun kırık, kuyruğunun kesik olmaması gerekiyor.” Prof. Dr. Beyza Bilgin: “İthal kurbanlıklardaki uzuv eksiklikleri çok büyük eksiklikler değil. Çünkü önemli bir engeli olsaydı ülkeye girmeden ayrılırdı...”</TEXT>
</DOC>
