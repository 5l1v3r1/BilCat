<DOC>
<DOCNO> 1322476 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4cbbc6/l/0l0smilliyet0n0btr0cbasbakan0easkerin0eresepsiyona0ekatilmamasini0eaffetmiyor0csiyaset0csondakika0c0a30b110b20a10a0c130a95860cdefault0bhtm/story01.htm </URL>
<DATE> 2010/11/03 </DATE>
<TIME> 11:08:31.0 </TIME>
<AUTHOR>  </AUTHOR>
<HEADLINE>
ba��bakan askerin resepsiyona kat��lmamas��n�� affetmiyor
</HEADLINE>
<TEXT>AABaşbakan Recep Tayyip Erdoğan, Genelkurmay Başkanlığı tarafından 29 Ekim Cumhuriyet Bayramı’nda resepsiyon verilmesiyle ilgili, "29 Ekim kutlamalarının yeri bugüne kadar hep Çankaya olmuştur.Çankaya’nın dışında herhangi bir kutlama söz konusu olmamıştır. Dolayısıyla böyle bir alternatif kutlama, bugüne kadar farklı alanlarda, farklı yerlerde yapılmış olan kutlamalar da nasıl yanlış olmuşsa, bu da o denli yanlıştır ve bunun kabul edilebilir hiçbir yanı yoktur" dedi.Başbakan Erdoğan, Kosova’ya hareketinden önce Esenboğa Havalimanı’nda gazetecilerin sorularını yanıtladı.Bir gazetecinin AK Parti Genel Başkan Yardımcısı Ömer Çelik’in 29 Ekim Resepsiyonu’na katılmayan askerlerin emre itaatsizlik yaptığını söylediğini hatırlatması bu konuda aynı görüşte olup olmadığını sorarak, "Eğer cevabınız ’Evet’se emre itaat etmeyen askerlerle ilgili herhangi bir tasarrufta bulunmayı düşünüyor musunuz? CHP’den askerlerin görevden alınması yönünde görüşler sarf ediliyor" demesi üzerine Başbakan Erdoğan, "Bu bir davettir, bu davete icabet etmemenin Genelkurmay açısından ne denli yanlış olduğunu zaten daha önce ben açıkladım" diye konuştu.Bunun ötesinde birşey daha söylediğini, "Bir alternatif kutlamanın hiç şık olmadığını ayrıca söylediğini" belirten Erdoğan şöyle devam etti: "29 Ekim kutlamalarının yeri bugüne kadar hep Çankaya olmuştur.Çankaya’nın dışında herhangi bir kutlama söz konusu olmamıştır. Dolayısıyla böyle bir alternatif kutlama, bugüne kadar farklı alanlarda, farklı yerlerde yapılmış olan kutlamalar da nasıl yanlış olmuşsa, bu da o denli yanlıştır ve bunun kabul edilebilir hiçbir yanı yoktur. Ne emre itaate girer, ne emre itaatsizliğe girer, onun değerlendirmesi hukuki bir süreçtir. O ayrı bir konudur. Kim nasıl ne zaman görevden alınır, alınamaz, bu konunun aklını da bize kimse vermesin. Biz bu görevimizi de gayet iyi biliyoruz. Kim görevden alınacaksa nasıl alınacaksa onu da yeri geldiği zaman yaparız, bundan da kimseye hesap vermeyiz. Yeter ki böyle bir yasal süreç söz konusu olsun. Ama böyle bir yasal süreç yoksa da... CHP’nin aklına da ihtiyacımız yok, onlar aklını kendilerine saklasın."</TEXT>
</DOC>
