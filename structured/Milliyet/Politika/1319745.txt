<DOC>
<DOCNO> 1319745 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f3b9b07/l/0l0smilliyet0n0btr0cicisleri0ebakani0eatalay0eelimizde0ebazi0ebilgiler0evar0csiyaset0csondakika0c0a10b110b20a10a0c130a86630cdefault0bhtm/story01.htm </URL>
<DATE> 2010/11/01 </DATE>
<TIME> 13:18:25.0 </TIME>
<AUTHOR>  </AUTHOR>
<HEADLINE>
i��i��leri bakan�� atalay: elimizde baz�� bilgiler var
</HEADLINE>
<TEXT>İçişleri Bakanı Beşir Atalay, İstanbul Valisi Hüseyin Avni Mutlu ile birlikte İstanbul Emniyet Müdürlüğü'nde Taksim Meydanı'ndaki patlamayla ilgili brifing aldı. Yaklaşık 2 saat süren toplantının ardından kameraların karşısına geçen Atalay, canlı bomba eylemini gerçekleştiren kişinin daha önceden emniyette suç kaydının olmadığını söyledi. Bakan Atalay, hem Ankara hem de İstanbul'daki Terör ve İstihbarattan sorumlu personelden bilgi aldığını belirterek, "Tabii kendi aramızda da tekrar baştan sona önümüzdeki bilgileri verileri değerlendirerek analizler yaptık. Şimdi de Taksim'de hastaneye gidip yaralılarımızı ziyaret edeceğiz. Yaralılarımızla ilgili şükür çok önemli çok kalıcı hayati bir risk yok. Özellikle sivillerin yaraları daha hafif. Bir kısmı taburcu oluyor. 4 polisimizle ilgili belki biraz daha tedavilerini devam etmesi gerekiyor.. 2'sinin gözle ilgili birinin mideyle ilgili birinin bacağıyla ilgili. Yani birinde gözde hafif biraz kalıcı risk var. Onun dışında polislerimizdeki yaralar hafif" diye konuştu.Bakan Atalay, kişi ve örgüt kimliğiyle ilgili bir açıklama yapmayacağını belirterek "Sizin merak ettiğiniz olayla ilgili kimlik ve örgüt bilgileri. O konuda size çok ileri bir açıklama yapamıyorum yapmayacağım.Elimizde veriler var. Çalışmalar var. Dün sizinde gördüğünüz gibi olay yeri inceleme ve olay aydınlatma ekipleri çok dikkatli çalıştı Elimizde bilgiler var.Ama bu konuda her zaman olduğu gibi tedbir gösteriyoruz. Biraz daha tedbir göstereceğiz bu konuda. Tedbirli olmamız gerekiyor. Acele açıklama yapmamamız gerekiyor İyice emin olduktan sonra değişik boyutlarını değerlendirdikten sonra o konuda açıklama yapacağız. Biz biliyorsunuz bu olaylarla ilgili genel politikamız mümkün olabildiğince basının en kısa sürede en doğru haberlerle bilgilendirmek. Dünde hem müdürümüz hem valimiz bu bilgilendirmeleri yaptılar. Verilebilecek bilgiler size en doğru şekilde vermek istiyoruz. Yanlış eksik bilgiler spekülatif haberlerin en az olmasını isteyen biziz. Yani her şey doğru bilinsin istiyoruz. Ama birey kimliği ve örgüt yapısıyla ilgili şu anda size açıklama henüz yapmıyoruz. Bu konuda tam netliğe ulaşınca yapılacak" şeklinde konuştu.'BİZİM ELİMİZDE BİLGİLER VAR'Bakan Atalay, gazetecilerin, 'canlı bombanın kimliği ve örgütle ilgili' sorularına, "İkinci kişinin varlığı burada söz konusu değil. Öyle bir şey tespit edilemedi. O konuda size görüntüde verecekler. Şu anda ifade ettiğim gibi kişiyle ve örgütle ilgili bir açıklama yapamıyoruz. Bizim elimizde bilgiler var. Erken bilgi ve karar vermek istemiyoruz" şeklinde yanıt verdi.Bakan Atalay, 'şüphelinin daha önce takip edilip edilmediği' yönündeki bir soruya ise, " Öyle bir bilgi yok. Burada bizim kanaatimiz hedef polisti. Ama orada bariyer var. Engellemeler oldu. Onun içinde hedefe ulaşamadı.Bizim sistemimizde olay aydınlatmada olay yeri incelemede çok hassas çalışırız.. İnce ince bütün noktalar tespit edildi. Çalışmalarımızı gördünüz. Bütün verilerde değerlendirildi. Yanlış karar vermek istemiyoruz" diye yanıt verdi'GÖZALTI YOK'Bakan Atalay, '32 kişinin yaralandığı patlamayla ilgili gözaltına alınan oldu mu' şeklindeki bir soruya ise' Hayır. Şu anda gözaltında olan yok' yanıtını verdi. </TEXT>
</DOC>
