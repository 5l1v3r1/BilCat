<DOC>
<DOCNO> 1322941 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4db40e/l/0l0smilliyet0n0btr0cherkesin0ekafasindaki0esoruyu0eyanitladi0csiyaset0csondakika0c0a30b110b20a10a0c130a96520cdefault0bhtm/story01.htm </URL>
<DATE> 2010/11/03 </DATE>
<TIME> 15:12:05.0 </TIME>
<AUTHOR>  </AUTHOR>
<HEADLINE>
herkesin kafas��ndaki soruyu yan��tlad��
</HEADLINE>
<TEXT>Başbakan Recep Tayyip Erdoğan, resmi temaslarda bulunmak üzere Kosova’ya gitti. Erdoğan, yurttan ayrılmadan önce Esenboğa Havalimanı’nda, ziyaretiyle ilgili açıklamalarda bulundu ve basın mensuplarının sorularını yanıtladı.Erdoğan, Abdullah Öcalan’la görüşülmekte olunduğu ve ‘müzakere aşamasına’ geçildiği yönündeki haberlerin de hatırlatıldığı bir soruyu cevaplarken şunları söyledi:“BU ADIMLAR ATILMIŞTIR- ATILIR- ATILMAKTADIR- ATILACAKTIR”“Yani devletin kurumları tabii ki bu tür görüşmeleri yapar. Bu, geçmişten bu yana hep yapılmıştır; bugün de yapılır yarın da yapılır. Yani bunu artık konuşmak veya bunun müzakeresini aramızda yapmak yanlış olur diye düşünüyorum. Devlet bunun için vardır. Herkes de bu görüşmeleri yapar. Niye? E netice almak için var da devlet onun için! Tabii ki yapacak! Yani işi veya bir kilidi çözüme kavuşturmak istiyorsa, bu tür adımları atacak. Bunlar, atılmıştır, atılır, atılmaktadır ve atılacaktır da!”PKK’NIN ‘OPERASYONLARIN DURDURULMASI’ ŞARTIBaşbakan, PKK’nın yeni eylemsizlik kararıyla birlikte şart koştuğu, ‘askeri operasyonların durdurulması’ talebini hatırlatması üzerine şunları söyledi:“İSTİHBARAT OLDUKÇA OPERASYON OLUR”“Güvenlik güçlerinin görevi, zaten durup dururken operasyon değildir. Alacağı herhangi bir istihbarat üzerine operasyondur. Eğer bir yerde güvenliği tehdit eden bir adım atılıyorsa güvenlik güçleri ne yapacaktır, aldığı bu istihbaratı değerlendirecektir ve bunun üzerine gidecektir. Şimdi, böyle bir süreç içerisinde eğer güvenlik gücü, operasyonunu yapmayıp da burada bir olumsuzluk meydana geldiği zaman, başta medya olmak üzere ‘Güvenlik güçleri ne yapar?” diye bu soruyu siz soracaksınız. E şimdi bu soruyu siz soracağınıza göre, şimdi güvenlik gücünün zaten oluşumunun nedeni olan bu operasyon faaliyetini yok farz etmek mümkün mü?”“SİLAH BIRAKIRLARSA OPERASYONLAR ZATEN YAPILMAZ”Başbakan, PKK’nın, silahını bıraktığı sürece zaten güvenlik güçlerinin de bu tür operasyonlar düzenlemesine gerek kalmayacağının da sözlerine ekledi.</TEXT>
</DOC>
