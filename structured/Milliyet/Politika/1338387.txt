<DOC>
<DOCNO> 1338387 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fb5575d/l/0l0smilliyet0n0btr0cvali0emutlu0edan0ecemevi0eziyareti0csiyaset0chaberdetay0c170b110b20a10a0c13152740cdefault0bhtm/story01.htm </URL>
<DATE> 2010/11/17 </DATE>
<TIME> 03:34:52.0 </TIME>
<AUTHOR>  </AUTHOR>
<HEADLINE>
vali mutlu���dan cemevi ziyareti
</HEADLINE>
<TEXT>İSTANBUL MilliyetBurada vatandaşlarla bayramlaşan ve ikram edilen et kavurma ve pilavı yiyen Mutlu, İstanbul’da bayramın huzurlu bir şekilde geçtiğini ve herhangi bir problemle karşılaşılmadığını söyledi. Cemevlerinin de bir inancın paylaşma noktası olarak önemli mekanlar olduğuna değinen Mutlu, “Burada içtimai hayatımız, inanç dünyamız itibariyle değerlerimiz yaşatılmaktadır. ‘El ele, gönül gönüle’Bu değerlerin hepsine saygı duyuyoruz. Burada ayrısı gayrısı olmayan, özü sözü birbiriyle aynı olan, kardeşliği yüce, sevgiyi, adaleti kucaklayan bir duruşumuz var. Hedefimiz bu zenginliğimizi ve güzelliğimizi artırmak. Onun için el ele, gönül gönüle olmaya devam etmek durumundayız. Milletimizin bu gücü en büyük zenginliğidir. En büyük zenginliğin birlik ve beraberlik ruhu olduğunu asla unutmayalım” dedi. Dernek Başkanı Metin Tarhan da “Bu mistik ve tarihi ortamda O’nu burada ağırlamak birleştiricilik açısından önemli” diye konuştu. Ziyareti değerlendiren Alevi Dedesi Binali Doğan ise yöneticilerin tüm vatandaşlara eşit bir şekilde yaklaşması gerektiğini belirterek, “Bu devletin asli görevi. Bu ziyaret de gecikmiş bir ziyarettir. Biz bin yıldır Anadolu’da inancımızla varız. Birbirimizi kabullenip sevgi, saygı çerçevesinde bu ülkede bir arada yaşayacağız. Biz bu ülkenin asli unsurlarıyız” dedi.</TEXT>
</DOC>
