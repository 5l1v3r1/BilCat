<DOC>
<DOCNO> 1345688 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/ff7fc4c/l/0L0Smilliyet0N0Btr0Cak0Eparti0Ede0Egizli0Eses0Ekaydi0Ekavgasi0Csiyaset0Csondakika0C250B110B20A10A0C13182630Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:55.0 </TIME>
<AUTHOR>  </AUTHOR>
<HEADLINE>
AK Parti'de 'gizli ses kaydı' kavgası
</HEADLINE>
<TEXT>  , gizli ses kaydı nedeniyle karıştı. Savcılığa yansıyan olayda, Bayraklı İlçe Başkan Yardımcısı Mustafa Atbaş'ın, ilçe başkan yardımcılarından Yücel Demir'le yaptığı sohbeti cep telefonuna kaydettiği öne sürüldü.
Yücel, "Atbaş, ajanlık mı yapıyor? İstihbaratçı mı, köstebek mi" derken, AK Parti Bayraklı İlçe Başkanı İsmail Sarı, Atbaş'ın istifasını istedi.

AK Parti Bayraklı ilçe teşkilatında mali işlerden sorumlu başkan yardımcılığı görevini yürüten Mustafa Atbaş hakkında, bugün İzmir Adliyesi'ne giderek suç duyurusunda bulunan Bayraklı İlçe Başkan Yardımcısı Yücel Demir, konuşmalarının gizlice kaydedilmesinin gayri ahlaki olduğunu söyledi.

Parti üst yönetiminin bu konuda vereceği karara karışamayacağını, ancak kendi onurunu ayaklar altına aldırmayacağını belirten Yücel Demir şunları söyledi: "Bir toplantı sırasında yaptığımız sohbet Mustafa Atbaş tarafından cep telefonuna kaydedilmiş. Bir başka arkadaşımla sohbet ettiği sırada telefonunda bu kaydı açmış. Arkadaşım da cep telefonundan bu kaydı aktararak bana iletti.

Her şeyden önce bir insanın haberi olmadan kayıt yapılması edepsizliktir. Kişilerin şerefi, onuru her şeyden üstündür. Ben de onurumu kimseye çiğnetmem. Bu arkadaş hakkında savcılığa suç duyurusunda bulundum. Parti üst makamları ne yapar bilemem ama, benim bu durumu kabullenmem mümkün değil.  referandumunda biz neyi oyladık? Bu arkadaşın böyle davranması hiç hoş değil." Mustafa Atbaş'ın neden böyle bir kayda ihtiyaç duyduğunu anlamadığını da belirten Demir "Bu çocuğun arkasında kim ya da kimler var? Ajanlık mı yapıyor? İstihbaratçı mı, köstebek mi?" diye konuştu.

Bayramdan önce yapılan bu ses kaydını dün itibariyle yargıya taşıdığını dile getiren Demir, bu süreçte İlçe Başkanı İsmail Sarı ve il yönetim kurulu üyelerinden destek gördüğünü söyledi.

Olayın çok yakışıksız olduğunu kaydeden AK Parti Bayraklı İlçe Başkanı İsmail Sarı ise, Mustafa Atbaş'ın istifasını istediğini açıkladı.

Sarı şöyle konuştu: "Yakışıksız ve son derece çirkin bir olay. Şakalaşma niyetine başlayan konu bu aşamaya kadar gelmiş. Ses kaydının içeriğinde hiçbirşey yok. Havadan  yapılan bir sohbet. Ancak önemli olan ses kaydında nelerin olduğu değil, o ses kaydının alınması. Bu hoş bir durum olmadığı için Atbaş'ın istifasını istedim. 'da olduğunu, gelince istifasını vereceğini söyledi. Durum bundan ibarettir." Suçlamaların hedefindeki Mustafa Atbaş ise, konu hakkında açıklama yapmak istemedi.

Kayıtta neler var Mustafa Atbaş tarafından telefonla yapılan ses kaydında Atbaş, Yücel Demir ve il yönetim kurulu üyesi Tahsin Dumlu arasında geçen sohbet yer alıyor.

Sohbet sırasında Dumlu, İlçe Başkanı İsmail Sarı'yı bir akrabasının kamudaki görev yeri değişikliğini yapmadığı için suçluyor.

Kayıtta ayrıca Yücel Demir'e "İlçe başkanı mı olacaksın, niye Ankara'ya gittin" gibi sorular yöneltiliyor.

Demir de "Herkesin kendini aynada görmesi lazım" diyerek yanıt veriyor.</TEXT>
</DOC>
