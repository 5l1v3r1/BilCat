<DOC>
<DOCNO> 1339743 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fbe3d78/l/0l0smilliyet0n0btr0cesit0edurumdaki0eguclerin0ebaris0esureci0ezor0eolacaktir0csiyaset0chaberdetay0c180b110b20a10a0c13155440cdefault0bhtm/story01.htm </URL>
<DATE> 2010/11/18 </DATE>
<TIME> 01:09:31.0 </TIME>
<AUTHOR>  </AUTHOR>
<HEADLINE>
e��it durumdaki g����lerin bar���� s��reci zor olacakt��r
</HEADLINE>
<TEXT>GÜVEN?ÖZALP BrükselGeçen yıllara oranla Türkiye’ye yönelik olarak verilen aşırı sert mesajların yerini PKK ve Abdullah Öcalan’la ilgili talepler aldı. BDP Eş Genel Başkanı Selahattin Demirtaş, “Hükümet artık PKK’nın terörist örgüt olmadığını kabul etmeli” derken, Leyla Zana da “Öcalan’ın serbest bırakılması gerektiği” mesajını verdi. “Barışa Giden Yol” başlığı altında gerçekleştirilen konferansta konuşan Demirtaş, “Eşit durumda olan ve birbirini yenememiş iki gücün barış süreci çok zor olacaktır” dedi ve karşı karşıya oldukları sorunun güven bunalımı olduğunu söyledi. “İki taraf da birbirlerinin ardından kuyu kazılmadığından emin olmalı” ifadelerini kullanan Demirtaş, pamuk ipliğiyle birbirine bağlı süreçlerden bahsetti. Kürt sorununun aşılmasında devrede olması gereken unsurların “sabır, zeka, esneklik ve saygı” olduğunun altını çizen Demirtaş, süreçte BDP’ye düşenin de güven artırıcı bir dili ve politikayı devreye sokmak olduğunu söyledi.‘Öcalan’la görüşme normal’Öcalan’la devletin çeşitli kademeleri aracılığıyla yapılan görüşmeler konferansta verilen mesajların şekillenmesinde önemli rol oynadı. Gelinen aşamada Öcalan’la görüşülmesinin normal olduğunu savunan Demirtaş, “Hükümet varsa elindeki açılımı bir an önce açıklamalı. Hükümetin, Kürt hareketinin terörist olmadığını ve önderliğinin terörist olmadığını kabul etmesi gerekiyor” diye konuştu.BDP’den süreçte rol almasının ve olumlu katkı yapmasının istendiğini kaydeden Demirtaş, “Seçim barajı yüzde 10, partinin 2 bin üyesi tutuklu, hazine yardımı yok, her söylenene soruşturma açılıyor... BDP’nin iki eli iki ayağı bağlı. Beklenen rolün yerine getirilebilmesi için bunlar çözülmeli” dedi.‘Kamera siyasetine çok meraklı’Süreçte BDP’nin de PKK’nın da muhatap olduğu Demirtaş’ın vurguları arasında yer aldı. Silah bırakmaktan daha yapılabilir bir şey olarak demokratik siyasetin kanallarının açılmasını gösteren Demirtaş, Başbakan Recep Tayyip Erdoğan için, “Kamera siyasetçiliğine çok meraklı” ifadelerini kullandı.Kürt sorununda yaşanan süreçle ilgili olarak eski DEP milletvekili Leyla Zana’dan da benzer nitelikli mesajlar geldi. PKK’nın, 2011 seçimlerine kadar uzattığı eylemsizlik sürecinin fırsat olarak değerlendirilmesini isteyen Zana, ilk etapta atılabilecek adımları da “ifade ve toplanma özgürlüğünün önündeki engellerin kaldırılması, Kürtçenin kamusal alanlarda kullanılmasının önünün açılması ve seçim barajının düşürülmesi” olarak sıraladı. “Bütün takvimlerin seçim sonrasına ertelenmesi sadece güven bunalımına yol açmaz, provokatif eylemlere de yol açabilir” diyen Zana’nın, “Öcalan’ın toplumla buluşturulması artık engellenemez” sözleri de dikkat çekti. </TEXT>
</DOC>
