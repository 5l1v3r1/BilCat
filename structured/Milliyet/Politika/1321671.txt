<DOC>
<DOCNO> 1321671 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f495d92/l/0l0smilliyet0n0btr0ccanli0ebomba0eneyse0eacilim0eda0eodur0csiyaset0chaberdetay0c0a30b110b20a10a0c130a9450a0cdefault0bhtm/story01.htm </URL>
<DATE> 2010/11/03 </DATE>
<TIME> 01:09:58.0 </TIME>
<AUTHOR>  </AUTHOR>
<HEADLINE>
canl�� bomba neyse ���a����l��m��� da odur
</HEADLINE>
<TEXT>RA MilliyetMHP Genel Başkanı Devlet Bahçeli, terörle pazarlığın çıkmaz bir sokak ve hiçbir hükümetin başvurmayacağı bir zillet olduğunu belirterek, “Terörle pazarlık çıkmaz bir sokaktır. Kendisine saygısı olan hiçbir devletin ve hükümetin başvurmayacağı bir zillettir. Geldiğimiz bu aşamada Taksim’deki canlı bomba neyse, Başbakan’ın PKK açılımı da aynısıdır” dedi. Bahçeli, dün MHP grup toplantısında şu mesajları verdi: “Terörü destekleyen, etnik bölücülüğü körükleyen ve PKK’ya himaye sağlayan ülkeler ve odaklar tüm çıplaklığıyla bilinmektedir. Bunların bir kısmı Başbakan’ın hayali AB yolculuğunda yol arkadaşlarıdır. Kardeşi Silvio ve Yorgo, arkadaşı Sarkozy, dostu Merkel’dir. Irak’ın kuzeyinde PKK’nın en büyük destekçisi de Dışişleri Bakanı’nın ‘ağabey’ dediği Başbakan’ın ayaklarının altına kırmızı halı serdiği Peşmerge reisi Barzani’dir.”  Taksim’deki saldırıyla terör örgütünün eylemlerini büyük şehirlere taşıyacağına işaret olduğunu belirten Bahçeli, “AKP hükümetinin ise artık yıkım projesinden tamamıyla vazgeçmesinin ve İmralı’dan örgütünü yönetmeye devam eden canavarın ağzını kapatmasının vakti gelmiş ve hatta geçmektedir” ifadelerini kullandı. Bahçeli, “ağlamayı sızlanmayı bırak” diye seslendiği Erdoğan’a, terörle topyekün mücadele dönemi başlatması ve 17 Ekim’de aldığı sınırötesi harekât yetkisini kullanması çağrısı yaptı. Küskünlerle görüşmeGeçtiğimiz pazar günü MHP’nin gerçekleştirdiği, “Devlet ve Millet Bekası İçin Güç Birliği” toplantısında herkesi kucaklayacaklarını dile getiren Bahçeli, bu çerçevede ilk adımı attı. Küskünler arasında olduğu bilinen eski Bayındırlık Bakanı Koray Aydın, kendisiyle genel başkanlık yarışına giren Prof. Dr. Ümit Özdağ ve Ali Güngör ile de biraraya geldi. Bahçeli’nin önümüzdeki günlerde de Sadi Somuncuoğlu ile görüşeceği öğrenildi.</TEXT>
</DOC>
