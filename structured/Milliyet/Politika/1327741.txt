<DOC>
<DOCNO> 1327741 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f6069a8/l/0l0smilliyet0n0btr0ctarihi0emescit0eyikilmaktan0ekurtulacak0csiyaset0csondakika0c0a50b110b20a10a0c1310a680a0cdefault0bhtm/story01.htm </URL>
<DATE> 2010/11/05 </DATE>
<TIME> 17:17:24.0 </TIME>
<AUTHOR>  </AUTHOR>
<HEADLINE>
tarihi mescit y��k��lmaktan kurtulacak
</HEADLINE>
<TEXT>Darende Kaymakamlığı, 8. yüzyıl tarihi eserlerinden Ozan Mescidi’nin onarılması çalışmalarına hız verecek.Kaymakam Mehmet Aktaş, yaptığı açıklamada, köy gezileri sırasında görme fırsatı bulduğu Ozan köyündeki 8. yüzyıldan kaldığı belirlenen Ozan Mescidi’nin kurtarılması için çalışmaları hızlandıracaklarını söyledi.Tarihi yapının içler acısı halinin kendisini çok üzdüğünü ve define avcılarının yıllarca verdiği hasarın onarılarak eserin kurtarılması amacıyla İstanbul Teknik Üniversitesinden gelen uzman heyetin, restorasyon projesi çalışmalarını devam ettirdiğini anlatan Aktaş, yapının kenarlarındaki taşıyıcı kolonların alt kısımlarındaki çökmelerin, tavandan kopan taşlar ve etrafındaki oyukların eseri tehdit ettiğini belirtti.Ozan Mescidi’nin daha önce kilise olduğunu ve mescide çevrildiğini anlatan Mehmet Aktaş, "Böylesine bir eserin kurtarılması, tarihe vefa anlamında çok önemli" dedi.Tarihi kaynaklara göre, İslamiyet’in Anadolu’daki yayılışı sırasında Battal Gazi tarafından kiliseden mescide çevrilen eserin yapılış tarihi tam olarak bilinmiyor.Eni beş metre olan kare planlı yapı, yedi metre yüksekliğinde. Üzeri düz olmasına rağmen içi kavisli bir kubbe ile kapalı. Eserin süslemelerini de dikkat çekiyor.</TEXT>
</DOC>
