<DOC>
<DOCNO> 1342026 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fcb7bf2/l/0l0smilliyet0n0btr0c0esloganlarla0esembolik0edavranislarla0eulkeye0ezor0ehizmet0eedilir0e0csiyaset0csondakika0c190b110b20a10a0c13159640cdefault0bhtm/story01.htm </URL>
<DATE> 2010/11/19 </DATE>
<TIME> 15:09:36.0 </TIME>
<AUTHOR>  </AUTHOR>
<HEADLINE>
"sloganlarla, sembolik davran����larla ��lkeye zor hizmet edilir"
</HEADLINE>
<TEXT>BAYINDIRLIK ve İskan Bakanı Mustafa Demir, CHP Genel Başkanı Kemal Kılıçdaroğlu'nun Ahmet Kaya'nın Paris'teki mezarını ziyaret etmesini değerlendirerek, “Sloganlarla, sembolik davranışlarla ülkeye zor hizmet edilir. Bu hareketlerle insanları bir yere, olmadığı yere doğru yönlendirmeye çalışırsınız ve kısa sürede anlaşılır. Çok fazla katkı sağlamaz. Türkiye'nin eylemlere samimi gayretlere, çözüm önerilerine ihtiyacı var” dedi.Samsun'a gelen Bayındırlık ve İskan Bakanı Mustafa Demir, ilk olarak Samsun Basketbol Kulübü'nü ziyaret etti. Kulüp Başkanı Ahmet Öztürk ve yönetim kurulu üyeleriyle kahvaltıda bir araya gelen Bakan Demir, kulübün durumu hakkında bilgi aldı. Bakan Demir, ziyaretin ardından basın mensuplarının sorularını yanıtladı. Bir basın mensubunun CHP Genel Başkanı Kemal Kılıçdaroğlu'nun, Ahmet Kaya'nın Paris'te bulunan mezarını ziyaret etmesiyle ilgili sorusu üzerine Bakan Demir şunları söyledi: “Şöyle bir baktığımda hala 70- 80 arasındaki siyasi zihniyetin CHP'de de MHP'de de devam ettiğini görüyorum. Aşmak lazım. Türkiye bugün çok farklı bir Türkiye. Türkiye'nin birliğe beraberliğe ihtiyacı var. Siyasette istikrara ihtiyacı var. Muhalefette iktidarın çalışmalarını denetleyici, bunu daha aktif hala getirici, güç verici, iktidarın çözüm önerilerinin üzerinde çözüm önerisi üretebilecek kapasitede muhalefet partilerine ihtiyaç var. Sloganlarla, sembolik davranışlarla ülkeye zor hizmet edilir. Taşın altına elini koymak lazım.”ÇÖZÜM ÖNERİLERİNE İHTİYAÇ VARBakan Demir, “Türkiye’nin şu anda yakaladığı hızlı gelişmeyi ve dünyada hızla artan etkinliğini daha da artıracak geliştirecek argümanlara, eylemlere samimi gayretlere, kapasiteli, kapsamlı çalışmalara, çözüm önerilerine ihtiyaç var. Bu hareketlerle insanları bir yere, olmadığı yere doğru yönlendirmeye çalışırsınız ve kısa sürede anlaşılır. Çok fazla katkı sağlamaz” diye konuştu.Ziyaret sonunda Samsun Basketbol Kulübü Başkanı Ahmet Öztürk, Bakan Demir'e takım oyuncularının imzaladığı basketbol topu ve takımın armasını hediye etti.</TEXT>
</DOC>
