<DOC>
<DOCNO> 1329404 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f66daea/l/0l0smilliyet0n0btr0ckilicdaroglu0edegisim0echp0enin0eruhunda0evar0csiyaset0csondakika0c0a60b110b20a10a0c13110a560cdefault0bhtm/story01.htm </URL>
<DATE> 2010/11/06 </DATE>
<TIME> 15:10:12.0 </TIME>
<AUTHOR>  </AUTHOR>
<HEADLINE>
k��l����daro��lu: de��i��im chp���nin ruhunda var
</HEADLINE>
<TEXT> İSTANBUL Atatürk Havalimanı VIP Salonu önünde partililere seslenen CHP Lideri Kemal Kılıçdaroğlu, "Değişim, Cumhuriyet Halk Partisi’nin ruhunda olan birşeydir, o ruhu yakaladık. Şimdi hep beraber, birlikte, tek yürek, halkla iç içe olacağız" dedi CHP Genel Başkanı Kemal Kılıçdaroğlu Bahçeşehir Üniversitesi’ndeki Türkiye Sosyal Ekonomik Siyasi Araştırma Vakfı’nın SHP’nin Onursal Genel Başkanı ve eski Başbakan Yardımcısı Prof. Dr. Erdal İnönü’yü anma toplantısına katılmak üzere Ankara’dan İstanbul’a geldi. Türk Hava Yolları’na (THY) ait bir uçakla saat 13.00’da İstanbul’a gelen Kılıçdaroğlu, partililer tarafından “Durma ilerle örgüt seninle, başbakan Kemal" sloganları ile karşılandı. Büyük izdihamın yaşandığı karşılamada zaman zaman arbede çıktı.TÜRKİYE’Yİ AYDINLIĞA ÇIKARTACAĞIZ Atatürk Havalimanı VIP Salonu önünde parti otobüsünden kendisini kaşılamaya gelen partililere seslenen Kemal Kılıçdaroğlu, “Günümüz birlik günü, beraber olma günü. Bugün iktidara koşma günü Türkiye’yi kurtarma günüdür. Önemli bir değişimi yaşadık. Değişim Cumhuriyet Halk Partisi’nin ruhunda olan bir şeydir. O ruhu yakaladık ve şimdi beraber hep beraber birlikte tek yürek halkla iç içe olacağız. Herkesi kucaklayacağız ve Türkiye’yi aydınlığa çıkaracağız. Dün efsane liderimiz Bülent Ecevit’i andık. Bugün bir başka liderimizi Erdal İnönü’yü anacağız. Onlar bizim çizgimizi belirlemişlerdir. Onlar halktan politika üretiyorlar. Biz sonuna kadar onların arkasında olacağız, onların izinden yürüyeceğiz ve Türkiye’yi aydınlığa kavuşturacağız. Ayrılmayacağız beraber olacağız. Güçlü olacağız halkı kucaklayacağız birlik ve beraberliğimizden ödün vermeyeceğiz. Geçmişteki kavgaları bir tarafa bırakıyoruz küskünlükleri bir tarafa bırakıyoruz. CHP’nin kapısı bütün halka açık olacaktır” dedi.</TEXT>
</DOC>
