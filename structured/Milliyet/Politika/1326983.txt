<DOC>
<DOCNO> 1326983 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5e3005/l/0l0smilliyet0n0btr0cakp0eli0evekiller0echp0ede0ekimi0egormek0eistiyor0e0csiyaset0csondakika0c0a50b110b20a10a0c1310a5480cdefault0bhtm/story01.htm </URL>
<DATE> 2010/11/05 </DATE>
<TIME> 11:09:47.0 </TIME>
<AUTHOR>  </AUTHOR>
<HEADLINE>
akp���li vekiller chp'de kimi g��rmek istiyor?
</HEADLINE>
<TEXT> CHP’de Genel Başkan Kemal Kılıçdaroğlu ile Genel Sekreter Önder Sav arasındaki çatışma ve sözlü düello, AKP’lileri ekranlara kilitledi.CHP’de önceki gün, Kılıçdaroğlu-Sav arasındaki iplerin kopması üzerine gerçekleştirilemeyen Parti Meclisi’nden (PM) itibaren AKP’liler büyük bir heyecan yaşadı. Meclis’te çok sayıda milletvekili özellikle Dünya Kupası’nda olduğu gibi iktidar kulislerindeki tele-vizyonların başına üşüştü. AKP’liler canlı yayında verilen CHP haberlerini televizyonlardan birlikte izleyip yorumladı. AKP’lilerin Kılıçdaroğlu ve Sav’ın karşılıklı suçlamalarda bulundukları açıklamaları sırasında Genel Kurul’a girmek yerine televizyonlara kilitlendikleri gözlendi.Milletvekilleri arasında zaman zaman neşeli sohbetler ve kahkahalar yükseldi. AKP’liler, kendi aralarındaki sohbetlerinde “Bunlar bizim işimize yarar” ifadelerini kullanırken arada bir bakanların görünmesi üzerine, “Başka bir partinin içişlerine karışmak bize yakışmaz” diyerek susmayı tercih etti. AKP’liler yanlarına uğrayan gazetecilerden de CHP’deki durum hakkında bilgi ve değerlendirme almaya çalıştı.İsim vererek değerlendirme yapmak istemeyen AKP’lilerden bazıları, “Kılıçdaroğlu’ndan bu kadarını beklemezdik. Büyük bir medeni cesaret gösterdi. Türkiye’nin esenliği için, demokrasimiz için Kılıçdaroğlu kazansın, ama partimizin iyiliği için Sav kazansın” ifadelerini kullandı.Aynı AKP’liler, CHP’de “asıl patronun Sav” olduğunu savunarak, “Kılıçdaroğlu’nun işi zor, Çünkü CHP’de asıl patron Sav” yorumlarını da yaptı. AKP’liler arasından, “Bu düello kanla bitecek”, “Adı üstünde Kılıçdaroğlu, kılıçları çoktan çekmeliydi, geç bile kaldı” sesleri de yükseldi.CUMHURİYET</TEXT>
</DOC>
