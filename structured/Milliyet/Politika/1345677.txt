<DOC>
<DOCNO> 1345677 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/ffb208a/l/0L0Smilliyet0N0Btr0Cdp0Ekadin0Ekollari0Endan0Esecim0Estarti0Csiyaset0Csondakika0C250B110B20A10A0C13183950Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:52.0 </TIME>
<AUTHOR>  </AUTHOR>
<HEADLINE>
DP kadın Kolları'ndan seçim startı
</HEADLINE>
<TEXT>Demokrat Parti(DP) Kadın Kolları seçim startı veriyor. DP Kadın Kolları Başkanlığı, yarın düzenleyeceği Genel İdare Kurulu toplantısı ile "seçime doğru strateji" çalışmalarını başlatıyor.

Toplantıda, Teşkilat Başkanı Ahmet Uyanık ile Kadın, Gençlik ve Çevreden Sorumlu Genel Başkan Yardımcısı Nuran Talu, Partinin kadın teşkilatlarının seçime doğru ele alacakları öncelikli çalışmalar hakkında açıklamalarda bulunacak. Sandık güvenliği ve Kadın üyelerin sayısını çoğaltma çalışmaları da değerlendirilecek toplantıda Kadın Kolları Genel Başkanı Ayşegül Dalkır Kahveci, Genel Merkez ile teşkilatların işbirliğini güçlendirmek amacıyla planlanan çalışmalar hakkında bilgi verecek.

Toplantı sonunda DP Kadın Kolları tarafından Hükümeti ’de kadınlara yönelik "olumsuz fiili eşitlik uygulamaları" üzerine uyarmak amaçlı bir çağrı da yapılması bekleniyor.</TEXT>
</DOC>
