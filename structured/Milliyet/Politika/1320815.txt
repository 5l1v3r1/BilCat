<DOC>
<DOCNO> 1320815 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4396f0/l/0l0smilliyet0n0btr0cbdp0eb0eve0ec0eplanlarini0euygulamaya0ebaslayacak0csiyaset0csondakika0c0a20b110b20a10a0c130a91380cdefault0bhtm/story01.htm </URL>
<DATE> 2010/11/02 </DATE>
<TIME> 17:13:09.0 </TIME>
<AUTHOR>  </AUTHOR>
<HEADLINE>
bdp, b ve c planlar��n�� uygulamaya ba��layacak
</HEADLINE>
<TEXT>TBMM Başkanlığı’nın, Ahmet Türk ile Aysel Tuğluk’un vekilliklerinin iadelerine ilişkin olumsuz yanıtına BDP’den sert tepki geldi. BDP Şırnak Milletvekili Hasip Kaplan kararı değerlendirirken, "B ve C planlarımızı uygulamaya koyacağız. Anayasa değişikliğinin arkasında duramayan bu Hükümet, neden bir siyasi cesaret gösteremiyor" dedi.Kaplan Meclis’te gazetecilerin, TBMM Başkanlığının Tuğluk ve Türk ile ilgili kararını sormaları üzerine sert açıklamalarda bulundu.Kaplan, TBMM Başkanlığı’na başvuru sonucunda gece geç saatlerde Kanunlar Kararlar Daire Başkanlığı’nın kendilerine tebliğ eden kararı şöyle açıkladı: "Anayasa’nın 84. maddesine değinilerek Meclis’in karar mercii olmadığı bu nedenle yapılacak işlemin olmadığı denildi. Meclis Başkanlığı topu taca atmıştır. Bundan sonraki süreç ’B’ planıdır. Hukukçularımız Anayasa yargı yoluyla, bu konuda girişimde bulunacaklar. ’C’ palınımız ise Avrupa İnsan Hakları Mahkemesi’ne bu süreci götürmektir. Çünkü; Anayasa değişti ve yasama dönemi devam ediyor." Kaplan, TBMM Başkanlığı’nın Tuğluk ve Türk hakkında verdiği kararın ardından B ve C" planlarının uygulamaya koyacaklarına işaret ederek, "B planında Avrupa parlamenterlerinden 700 politikacıya tek tek mektup yazacağız. C planında ise bu süreci AİHM taşıyacağız" diye konuştu.Hükümetin, Anayasa değişikliğinin ardından siyasi cesaret göstermediği eleştirisini getiren Kaplan, bugünden sonra çalışmalarına devam edeceklerini söyledi.</TEXT>
</DOC>
