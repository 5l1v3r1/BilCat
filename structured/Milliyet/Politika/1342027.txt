<DOC>
<DOCNO> 1342027 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fcb50d8/l/0l0smilliyet0n0btr0ckilicdaroglu0eyarin0ediyarbakir0eve0eurfa0eda0csiyaset0csondakika0c190b110b20a10a0c13159540cdefault0bhtm/story01.htm </URL>
<DATE> 2010/11/19 </DATE>
<TIME> 15:09:37.0 </TIME>
<AUTHOR>  </AUTHOR>
<HEADLINE>
k��l����daro��lu yar��n diyarbak��r ve urfa'da
</HEADLINE>
<TEXT>CHP Genel Başkanı Kemal Kılıçdaroğlu, yarın Diyarbakır ve Şanlıurfa’da halkla bayramlaşacak ve düğüne katılacak.CHP Genel Başkanı Kemal Kılıçdaroğlu, siyasette yeni bir tartışmanın kapısını aralayan Ahmet Kaya ve Yılmaz Güney’in mezarlarını ziyaret etmesinin ardından yarın da Diyarbakır ve Şanlıurfa’da olacak.Kılıçdaroğlu, bölgeye yapacağı ziyareti ise "Yurttaşlarla beraber olacağız. Bayramlaşacağız onlarla. Yani onlar başka bir ülkenin insanları mı? Bizim insanlarımız. Beraber gideceğiz, bayramlaşacağız. Belki bana sitem edecekler, kızacaklar, hoş geldin diyecekler, belki birisi bana çay, kahve ısmarlayacak. Sayın Başbakan demiyor muydu ’Siz Sivas’ın öte tarafına geçemiyorsunuz’ diye. Her tarafına gidiyoruz. Eğer birileri Sivas’ın öte tarafına geçemiyorsa bu ülkede, önce Sayın Başbakan’ın dönüp kendisine sorması lazım. Neden bu ülke bu hale geldi diye. O yönetmiyor mu? Hem yöneteceksiniz, hem şikayet edeceksiniz? Doğru değil. Bizim şikayet etme hakkımız var. Çünkü biz yönetmiyoruz. Onların yönetme güçleri var, yönetiyorlar. Şikayet etmeye hakları yok. Türkiye’nin her karış toprağına siyasetçinin gitmesi, kendi yurttaşlarıyla seçmen kitlesiyle bir araya gelmesi, konuşması lazım. Bizim yaptığımız da bu" şeklinde değerlendirmişti.-TÜRBE ZİYARET EDECEK DÜĞÜNE KATILACAK-Kılıçdaroğlu bir günlük Diyarbakır ve Şanlıurfa ziyaretinde halkla bayramlaşacak ve düğüne katılacak. Diyarbakır İl Başkanlığı’nda basına açıklamalarda bulunacak olan Kılıçdaroğlu, halkla bayramlaştıktan sonra Şanlıurfa’ya geçecek. Şanlıurfa’nın Siverek ve Hilvan ilçelerinde de halkla bayramlaşacak Kılıçdaroğlu, Halil İbrahim Türbesini ziyaret edecek ve aynı gün bir düğün törenine de katılacak. Kılıçdaroğlu, Cumartesi günkü ziyaretlerinin ardından 21 Kasım Pazar günü İstanbul’a geçecek.</TEXT>
</DOC>
