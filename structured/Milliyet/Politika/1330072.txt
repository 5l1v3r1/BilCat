<DOC>
<DOCNO> 1330072 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f68eaba/l/0l0smilliyet0n0btr0ctayyip0ebey0easil0ebundan0esonra0ekorksun0csiyaset0chaberdetay0c0a70b110b20a10a0c13111290cdefault0bhtm/story01.htm </URL>
<DATE> 2010/11/07 </DATE>
<TIME> 01:09:35.0 </TIME>
<AUTHOR>  </AUTHOR>
<HEADLINE>
tayyip bey as��l bundan sonra korksun
</HEADLINE>
<TEXT>RA MilliyetCHP’de yeni yönetim anlayışını ortaya koyan Genel Başkan Kemal Kılıçdaroğlu, “Tayyip Bey’i koltuğundan edeceğim o konuda kaygım yok. Tayyip Bey’i bundan sonra daha kolay indireceğiz” diyerek Başbakan Erdoğan’a meydan okudu. Son krizde zorlandığını söyleyen Kılıçdardoğlu, CHP’de devrimci ruhu yeniden yaratmak gerektiğini, kendisinin de bunu yaptığını kaydetti.Kılıçdaroğlu, İnternethaber sitesinin sorularını yanıtladı. “Bir CHP’li, ‘Önder Sav’ı koltuğundan eden Erdoğan’ı da eder’ demiş. Ne diyorsunuz” sorusu üzerine Kılıçdaroğlu, “Tayyip Bey’i koltuğundan edeceğim, o konuda kaygım yok. Bütün yurttaşlarımın buna inanmasını isterim. Tek amacım, hedefim, CHP’yi iktidar yapmak, sosyal devleti kurmak” dedi.  Kılıçdaroğlu, “Erdoğan’ı koltuğundan indirmek daha mı kolay olacak” sorusuna, “Daha kolay olacak. Tayyip Bey’i bundan sonra daha kolay indireceğiz. Yani asıl bundan sona benden korkmalı” yanıtını verdi.Parti içinde son günlerde yaşanan tartışmalarla ilgili olarak, “Bir ailede zaman zaman sorun çıkar, ama bunlar çözülür” diyen Kılıçdaroğlu, ‘Zorlandınız mı?’ sorusuna “Zorlanmadım desem yalan olur tabii.” cevabını verdi.Bir seferde defterden silmemKılıçdaroğlu, “Krizin ardından Sayın Önder Sav incindiği iki konudan bahsetti. Sizi yalancılıkla suçluyor. Sizin için kırılma noktası ne” sorusunu ise şöyle yanıtladı: “Ben geçmişi tartışmaktan yana değilim. Sayın Sav’ın birikimlerine, partiye yaptığı katkılara saygıyla bakmışımdır. Gönül ister ki bundan sonra da birikimlerinden yararlanalım. Eleştirilerini de saygıyla karşılayacağım. Uzun yıllar partiye hizmet etmiş insanları bir seferde defterden silmek anlayışına sahip değilim. Ona haksızlık edemem.”‘İkinci Ecevit dönemi mi?’ denilmesi üzerine Kılıçdaroğlu, “Böyle bir algı olursa bundan mutluluk duyarım” dedi. “Ecevit’i de sizi eleştirdikleri gibi eleştirdiler, Atatürk yolundan sapma gibi” denilmesi üzerine CHP lideri, “Dün akşam Ecevit’in üç kitabına göz attım. Ecevit’e de benzer suçlamalar yapılmış” diye konuştu.Mütedeyyine de, ateiste de saygıKılıçdaroğlu türban konusundaki soruları şöyle yanıtladı: “Halkın partisi iseniz, halktan yana politikalar güdüyorsanız, halkın etnik kimlik ve dinine saygı göstererek sorunlarına çözüm üretmelisiniz. Biz mütedeyyin insanlara da ateistlere de saygı göstereceğiz. ‘Türban sorununu biz çözeceğiz’ derken şunun da altını çizmek istiyorum, ilköğretim ve kamuda olmamalı. Kamunun kurallarına herkes saygı göstermeli. Ancak Sayın Başbakan benim konuştuğum netlikte bir şey söylemedi. İnanca ve etnik kimliğe göre hizmet sunamazsınız. Bunu yaparsanız Türkiye’yi bölersiniz. Yargıçlar niye cübbe giyer? Onu kimse farklı algılamasın diye. Devlet dediğimiz alanda ayrışma, belirleme olamaz.” </TEXT>
</DOC>
