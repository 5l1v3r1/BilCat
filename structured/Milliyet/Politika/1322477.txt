<DOC>
<DOCNO> 1322477 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4cbbc4/l/0l0smilliyet0n0btr0csahin0echp0enin0ebasbakan0ea0esordugu0esoruyu0ebegenmedi0csiyaset0csondakika0c0a30b110b20a10a0c130a95880cdefault0bhtm/story01.htm </URL>
<DATE> 2010/11/03 </DATE>
<TIME> 11:08:32.0 </TIME>
<AUTHOR>  </AUTHOR>
<HEADLINE>
��ahin chp'nin ba��bakan'a sordu��u soruyu be��enmedi
</HEADLINE>
<TEXT>TBMM Başkanı Mehmet Ali Şahin, CHP Mersin Milletvekili Ali Rıza Öztürk’ün, Başbakan Recep Tayyip Erdoğan’a yönelttiği soruyu işleme almayarak, geri gönderdi. CHP’li vekilin sorusunu iade eden TBMM Başkanı, "İçtüzüğün 96. maddesine göre soru; kısa, gerekçesiz ve kişisel görüş ileri sürülmeksizin, kişilik ve özel yaşama ilişkin konuları içermeyen bir önerge ile açık ve belli konular hakkında bilgi istemekten ibarettir" dedi.TBMM Başkanı, CHP’li Öztürk’e gönderdiği yazıda soruyu iade etme gerekçesini şöyle anlattı:"İçtüzüğün 96. maddesine göre soru; kısa, gerekçesiz ve kişisel görüş ileri sürülmeksizin, kişilik ve özel yaşama ilişkin konuları içermeyen bir önerge ile açık ve belli konular hakkında bilgi istemekten ibarettir.Ayrıca İçtüzüğün 97. maddesi, istişare amaçlı konular içeren soruların Başkanlıkça kabul edilmeyeceğini hükme bağlamıştır.İlgi önergenizde yer alan (6) numaralı sorunuz, İçtüzük hükümlerinde belirtilen nitelikleri taşımadığından önergeniz işleme konulmamış ve ilişikte iade edilmiştir. Söz konusu soru çıkartıldığı veya İçtüzük hükümlerine uygun olarak yeniden düzenlendiği takdirde önergeniz işleme konulabilecektir."-TBMM BAŞKANI’NIN BEĞENMEDİĞİ SORU-TBMM Başkanı Mehmet Ali Şahin’in, İçtüzük hükümlerinde belirtilen nitelikleri taşımadığını ifade ettiği Öztürk’ün, Başbakan’a, yönelttiği soru şöyle:"Genel Başkanı bulunduğunuz Adalet ve Kalkınma Partisi grubu milletvekillerinin TBMM Genel Kurulu’nda faili meçhul bırakılan siyasi cinayetlerin ve benzer nitelikteki diğer olayların araştırılması ve açığa çıkarılmasına yönelik önergelere karşı çıktığı düşünüldüğünde; Diyarbakır mitingindeki konuşmanızda faili meçhullerden ve Ape Musa’dan bahsetmeniz nedeni referandumda evet oylarını artırmaya yönelik siyasi taktik midir?"</TEXT>
</DOC>
