<DOC>
<DOCNO> 1327245 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5f3414/l/0l0smilliyet0n0btr0cyargitay0edan0ehaberal0ehakkinda0etarihi0ekarar0csiyaset0csondakika0c0a50b110b20a10a0c1310a6140cdefault0bhtm/story01.htm </URL>
<DATE> 2010/11/05 </DATE>
<TIME> 13:11:03.0 </TIME>
<AUTHOR>  </AUTHOR>
<HEADLINE>
yarg��tay'dan haberal hakk��nda tarihi karar
</HEADLINE>
<TEXT>Yargıtay Hukuk Genel Kurulu, Ergenekon Davası kapsamında tutuklu bulunan Prof. Dr. Mehmet Haberal’ın tahliye talebini reddeden 9 hakim hakkında açtığı tazminat davasının temyiz incelemesini sonuçlandırdı. Kurul, Yargıtay 4. Hukuk dairesinin hakimlere verdiği tazminat cezasını onadı. Kurul’un tazminatın miktarına ilişkin kararını ise önümüzdeki hafta vermesi bekleniyor."Ergenekon" soruşturmasında uzun süredir tutuklu bulunan Prof. Dr. Mehmet Haberal tarafından, İstanbul 14. Ağır Ceza Mahkemesi Hakimleri Rüstem Eryılmaz, Resul Çakır, Kemal Can, Yakup Hakan Günay, Mehmet Faik Saban; İstanbul 9. Ağır Ceza Mahkemesi Hakimleri Nurettin Ak, İdris Aslan ile İstanbul 12. Ağır Ceza Mahkemesi Hakimleri Vedat Yılmaz Abdurrahmanoğlu ve Ali Efendi Peksak hakkında Yargıtay 4. Ceza Dairesi’ne tazminat davası açılmıştı.Davaya, ilk derece mahkemesi olarak bakan Yargıtay 4. Ağır Ceza Dairesi, davaların kısmen kabulüne karar vererek, hakimlerin Haberal’ın "Tutukluluk Halinin Devamına" ilişkin verdikleri kararların CMK’ya aykırı olduğunu ifade ederek, hakimlerin her birinin Prof. Dr. Mehmet Haberal’a bin 500 TL manevi tazminat ödemesine karar verdi.Dairenin kararı hakimler tarafından temyiz edilmesi üzerine Yargıtay Hukuk Genel Kurulu, temyiz isteminin ikinci görüşmesinde kararını verdi. Kurul, Dairenin kararını onarken, tazminat miktarına ilişkin kararını ise önümüzdeki hafta verecek.Öte yandan, yargı kulislerinde Kurul’un kararının emsal oluşturabileceği ifade edildi.</TEXT>
</DOC>
