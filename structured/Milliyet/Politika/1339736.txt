<DOC>
<DOCNO> 1339736 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fbe2f20/l/0l0smilliyet0n0btr0coruc0etutmuyorlar0enasil0ecozecekler0e0csiyaset0chaberdetay0c180b110b20a10a0c13154410cdefault0bhtm/story01.htm </URL>
<DATE> 2010/11/18 </DATE>
<TIME> 01:09:09.0 </TIME>
<AUTHOR>  </AUTHOR>
<HEADLINE>
oru�� tutmuyorlar nas��l ����zecekler?
</HEADLINE>
<TEXT>RA MilliyetCHP heyetinin dünkü Ak Parti’yi bayramlaşma ziyaretinde Genel Başkan Yardımcısı İsa Gök, Ak Parti’nin yaptığı reform çalışmalarına ilişkin eleştirilerine  Ankara Milletvekili Haluk Özdalga “Bugün siyasi bir tartışmaya girmek için uygun bir gün değil” yanıtını verdi. Ancak CHP heyetinin ayrılmasının ardından kameraların kapalı olduğunu düşünen eski CHP’li Özdalga, “Bunlar oruç bile tutmuyorlar, bir de türbana el atmışlar. Nasıl çözecekler” dedi.Kurban Bayramı dolayısıyla dün Ak Parti Genel Merkezi’ni ziyaret eden ilk parti MHP oldu. Genel Başkan Yardımcısı Faruk Bal, Antalya Milletvekili Mehmet Günal ve MYK Üyesi Özgür Bayraktar’dan oluşan heyeti, Haluk Özdalga, Kütahya Milletvekili Soner Aksoy ve AK Parti Kadın Kolları Genel Başkan Yardımcısı Meral Kirişçioğlu ağırladı. DSP adına Ak Parti’yi Genel Başkan Yardımcısı Mustafa Vural başkanlığındaki heyet ziyaret etti. CHP Genel Başkan yardımcıları İsa Gök ve İzzet Çetin ile Parti Meclisi Üyesi Nuran Yıldız’dan oluşan CHP heyeti ise AK Parti Genel Merkezi’ne bayram ziyaretinde bulundu. Oruç bile tutmuyorlarEski CHP Parti Meclisi üyesi olan Özdalga, CHP heyetinin odadan ayrılmasının ardından, kameraların kapalı olduğunu zannederek, geçtiğimiz günlerde gazetelerde yer alan haberlere vurgu yaptı. Özdalga, bu sırada CHP’lilerin Ramazan ayında oruç bile tutmadıklarını ifade ederek, “Şimdi de türban konusuna el attılar. Nasıl çözecekler” dedi. Aksoy’un “Sen bunları meclis kürsüsünde dile getirsene” sözleri üzerine, “Kaç kere söyledik neler yazdık” diyen Özdalga “Ben bunların her şeyini biliyorum“ diyerek CHP’lilerin türban sorununu çözme konusunda başarılı olamayacağını yineledi. Tam bu sırada Kirişçioğlu’nun, masanın üzerindeki mikrofonları göstererek, “Mikrofonlar açık, kameralar çekiyor” uyarısı üzerine, Özdalga, “Kötü bir şey demiyoruz. Gazetelerdeki haberleri söylüyoruz” diye konuştu.BDP’den kritik ziyaret Ak Parti’yi son olarak Siirt Milletvekili Osman Özçelik ile MYK üyeleri Yüksel Mutlu ve Ayhan Bilgen’den oluşan BDP heyeti ziyaret etti. İktidar partisi olarak AK Parti’nin doğru yaptığı işlere her zaman destek verdiklerini ifade eden Özçelik, kendilerini ana muhalefet partisi olarak gördüklerini ve bir muhalefet partisi olarak yanlış ve eksik gördükleri konuları demokratik muhalefet yoluyla eleştirdiklerini söyledi. </TEXT>
</DOC>
