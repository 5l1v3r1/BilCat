<DOC>
<DOCNO> 1326071 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5b2f03/l/0l0smilliyet0n0btr0cyollari0eda0eayirmayiz0ekurultaya0eda0egideriz0csiyaset0chaberdetay0c0a50b110b20a10a0c1310a410a0cdefault0bhtm/story01.htm </URL>
<DATE> 2010/11/05 </DATE>
<TIME> 01:10:09.0 </TIME>
<AUTHOR>  </AUTHOR>
<HEADLINE>
yollar�� da ay��rmay��z kurultaya da gideriz
</HEADLINE>
<TEXT>MANSUR ÇELİK AnkaraCHP’de tüzük nedeniyle başlayan ve krize dönüşen tablo sonucunda “iki başlılık” yaşandığı eleştirilerini kabul etmeyen örgütten sorumlu Genel Başkan Yardımcısı Gürsel Tekin, “Hiçbir arkadaşımızla yollarımızı ayıracak durumda değiliz” diyerek ‘barış’ mesajı verdi. Yeni CHP Genel Sekreteri ve Parti Sözcüsü Süheyl Batum ise, “Kurultay bize zarar vermez. Merak etmeyin birkaç gün içinde her şey olağana dönecektir” dedi.Dün yapılan MYK toplantısı için partiye gelen örgütlerden sorumlu Genel Başkan Yardımcısı Tekin, ılımlı mesajlar verdi. Amaçlarının CHP’yi iktidar yapmak olduğunu belirten Tekin, “Eski yönetimle yolları ayrıldı” yorumları konusunda, “Hiçbir arkadaşımızla yollarımızı ayıracak durumda değiliz” dedi. Tekin, “Bizim temel görevimiz, CHP’yi iktidar yapmaktır. Anadolu’nun dört bir yanından insanlar gelmiş, CHP’den bir tek beklentileri var. O da partimizi iktidar yapmaktır. Bizim de mücadelemiz, uğraşımız bu olacak” diye konuştu.Bir gazetecinin, “Hangi odaya gideceksiniz” sorusuna Tekin, “Bu parti hepimizindir. Öyle oda moda tartışması söz konusu değil. Bütün odalar bizimdir. Sorun yok” yanıtını verdi. Parti Sözcüsü Batum Önder Sav ve diğer arkadaşlarımızın ‘biz daha eskiyiz, bizi tasfiye etmek istiyorlar’ dediğini düşünmüyorum. O bakımdan ben Sayın Önder Sav’ın bunu ne amaçla söylediğini bilmiyorum. Bir dil sürçmesidir diye düşünüyorum” dedi. </TEXT>
</DOC>
