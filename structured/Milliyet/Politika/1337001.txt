<DOC>
<DOCNO> 1337001 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fa6ceb4/l/0l0smilliyet0n0btr0cdiyanetten0eimam0evaiz0ekur0ean0ekursu0eogrencilerine0emujde0e0csiyaset0csondakika0c150b110b20a10a0c13146750cdefault0bhtm/story01.htm </URL>
<DATE> 2010/11/15 </DATE>
<TIME> 11:08:25.0 </TIME>
<AUTHOR>  </AUTHOR>
<HEADLINE>
diyanetten imam vaiz kur'an kursu ����rencilerine m��jde!
</HEADLINE>
<TEXT>Diyanet İşleri Başkanlığı’nda boş ve açık olan kadrolara 2010 yılı sonuna kadar kadrolu ve sözleşmeli olmak üzere toplam 10 bin 122 personel alınacak. Buna göre; bin 122 adet açıktan atama yoluyla, 5 bin adet Diyanet İşleri Başkanlığı’na ait boş olan kadrolara açıktan atama yapılacak ve 4 bin adet de sözleşmeli personel istihdam edilecek. Böylece 2010 yılı sonuna kadar kadrolu ve sözleşmeli olmak üzere toplam 10 bin 122 personel alınacak.-AÇIKTAN ATAMA YAPILACAK-Diyanet İşleri Başkanlığı’na 2010 yılı sonuna kadar; bin 122 adet açıktan atama yapılacak. (2009 yılında boşalan kadroların yüzde 50’si ve verilen açıktan atama izni toplamı)5 bin adet Diyanet İşleri Başkanlığı’na ait boş kadrolara ise (6002 sayılı kanunla verilen değişik unvanlarda münhal kadrolara) açıktan atama gerçekleştirilecek.-VEKİL İMAM HATİP VEYA VEKİL MÜEZZİN KAYYIM OLARAK GÖREV YAPANLAR SÖZLEŞMELİ ALINACAK-İhdas edilen 4 bin sözleşmeli kadroya da 657 sayılı Devlet Memurları Kanunu’nun 4/B maddesi uyarınca sözleşmeli personel istihdam edilecek. Buna göre; 30 Haziran 2010 tarihi itibarıyla Diyanet İşleri Başkanlığı’nda halihazırda vekil imam hatip veya müezzin kayyım olarak görev yapmakta olanlar ile 3 Mayıs 2010 tarihinden itibaren en az 4 ay vekil imam hatip veya vekil müezzin kayyım olarak yapmış olanlardan 657 sayılı Devlet Memurları Kanunu’nun 4/B maddesi uyarınca sözleşmeli personel alınacak.Böylece köy ve kasabalardaki kadrosuz camilere ise vekil imam hatip veya vekil müezzin kayyım olarak görev yapmış olanlardan, 4 bin sözleşmeli personel istihdam edilecek.-SINAV TAKVİMİ BELİRLENDİ-Devlet Bakanı Faruk Çelik, söz konusu kadrolara yapılacak alımlarla ilgili sınav takvimlerinin Diyanet İşleri Başkanlığınca belirlendiğini ve sürecin devam ettiğini söyledi.</TEXT>
</DOC>
