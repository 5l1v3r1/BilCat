<DOC>
<DOCNO> 1337212 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fa752f1/l/0l0smilliyet0n0btr0cchp0eli0esusam0eadaylik0edusunenler0ekoltuklari0ebosaltmali0csiyaset0csondakika0c150b110b20a10a0c131470a40cdefault0bhtm/story01.htm </URL>
<DATE> 2010/11/15 </DATE>
<TIME> 13:09:13.0 </TIME>
<AUTHOR>  </AUTHOR>
<HEADLINE>
chp'li susam: adayl��k d������nenler koltuklar�� bo��altmal��
</HEADLINE>
<TEXT>CHP İzmir Milletvekili Mehmet Ali Susam, milletvekili adaylığı düşünen il ve ilçe yöneticilerinin, parti üst yönetiminden çıkacak ‘seçime 6 ay kala istifa’ kararını beklemeden koltuklarını boşaltmaları gerektiğini söyledi.CHP'nin yenilenen yönetimini çok iyi bulan ve Genel Başkan Kemal Kılıçdaroğlu'nun daha rahat çalışabilmesi için seçimden önce kurultay yapılması gerektiğini savunan CHP İzmir Milletvekili Mehmet Ali Susam, “Bu değişiklik toplumdan destek buldu. CHP'nin oylarını artıracağını düşünüyorum. Ancak kurultay şart, parti meclisi yenilenmeli. Referandumda alınan yüzde 42 oyu çok önemsiyorum. Bu oyu yüzde 52'ye çıkarıp tek başına iktidar olabiliriz” dedi.Susam, partinin tavanındaki değişikliğin il ve ilçelere yansımayacağını öne sürerek şöyle konuştu:“Kılıçdaroğlu'nun örgütten istediği tek şey kendisi gibi 15 saat çalışmaları. Bu anlayış, görevden alma çabası içine girmez. Seçim öncesi örgütün daha iyi çalışabilmesi için il ve ilçe yöneticileri adaylık düşünüyorlarsa koltukları boşaltmaları gerekir. Bunun için Yüksek Seçim Kurulu'nun takvimi, hatta parti üst yönetiminden çıkacak ‘seçime 6 ay kala istifa’ kararı beklenmemeli. Biz 2007 genel seçimlerinde CHP İzmir İl Başkanı Selçuk Ayhan'ın milletvekili adaylığı nedeniyle il yönetiminde yaşanan boşluğu gördük. Genel Merkez'in kararı beklenmeden koltuklar boşaltılmalı.”</TEXT>
</DOC>
