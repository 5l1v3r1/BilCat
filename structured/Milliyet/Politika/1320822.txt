<DOC>
<DOCNO> 1320822 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f41c8d2/l/0l0smilliyet0n0btr0ckilicdaroglu0eile0eonder0esav0ekarsi0ekarsiya0e0csiyaset0csondakika0c0a20b110b20a10a0c130a90a650cdefault0bhtm/story01.htm </URL>
<DATE> 2010/11/02 </DATE>
<TIME> 17:13:17.0 </TIME>
<AUTHOR>  </AUTHOR>
<HEADLINE>
k��l����daro��lu ile ��nder sav kar���� kar����ya!
</HEADLINE>
<TEXT>Sema Ecer/ CNN TÜRKYargıtay Cumhuriyet Başsavcısı uyardı, üstelik de süre verdi.Yeni tüzük, güçlü genel başkan, 13 yardımcı ve sınırlı yetkili genel sekreter demek. Bu yapı içinde çarşamba günü tarih gösterildi, parti meclisi toplantısı.Ama o toplantı öncesinde CHP'de işler karıştı. Kemal Kılıçdaroğlu ve Önder Sav karşı karşıya geldi.CHP lideri Kılıçdaroğlu ve ona yakın isimler "yeni tüzüğü uygulamaya koyup, seçime de bununla gidelim" diyor.CHP liderine göre tüzük seçimden sonra yenilenebilir. Ama sürpriz desteğiyle onu liderliğe taşıyan Önder Sav, Kemal Kılıçdaroğlu ile aynı görüşte değil.Bu da Önder Sav'a yakın isim Ali Topuz'un basın toplantısıyla ortaya çıktı.Topuz "Önder Sav" demedi ama, Sav ve ekibinin isteğini işte bu sözlerle anlattı.MYK toplantısında Önder Sav, güçlü genel sekreterliği içeren mevcut yapının devamını istedi.Hem o hem de kendisine yakın isimler "güçlü genel başkanlığı içeren bu tüzük AK Parti'den alındı, yapımıza uygun değil, uygulanmamalı. Olağanüstü tüzük kurultayı yapılsın, partiyi daha demokratikleştirecek değişiklikler yapalım" dediler.Sav ve ekibinin şimdi bu görüşlerini Parti Meclisi toplantısında söylemesi bekleniyor.Ama tüzük kurultayı konusundaki son karar Parti Meclisi'nden çıkacak.Çarşamba günü yapılacak toplantıda yeni tüzük her koşulda uygulamaya konulacak. Ama konulurken olağanüstü tüzük kurultay kararı da çıkabilir.Eğer Parti Meclisi, Kılıçdaroğlu'na rağmen olağanüstü kurultaya gidelim tüzüğü değiştirelim derse, Kemal Kılıçdaroğlu'nun genel başkanı da yeniden seçelim resti çekebileceği ifade ediliyor.</TEXT>
</DOC>
