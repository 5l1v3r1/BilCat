<DOC>
<DOCNO> 1331878 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f73ad83/l/0l0smilliyet0n0btr0c0eyargi0ebagimsizligi0ehikayeden0eibaret0e0csiyaset0csondakika0c0a80b110b20a10a0c13117950cdefault0bhtm/story01.htm </URL>
<DATE> 2010/11/08 </DATE>
<TIME> 17:12:19.0 </TIME>
<AUTHOR>  </AUTHOR>
<HEADLINE>
'yarg�� ba����ms��zl������ hikayeden ibaret'
</HEADLINE>
<TEXT>CHP İstanbul Milletvekili Mustafa Özyürek, yargı bağımsızlığının "hikayeden ibaret" olduğunu savunarak, Adalet Bakanı Sadullah Ergin’e "HSYK’ya yapılan seçimde Bakanlığın hazırladığı iddia edilen anahtar liste kazandı. Sayın Cumhurbaşkanı yanlı atamalar yaptı. HSYK, 24 saat içinde 190 kişilik kararnameyi çıkardı. Öğrenmek istiyorum kaç ağır ceza hakimi düz hakim olarak atandı. 24 saat içinde bu çalışmalar nasıl tamamlandı. Çeşitli atamalarla ilgili yoğun dedikodular var. Bakanla müsteşarının isteği doğrultusunda atamalar yapıldı. Bu düz savcı yapılan insanların isimleri konusunda bilgi verebilir misiniz" diye sordu.Özyürek, Plan Bütçe Komisyonu’nda Adalet Bakanlığı, Anayasa Mahkemesi, Yargıtay ve Danıştay’ın 2011 yılı mali bütçesinin görüşülmesi sırasında söz aldı. Özyürek, konuşmasında, "Türkiye’de en önemli sorunların başında tutukluluk sürelerinin standartların üzerinde olması gerekmektedir" diyerek başladı. Anayasa değişikliği yapıldığını ve yargı denetiminden söz edildiğini anımsatan Özyürek, "Fakat, bu tutukluluk halinin azaltılmasına yönelik bir çaba yok. Özel Yetkili Ağır Ceza Mahkemeleri keyfi tutuklamalar yapılıyor. AİHM’nce tutuklama sürelerine ilişkin ölçüler konulmuştur. Bunlar kaçma ihtimali olması, delillerin karartılmasıdır. Bunların hiç birine uyulmadan bazı insanlar 3 yıldır tutuklular. Gazeteciler var. Rektörler var. Bunların kaçma ihtimali mi var" dedi.Adaletin yargılama değil "bir intikam alma olayına" dönüştüğünü savunan Özyürek, "Yargı bu duruma düşerse o ülkede adaletten bahsetme mümkün değildir" diye konuştu.Prof. Dr. Mehmet Haberal’ın açtığı davada hakimlere verilen tazminat cezasının Yargıtay Hukuk Genel Kurulu’nca da onandığını ifade eden Özyürek, "HSYK’nın Yargıtay’ın bu kararına göre nasıl bir işlem yapacağını göreceğiz. Ama hiçbir işlem yapmayacak. Çünkü hükümet bunun için Anayasa değişikliğini göze aldı" dedi.Yargı bağımsızlığının "hikayeden ibaret" olduğunu savunan Özyürek, şöyle devam etti:"YAŞ kararları sırasında göz altı kararı alındı. YAŞ kararları alınınca bu gözaltılar kalktı. Hükümet yargıyı istediği gibi kullanıyor. Hükümet Anayasa değişikliği yaparak HSYK’nın yapısını değiştirdi. HSYK’ya yapılan seçimde Bakanlığın hazırladığı iddia edilen anahtar liste kazandı. Sayın cumhurbaşkanının yanlı atamalar yaptı. HSYK, 24 saat içinde 190 kişilik kararnameyi çıkardı. Öğrenmek istiyorum kaç ağır ceza hakimi düz hakim olarak atandı. 24 saat içinde bu çalışmalar nasıl tamamlandı. Çeşitli atamalarla ilgili yoğun dedikodular var. Bakanla müsteşarının isteği doğrultusunda atamalar yapıldı. Bu düz savcı yapılan insanların isimleri konusunda bilgi verebilir misiniz?"Konuşmasında Hanefi Avcı’nın tutuklanmasıyla ilgili olarak da konuşan Özyürek, şöyle devam etti:"Sayın Avcı, Sayın Bakanla olan konuşmasını şöyle aktarıyor; "Mahkeme kararı olmadan dinleme yapıldı hakkımda. Bakan’da ‘kesinlikle böyle bir şey olmaz’ dedi. Benim yanımda Sayın TİB Başkanını aradı. Telefonun sesi de yüksekti. ‘O da istihbarat birimleri istihbarat amacıyla bunu yapıyorlar’ dedi. Bakana hukuksuz dinlemelerle ilgili dilekçe verdim’Ben soruyorum. Sayın Bakan verilen dilekçe hangi aşamada. Siz gelip burada toz pembe tablolar çiziyorsunuz."Özyürek, Anayasa Mahkemesi Başkanı Haşim Kılıç’ın "Anayasa’nın ilk 3 maddesi de tartışmaya açılabilir" sözlerini de anımsatarak "Böyle bir şey kabul edilebilir değildir. Bunları kaldırırsanız yerine ne koyacaksınız" diye sordu.</TEXT>
</DOC>
