<DOC>
<DOCNO> 1333636 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/f84e0ca/l/0L0Smilliyet0N0Btr0Ckilicdaroglu0Endan0Egenclere0Ekimseyi0Eotekilestirmeyin0Eogudu0Csiyaset0Csondakika0C10A0B110B20A10A0C13127390Cdefault0Bhtm/story01.htm </URL>
<DATE> 2010/11/10 </DATE>
<TIME> 21:45:22.0 </TIME>
<AUTHOR>  </AUTHOR>
<HEADLINE>
Kılıçdaroğlu'ndan gençlere 'kimseyi ötekileştirmeyin' öğüdü
</HEADLINE>
<TEXT>Genel Başkanı , kendisini ziyaret eden gençlere kimseyi ötekileştirmeme uyarısında bulunarak "Bize oy vermez, efendim Atatürk’e sempati duymaz diye ona gitmemezlik yapmayın. Gidin ve onlara doğruları anlatın" dedi.
CHP Genel Başkanı Kılıçdaroğlu,  ve ’den, gelen 80 gençle görüştü. Kılıçdaroğlu, "Biz buraya yas tutmaya değil, Mustafa Kemal’in yolunda ilerlemeye geldik" diyen gençlere "Hoş geldiniz, çok doğru yoldasınız, bu yolda ilerlerken, sakın ola ki kimseyi ötekileştirmeyin. Herkesi kucaklayın" öğüdünü verdi. Güçlerini halktan alacaklarını ve halka güveneceklerini belirten Kılıçdaroğlu, "Bize oy vermez, efendim Atatürk’e sempati duymaz diye ona gitmemezlik yapmayın. Gidin ve onlara doğruları anlatın. Bizim bir ideolojimiz var, bir hedefimiz var. Çağdaş uygarlığı yakalamak istiyoruz biz. Gelecek güzel ’yi kurmak istiyoruz biz. Mutlu bir Türkiye’yi kurmak istiyoruz biz. Herkesin evine alın teriyle kazandığı ekmeği götürmesini sağlayan bir Türkiye’yi kurmak istiyoruz biz. Onun için mücadelemizi yapıyoruz ve onun için hiçbir kimseyi ötekileştirmeyeceğiz ve herkese gideceğiz" diye konuştu.
-"YURT SORUNU AYIBI SAĞ İKTİDARLARA AİTTİR"-
CHP’lilerin, Türkiye’nin her yerinde mücadelesini sürdürmesi gerektiğini söyleyen Kılıçdaroğlu, "Biz eğer yedi düvele karşı mücadele eden dedelerimizin torunlarıysak onların bize bıraktığı mirası tüketmeyeceğiz. O mirasın üzerine yeni miraslar ekleyeceğiz ki gelecekte çocuklarımıza evet biz bir miras devraldık, ama o mirası yücelterek size teslim ediyoruz diyebilmeliyiz. Bunu yapmak zorundayız" dedi.
’nin 87 yılda çözemediği temel sorunlardan birisinin toprak reformu, ikincisinin de öğrencilerin yurt sorunu olduğuna dikkat çeken Kılıçdaroğlu, "Eğer öğrenci üniversiteye gittiği zaman yurt sorunuyla karşılaşıyorsa o ayıp bugüne kadar bu ülkeyi yöneten sağ iktidarlara aittir" diye konuştu.
-"SOSYAL DEVLET KAVRAMINI İYİ ÖĞRENİN"-
Gençlerden sosyal devlet kavramını da iyi öğrenmelerini isteyen Kılıçdaroğlu, ekonomik özgürlüğü olmayanın siyasal özgürlüğü de olmayacağını dile getirerek "Her bireyin ekonomik özgürlüğü olmalı ki onların siyasal özgürlüğü de olabilsin. Yani sandığa giderken ekonomik özgürlüğü olan bir yurttaşın güveni içinde sandığa gitmeli ve özgür iradesiyle oyunu kullanabilmeli. Ekonomik özgürlüğü olmayan bireyin siyasal özgürlüğü olmaz. Sandığa başka güdülerle gider. Bizim görevimiz her bireyi ekonomik olarak özgür kılmaktır" dedi.
-"GÖREVİMİZ TOPLUMU İLERİYE TAŞIMAK"-
Kılıçdaroğlu, gençlerden hayatı sorgulamasını da isterken "Yapmamız gereken soruyu sormaktır, hayatı sorgulamaktır. Soruyu sorduğumuz zaman bilimin gelişmesine, insanlığın gelişmesine katkıda bulunuruz. Kendi gelişmemizin önündeki engelleri yıkmış oluruz. Soru sormak budur, sorgulamak budur. Hayatı sorgulayacağız ki o tez, anti tez ve sentez dediğimiz olaylar meydana gelsin. Kendi düşüncemizle toplumu dönüştürebilelim" diye konuştu.
Değişimin iki türlü olduğunu, devrimci ruha sahip olanların toplumu ileri götürdüğünü ancak değişimi geriye götürenlerin toplumu çağ dışına ittiğini belirten Kılıçdaroğlu, sözlerini şöyle sürdürdü:
"Bizim görevimiz, gençlerin görevi, Mustafa Kemal’in gençlerinin görevi toplumu ileriye taşımaktır. Bunu gençlikle kucaklaşarak, halka giderek, kimseyi dışlamayarak ve hem kendinizin, hem de ülkemizin temel sorunlarını ayrıntılı olarak konuşarak, tartışarak ama çözüm önerilerinizi de paylaşarak yapabilirsiniz. Ben gençlere güveniyorum, ben kadınlara güveniyorum, ben halkımıza güveniyorum. Mücadelenizde başarılar diliyorum, yolunuz açık osun."</TEXT>
</DOC>
