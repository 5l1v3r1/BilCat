<DOC>
<DOCNO> 1329204 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f65e50c/l/0l0smilliyet0n0btr0cgul0eden0echp0eyorumu0csiyaset0csondakika0c0a60b110b20a10a0c13110a270cdefault0bhtm/story01.htm </URL>
<DATE> 2010/11/06 </DATE>
<TIME> 13:09:31.0 </TIME>
<AUTHOR>  </AUTHOR>
<HEADLINE>
g��l���den chp yorumu
</HEADLINE>
<TEXT>Cumhurbaşkanı Abdullah Gül, İngiltere'ye hareketinden önce Esenboğa Havalimanı'nda düzenlediği basın toplantısının ardından gazetecilerin sorularını yanıtladı.''Genelkurmay Başkanı Işık Koşaner ile Çankaya Köşkü'ndeki haftalık görüşmede Cumhuriyet resepsiyonu konusunun gündeme gelip gelmediği''ni sorulması üzerine, Gül, ''Perşembe günleri devlet günümüz olduğu için biz bazı görüşmeler yaparız. Görüşmelerimiz bu çerçevededir. Resepsiyon da geride kaldı, ileri bakıyoruz'' diye konuştu.Gül, BDP Milletvekili Hasip Kaplan'ın Brezilya'yı örnek göstererek, ''PKK'nın da Meclise girebileceği'' yönündeki sözlerini hatırlatılması ve ''Eylemsizlik sürecinde terör olaylarını nasıl değerlendirdiğini'' sorulması üzerine, teröre taviz vermenin veya mağlup olmanın herhangi bir şekilde söz konusu olmadığını, sonuna kadar terörle kararlı bir şekilde mücadele edileceğini söyledi.Cumhurbaşkanı Gül, silahla bir yere varılamayacağını herkesin göreceğini vurguladı.Gül, CHP’deki son gelişmeleri nasıl değerlendirdiğinin sorulması üzerine ise “Çoğulculuğun olduğu ülkelerde partiler vardır. Partiler içerisinde tabii ki çeşitli çalışmalar söz konusudur, dolayısıyla tüm bunların hepsini doğal karşılamak gerekir'' karşılığını verdi.</TEXT>
</DOC>
