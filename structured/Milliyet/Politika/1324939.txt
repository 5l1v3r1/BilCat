<DOC>
<DOCNO> 1324939 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f55dc79/l/0l0smilliyet0n0btr0cchp0eli0etekin0ehic0ebir0earkadasimizla0eyollarimizi0eayiracak0edegiliz0csiyaset0csondakika0c0a40b110b20a10a0c1310a10a10cdefault0bhtm/story01.htm </URL>
<DATE> 2010/11/04 </DATE>
<TIME> 13:12:06.0 </TIME>
<AUTHOR>  </AUTHOR>
<HEADLINE>
chp'li tekin: hi�� bir arkada����m��zla yollar��m��z�� ay��racak de��iliz
</HEADLINE>
<TEXT>Tekin, CHP Merkez Yönetim Kurulu (MYK) toplantısı öncesi parti Genel Merkezi’ne gelişinde gazetecilerin sorularını yanıtladı. Tekin, hangi odaya gideceğinin sorulması üzerine "Bu parti hepimizindir. Öyle oda moda tartışması sözkonusu değil. Bütün odalar bizimdir, sorun yok" dedi. Eski CHP Genel Başkan Yardımcısı Hakkı Suha Okay’ın dün yaptığı "Yollarımız ayrıldı" açıklamasını da değerlendiren Tekin, "CHP’de hiçbir arkadaşımızla yollarımızı ayıracak durumda değiliz. Bizim temel görevimiz CHP’yi iktidar yapmaktır. Anadolu’nun dört bir yanından insanlar gelmiş. CHP’den bir tek beklentileri var, o da partimizi iktidar yapmaktır. Bizim de mücadelemiz, uğraşımız bu olacak" diye konuştu.-GENEL MERKEZ ÖNÜNDEKİ HAREKETLİLİK SÜRÜYOR-Bu arada CHP Genel Merkezi önündeki hareketlilik sürüyor. Çeşitli illerden gelen CHP’liler Genel Merkez önünde bekliyor. CHP’liler sık sık "Başbakan Kemal" sloganları atıyor.Öte yandan Genel Merkez bahçesine girişte normal güvenlik tarafından kimlik kontrolü de yapılıyor.-KILIÇDAROĞLU GENEL MERKEZ’DE-CHP Genel Başkanı Kemal Kılıçdaroğlu da Parti Genel Merkezi’ne geldi. Kılıçdaroğlu, ön kapıdan değil, diğer zamanlarda yaptığı gibi otoparktan Genel Merkez’e giriş yapmayı tercih etti.</TEXT>
</DOC>
