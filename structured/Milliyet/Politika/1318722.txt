<DOC>
<DOCNO> 1318722 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f385087/l/0l0smilliyet0n0btr0c0ehasankeyf0edenize0enazir0eolacak0e0csiyaset0csondakika0c0a10b110b20a10a0c130a840a20cdefault0bhtm/story01.htm </URL>
<DATE> 2010/10/31 </DATE>
<TIME> 17:13:00.0 </TIME>
<AUTHOR>  </AUTHOR>
<HEADLINE>
'hasankeyf denize naz��r olacak'
</HEADLINE>
<TEXT>BAŞBAKAN Recep Tayyip Erdoğan, İstanbul’da 15'i polis 32 kişinin yaralandığı ‘canlı bomba’ eylemiyle ilgili konuşurken, Türkiye’yi karıştırmak, huzuru ve istikrarı bozmak isteyenlere asla müsamaha gösterilmeyeceğini söyledi. Bu saldırıların hiçbir şekilde Türkiye’yi birlik, kardeşlik ve kalkınma hedeflerinden alıkoyamayacağını söyleyen Erdoğan, “Biz biriz, biz beraberiz. Biz kardeşiz ve bu birliğimiz, beraberliğimiz, kardeşliğimiz olduğu sürece bilesiniz ki bu oyunlar bozulacaktır” dedi.Batman’ın Hasankeyf İlçesi’nde evleri yapımı süren Ilısu Barajı suları altında kalacak köylüler için Mardin’in Dargeçit İlçesi’ne 25 kilometre uzaklıktaki Cehennem Deresi Mevki’nde Ilısu Köyü’nde TOKİ tarafından yaptırılan 48 konutun anahtarı, Başbakan Erdoğan katıldığı törenle verildi.Başbakan bu sabah ‘Ana’ uçağı ile geldiği Batman Havaalanı'ndan, helikopterle Mardin'in Dargeçit İlçesi'ne bağlı Ilısu Köyü'ne geldi. Yoğun güvenlik önlemlerinin alındığı köyde Türkçe ve Kürtçe ‘Sayın Başbakanım hoş geldiniz’ yazılı parkartla karşılanan Erdoğan’ı bekleyen kalabalık “Sen çok yaşa’ anlamına gelen Kürtçe ‘Her biji’ sloganlarıyla karşıladı. Erdoğan'ın portresinin de asıldığı TOKİ konutlarının anahtar teslim töreninde Devlet Bakanı Cevdet Yılmaz, Çevre ve Orman Bakanı Veysel Eroğlu, Tarım ve Köyişleri Bakan Mehdi Eker, Ak Parti Genel Başkan Yardımcısı Abdülkadir Aksu, Batman Valisi Ahmet Turhan, Şırnak Valisi Vahdettin Özkan, Mardin Valisi Hasan Duruer ile bazı milletvekilleri de hazır bulundu.“OYUNLAR BOZULACAK”Başbakan Erdoğan, törendeki konuşmasına İstanbul Taksim’deki ‘canlı bomba’ eyleminde yaralanan polis ve vatandaşlara acil şifa dileyerek başladı. “Türkiye’yi karıştırmak, huzuru, istikrarı, güvenlik ortamını bozmak isteyenlere asla ve asla müsamaha gösterilmeyeceğini, bu saldırıların hiçbir şekilde Türkiye’yi birlik, kardeşlik ve kalkınma hedeflerinden alıkoyamayacağını bir kez daha hatırlatıyorum” diyen Erdoğan, birbilik ve beraberlik içinde tüm sorunların çözümleneceğini söyledi. Erdoğan, şunları söyledi: “Biz biriz, biz beraberiz, biz kardeşiz ve bu birliğimiz, beraberliğimiz, kardeşliğimiz olduğu sürece bilesiniz ki bu oyunlar bozulacaktır. Bu oyunların temelinde ne yatıyor? Bu oyunların temelinde işte bu tür kalkınmaların engellenmesi yatıyor. Bu oyunların temelinde Ilısu gibi barajların engellenmesi yatıyor. Bu oyunların temelinde kalkınmış, modern Türkiye’nin engellenmesi yatıyor. Bu oyunların temelinde binlerce, on binlerce, yüz binlerce işsiz kardeşimin iş bulması için yapılmakta olan seraların engellenmesi yatıyor.” Başbakan Erdoğan, okulları, hastaneleri yapmaya kararlılıkla devam edeceklerini, köylere beldelere elektriğin, suyun ve her hizmetin götürüleceğini söyledi. Erdoğan, “Bütün bunlarla birlikte bu ülkede inşallah şu barajlarla birlikte de artık ‘Su akar Türk bakar’ demeyeceğiz, ‘Su akar Türk yapar’ diyeceğiz” diye konuştu.Konuşması sık sık ‘Türkiye seninle gurur duyuyor’, ‘Batman seninle gurur duyuyor’ diye kesilen Başbakan Erdoğan, baraj projesinden olumsuz etkilenen vatandaşlar için seralar inşa edildiğini, bu seralarda domates, biber yetişeceğini anlattı. Erdoğan, sözlerini şöyle sürdürdü: “Bu topraklar binlerce yıldır kardeşliğin, barışın hoşgürünün ev sahliğini, farkılılığın kader birliği yapmış bu toprkların kıymeti uzun süre bilinmedi. İlgisizliğin ihmal edilmişliğin ateşi ile yandı kavruldu. Ama artık bu toprakların kaderi değiişiyor. 2013 yılına kadar suya kavuşmayan toprak kalmayacak. Ilısu Barajı, GAP’ın en önemli bölümlerinden biri. Bu proje tamamlandığında Türkiye’nin en büyük dördüncü barajı olacak. Yılda 600 milyon lira gelir elde edilecek, baraj inşaatı boyunca 4 bin kişi çalışacak. Cizre Barajı da 130 bin hektar araziyi sulu tarım imkanına kavuşturacak. Balıkçılık da önemli bir gelir. Neresinden bakarsanız bakın bu baraj ülkeye de bölgeye de büyük faydalar sağlayacak.” HASANKEYF GÜZELLİKLERE SAHİP OLACAK Başbakan Erdoğan, Ilısu Barajı’nın yapımına engel olunmak isteyenlerin bir çok oyunlara başvurduğunu, ülkenin hayrına olan bir çok işte olduğu gfibi bunda da taş koymaya çalmışanlar bulunduğunu kaydetti.Tüm bu engellemelerin kendilerini yollarından döndürmediğini belirten Erdoğan, “İşte görüyorsuzun daha baraj yapılmadan faydalarını gördünüz. Yeni evlere yeni gelir kaynaklarına kavuştunuz. Baraj inşaatını engelemek için öne sürülen konuların başında ne geliyordu? Hasankeyf. Biz ülkemizin bütün değerleri bütün güzellikleri gibi tarihine ve kültürene sahip çıkma konusun da fevkalede hassasiyet sahibiyiz. Yeni Hasankeyf’in alt yapı çalışması başladı. Burası nasıl bu güzelliklere sahip olduysa, yeni Hasankeyf’te bu güzelliklere sahip olacak” dedi.Kalkınmayla kültürü, yatırımla tarihe saygıyı birbirlerinin alternatifi olarak görmediklerini anlatan Erdoğan, “"Tam tersine bunların birlikte ve bir arada yürütülebilecek işler olduğuna inanıyoruz. Hasankeyf’in yeni yerleşim alanını belirlenmesi ve tarihi eserlerin taşınması konusunda yürüttüğümüz çalışmalar, bunun en güzel örneğidir. Esasan Hasankeyf, yanlış imar ve yapılaşma yüzünden yok olma tehlikesi ile karşı karşıyaydı. Yok olmaktan kurtarıp ülkemiz dünya kültür mirnasına kazandırmıştır. Tıpkı Mardin’i kazandırdığımız gibi” dedi. Erdoğan, Ilısu Barajı'nın, Hasankeyf’i yok etmediğini, tam tersine kurtarılıp gelecek nesillere kazandırdığını söyledi.Hasankeyf için eylem yapanları da eleştiren Erdoğan, “Baraj inşaatı söz konusu olana kadar Hasankeyfin adını bilmeyenlerin bir anda Hasankeyf aşığı kesilmeleri tarihe ve kültürü olan hassasiyetlerinden kaynaklanmıyor. Orada hadise başka” dedi. Erdoğan, sözlerini şunları söyledi: “Bu ülkenin her türlü değeri bizim değerimizdir. Bize emanettir. Biz bu emanate sırtımızı dönemeyiz. Bu emanati kaderine terk edemeyiz. Bu ülkede tarihi eserler kendi kaderlerine çürümeye, ahır halinei getirilmişken, bu eserleri tescil ettik. 8 yılda 4 bini aşkın vakıf eserimizi onardık. Hasankeyf’i korumak ve gelecek nisellere aktarmak için hiç kimsenin zorlamasına ihtiyacımız yok. Hasankeyf’e biz sahip çıkarız. Onu biz koruruz biz yaşatırız. Tuzak başka, tezgah başka, Ak Parti iktidarı bu tuzağa, tezgaha asla gelmedi gelmeycek. Her türlü çalışma yürütülüyor. Esasen Hasankeyf’in tamamı sular altında kalmıyor. Yukarı şehir denen bölge aynen muhafaza ediliyor. Hem tarihi koruyacak, hem çevreyi koruyacak, hemde barajlar inşaa ederek geleceğimizi garanti altına alacağız. Burası denize nazır bir Ilısu Köyü olacak. Hasankeyf denize nazır bir ilçe haline gelecek. Ben size hayali anlatmıyorum. Zamanla yarışıyoruz. Bu kitapta Doğu, Batı yok. Kuzey, Güney yok. Vatan topraklarının tamanı ihya edeceğiz. Her tarafı birlikte abad edeceğiz. Birlikte abad etmeye var mıyız? Heyecanına, beraberliğin gücüne inanıyorsak 73 milyon beraber ayağa kalkarız. Vatan topraklarını beraber abad ederiz.” MÜTEAHHİTLERDEN 2014 İÇİN SÖZ ALDI Erdoğan, konuşmasının ardından baraj inşaatında görev alan müteahhitleri kürsüye davet etti. Protokolde oturan diğer konuklarında sahneye çıkması üzerine Erdoğan, “Çok olunca fazla buraya gelmeyelim. Sahne hareketli olmaya başladı” dedi. Patronlarla pazarlık yapan Erdoğan, baraj inşaatının 2014 yılının ortasında bitirilmesi sözünü aldı.Erdoğan, konuşmadan sonra 48 konutun anahtarlarını teslim etti. Ahantar teslim töreninde ilginç diyaloglar yaşandı. Başbakan, anahtar teslim ettiği ailelere kaç çocukları olduğunu sordu. Ancak, vatandaşların verdiği cevap Başbakan Erdoğan’ı şaşırttı. Genelde 3 çocuk yapılmasını isteyen Erdoğan’a köylüler 6 ile 10 çocuk arasında çocuğa sahip olduklarını söyledi. Başbakan anahtar teslim ederken ‘Evi beğendin mi?’ diye sorduğu kadın, Kürtçe ‘Kabul ettim’ dedi. Erdoğan anahtarı verirken, “Anahtarı veziri dahiliyeye veriyorum” dedi.Erdoğan, sigara içen bir ev sahibinin sigarasını alarak sigara içmeme sözü aldı ve “İşsizim diyenlerin yüzde 90’ı sigara içiyor” dedi. Yeni evlerini teslim etitği bir aileden evlerinin eski anahtarını alan Erdoğan, “Bu eski, al size yeni anahtar” dedi.Başbakan Erdoğan, daha sonra yeni evleri gezdi. Köydeki takı kursunu ziyaret eden Başbakan Erdoğan’a tespih, eşine bir eşarp ve kızına ise şahmeran desenli bir örtü hediye edildi.SIKI GÜVENLİK ÖNLEMİBaşbakan Erdoğan’ın ziyareti nedeniyle olağanüstü güvenlik önlemleri alındı. Jandarma, polis ve Ilısu Barajı inşaatında uzun namlulu silahlarla görev yapan özel güvenlik görevlileri çevrede kuş uçurtmadı. Jandarma, töreni izlemek için çevre köylerden gelen köylüleri didik aradı. Vatandaşlar, önce el detektörleri ile arandı, ardından X-Ray cihazlarının kurulduğu noktadan geçirildi.TOKİ tarafından yaptırılan 48 konutta ise sabah erken saatlerinden itibaren Başbakanlık koruma görevlileri özel eğitimli köpek ‘Timsah’la bomba araması yaptı.Başbakan Erdoğan’ı Ilısu Köyü’ne getiren jandarmaya ait Sikorsky tipi helikoptere, iki süper Kobra helikopteri eşlik etti. Başbakanı taşıyan helikopter ile güvenliğini sağlayan silahlı helikopterler, baraj inşaatı üzerinde iki tur attıktan sonra indi.Bu sırada, Başbakan Erdoğan’ın konuşma yapacağı sahneden Kürtçe türküler çalındı. Başbakan Erdoğan’nı takip etmek için, Batman, Siirt ve Mardin’den gelen bazı gazetecilerin valilik akreditasyonları olmadığı için tören alanına alınmadı. Bu arada, program nedeniyle bir de hava ambulansı hazır bekletildi.Başbakan Erdoğan, baraj şantiyesinde incelemlerde bulunurken, İstanbul Taksim’de düzenlenen canlı bombalı saldırıyla ilgili İstanbul Valisi Hüseyin Avni Mutlu’dan bilgi aldı.Köylüler için yaptırılan konutlara Erdoğan’ın resimlerinin yanı sıra, Şırnak Ticaret ve Sanayi Odası, ‘Mübarek Cudi Dağı’nın turizme açılması için emirlerinizi bekliyoruz’ pankartı asıldı. Tören alanında dünyanın en uzun boylu insanı unvanını elinde bulunduran Mardinli Sultan Köse ile 2 bin kişi katıldı.</TEXT>
</DOC>
