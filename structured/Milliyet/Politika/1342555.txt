<DOC>
<DOCNO> 1342555 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fced8ed/l/0l0smilliyet0n0btr0c0eo0eifadeleri0esoylemedim0e0csiyaset0chaberdetay0c20a0b110b20a10a0c13160a670cdefault0bhtm/story01.htm </URL>
<DATE> 2010/11/20 </DATE>
<TIME> 01:09:33.0 </TIME>
<AUTHOR>  </AUTHOR>
<HEADLINE>
���o ifadeleri s��ylemedim���
</HEADLINE>
<TEXT>Perşembe tarihli Milliyet gazetesinde, AK Parti Genel Merkezinde diğer partilerin bayram ziyareti yapan heyetlerini kabul ederken, mikrofonların kapalı olduğunu düşünerek CHP’lilerin oruç bile tutmadıklarını söylediğim, hatta benim ağzımdan doğrudan alıntı yapılarak “CHP’liler Ramazanda oruç bile tutmuyorlar. Şimdi de türban konusuna el attılar. Nasıl çözecekler?” dediğim, haber olarak verilmiştir. Gazetenizden haberi yapan muhabiri aradığımda, bu ifadelerin Haber Türk televizyonunun ses ve görüntü kayıtlarından elde edildiğini anladım. Haber Türk televizyonundan söz konusu kayıtları aldım ve dailymotion ile youtube sitelerine koydum. Dileyenler ses ve görüntülere şimdi bu sitelerden ulaşabilirler. Kayıtlardan, gazetenizde doğrudan benim ağzımdan verilen ve yukarıda belirtilen sözleri söylemediğim açıkça görülmektedir. Öyle ki, gazetenizde çıkan bu sözlere yakın, bunlara benzeyen veya yanlışlıkla öyle anlaşılabilecek veya yorumlanabilecek ifadelerim dahi bulunmamaktadır. Esasen zihninde hiç bir zaman kimin oruç tutup tutmadığıyla ilgili değerlendirmeler veya yargılamalar yapan bir kişi olmadığım için, bu tür bir ifadede bulunmam da mümkün değildir. Böyle bir haberciliğin, ilkeli gazetecilik açısından kabul edilebilir ve savunulabilir bir yönü yoktur. Bu haber, gerçeklerle asla ilgisi olmayan kaba bir  çarpıtmadan ibarettir ve kişilik haklarıma ağır bir saldırı anlamına gelmektedir.”Yasal haklarını sonuna kadar kullanacağını belirten Özdalga, “Milliyet gazetesinden elde edebileceğim muhtemel maddi tazminatı da ilkeli ve iyi gazetecilik doğrultusunda çalışan kurumlara bağışlayacağım” dedi.Özdalga, konuyla ilgili düzenlediği basın toplantısında da görüşlerini tekrarladı. Özdalga, “CHP’den size çok sert tepkiler geldi. CHP’ye yönelik bir özrünüz olacak mı?” şeklindeki sorusu üzerine, “fiskos” yapmadıklarını belirterek, “Bu konuşmamızın özel sohbet olmasına rağmen ben orada söylediğim her şeyin arkasında duruyorum” dedi.  </TEXT>
</DOC>
