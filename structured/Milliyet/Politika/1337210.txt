<DOC>
<DOCNO> 1337210 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fa752f3/l/0l0smilliyet0n0btr0cnukleer0esantralde0eibre0ejaponlara0ekaydi0csiyaset0csondakika0c150b110b20a10a0c13146980cdefault0bhtm/story01.htm </URL>
<DATE> 2010/11/15 </DATE>
<TIME> 13:09:09.0 </TIME>
<AUTHOR>  </AUTHOR>
<HEADLINE>
n��kleer santralde ibre japonlara kayd��
</HEADLINE>
<TEXT>Yıldız, "Bayramdan sonra Japon heyet gelir. Ben de önümüzdeki hafta görüşmeleri değerlendireceğim. Belki önümüzdeki ay Japonya'da bizzat yerinde bu konuları değerlendirme imkanımız olabilecek" dedi.Kayseri Valiliğinin İl Özel İdaresi Müdürlüğünde düzenlediği bayramlaşmaya katılan Enerji ve Tabii Kaynaklar Bakanı Taner Yıldız, burada nüklbeer enerji santraliyle ilğili Güney Kore'de sürdürdüğü görüşmelerini dile getirerek, bu konudaki ibrenin Javponya'ya kaydığını söyledi. Yıldız, şu açıklamayı yaptı: ''Dün gece itibarıyla Bangladeş'ten Türkiye'ye döndük. Ondan önce Güney Kore'deydik. Orada yaptığımız nihai görüşmelerde sayın Cumhurbaşkanı Lee ile beraber yapılan enson toplantıda bütün konularda mutabık kalamadığımız görüldü. Tabiki Güney Kore bizim duygusal bağımızın olduğu 60'ıncı yılını kutladığımız son derece önemli bir ülke . Uzak Asya'da ve Uzak doğumdaki en önemli kilit ülkelerden biri. Görüşmeleremiz son derece yapıcı geçti. İyi niyet çerçevesindeydi. Fakat Türkiye'nin şartları ile henüz şuanda örtüşemedi. Bir kısım iyileştirici şartlar öne sürdüler. Onları kısa zamanda düşüneceğiz. Ama bu bizim diğer ülkelerle olan ilişkilerimize mani olmayacak.Şimdiye kadar, 11 Kasım'a kadar uluslararası siyasetlere ve uluslararası nezakete özellikle dikkat ederek diğer ülkelerle görüşmemiştik. Şimdi öncelikle Japonya arkadaşlarımıza talimat verdim. Bayramın üçüncü günü de bu hazırlıklarını tamamlayacaklar ve heyeti Türkiye'ye davet edecekler. Zannediyorum bayramdan sonra önümüzdeki hafta o heyet gelir. Bizim artık bir şablonumuz var. Özellikle bu müzakerelerde ciddi bir tecrübe kazandı arkadaşlarımız. O şablon çerçevesinde görüşecekler.Ben de önümüzdeki hafta değerlendireceğim. Belki önümüzdeki ay Japonya'da bizzat yerinde bu konuları değerlendirme imkanı olabilecek. Önümüzdeki haftaki müzakereler bunu netleştirir.'' Bakan Taner Yıldız, Güney Kore ile yapılan görüşmelerde aradaki maddi farkın çok olup olmadığı yolundaki soruya da, "Yalnızca fiyat farkıyla sınırlandırmamak lazım. Bazı temel konularda, özellikle hazine garantisi gibi konularda tam mutabık kalamadık. Bildiğiniz gibi Türkiye'nin on yıl önceki şartlarından çok farklı imkanları var. Biz üretilen elektriğin alım garantisi veriyoruz. Ama bütün bu yapılan görüşmeler Nükleer Santral konusundaki kararlılığımızdan bir eksiltme yapmayacak. Bu konuda kararlıyız. Bunu hem Karadeniz'de hem de Akdeniz'de gelişen, değişen, büyüyen Türkiye'ye yakışır yapacağız. Bu konuda diğer ülkelerle, bir kısım Avrupa ülkelerinin tekliflerini de değerlendireceğiz. Kademe kademe, Türkiye lehine en iyi olan teklifi masanın üstüne koyacağız.'' diye sözlerini tamamladı</TEXT>
</DOC>
