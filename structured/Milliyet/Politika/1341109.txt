<DOC>
<DOCNO> 1341109 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fc70dd8/l/0l0smilliyet0n0btr0ctrt0enin0epayini0ekeselim0csiyaset0chaberdetay0c190b110b20a10a0c13157860cdefault0bhtm/story01.htm </URL>
<DATE> 2010/11/19 </DATE>
<TIME> 01:09:22.0 </TIME>
<AUTHOR>  </AUTHOR>
<HEADLINE>
trt���nin pay��n�� keselim
</HEADLINE>
<TEXT>MANSUR ÇELİK AnkaraTRT’nin özellikle AK Parti hükümetleri döneminde yanlı yayın yaptığı eleştirisinin giderek artması ve son olarak Milliyet Gazetesi Genel Yayın Müdürü Abdi İpekçi’nin katili Mehmet Ali Ağca’yı canlı yayına taşıması üzerine CHP harekete geçti. CHP grup yönetiminin desteğini alan Antalya Milletvekili Osman Kaptan, vatandaşın elektrik faturası üzerinden her ay alınan yüzde 2’lik TRT payının kaldırılarak, bütçe açığının genel bütçeden karşılanması uygulanmasından vazgeçilmesi için yasa teklifi hazırlayarak TBMM’ye sundu. Kaptan, “Türkiye Radyo ve Televizyon Kanunu ile Türkiye Radyo-Televizyon Kurumu Gelirleri Kanununun Bazı Maddelerinin Yürürlükten Kaldırılması Hakkında Kanun Teklifi”nde ayrıntılı değerlendirmeler yaptı. Günümüzde radyo ve TV’lerin, kitlelerin etkilenmesi ve kamuoyu oluşturulmasında büyük bir rol oynamasının bu kurumların özerk olması ve tarafsız yayın yapmasını zorunlu kıldığın vurgulayan Kaptan, gerekçede şunları kaydetti:“TRT’nin bırakınız kamu yayıncılığını, habercilik ilkelerine dahi ters düşen uygulamaları yargı kararıyla tescillenmiştir. Tuncay Güney isimli şahsı canlı yayınlanan “Büyüteç” programına çıkaran TRT, Tuncay Güney’e, CHP’ye ve o dönemdeki Genel Başkanı Deniz Baykal’a ağır hakaret ve ithamlarda bulundurmuş ve açılan dava sonucu Yargıtay 4. Hukuk Dairesi TRT’yi Sayın Deniz Baykal’a 10 bin TL ve CHP’ye ise 50 bin TL olmak üzere toplam 60 bin TL tazminat ödemeye mahkûm etmiştir.”TRT’de 12 Eylül referandumu öncesinde yapılan ve “evet” oyu kullanılmasını telkin eden yayınlar nedeniyle, 3 kanal koordinatörü hakkında hapis cezası istemiyle dava açıldığını belirten Kaptan, “Yetmemiş, Atatürkçü düşüncenin, barışın, düşünce özgürlüğünün, demokrasinin, Türkiye’nin bağımsızlığının ve bütünlüğünün yılmaz savunucusu basın şehidi Abdi İpekçi’nin katili Ağca TRT televizyonu ekranlarına çıkarılmıştır” dedi.Elektrik yüzde 2 ucuzlayacakKaptan’ın teklifinin yasalaşması halinde vatandaşın elektrik faturası üzerinden yüzde 2’lik TRT payı alınmayacak ve faturada bu miktarda düşüş yaşanacak. Ayrıca TRT’nin yıllık finansman programında saptanan açığın genel bütçeden karşılanmasından vazgeçilecek. Böylece TRT, yayın faaliyetlerini rekabetçi şartlarda kaynak elde edecek içerikteki izlenebilir programlar üzerinde yoğunlaştıracak.</TEXT>
</DOC>
