<DOC>
<DOCNO> 1341104 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fc70dde/l/0l0smilliyet0n0btr0cittifak0edegil0etek0ebasina0eiktidar0csiyaset0chaberdetay0c190b110b20a10a0c13157790cdefault0bhtm/story01.htm </URL>
<DATE> 2010/11/19 </DATE>
<TIME> 01:09:14.0 </TIME>
<AUTHOR>  </AUTHOR>
<HEADLINE>
ittifak de��il tek ba����na iktidar
</HEADLINE>
<TEXT>RA MilliyetCHP lideri Kemal Kılıçdaroğlu, BDP Genel Başkanı Selahattin Demirtaş’ın “sol blok” çağrısının anımsatılması üzerine, “CHP olarak bizim görüşümüz belli; tek başına iktidar olmak istiyoruz. Herhangi bir ittifak arayışımız da yok, bir çağrımız da yok” dedi. Kılıçdaroğlu dün TSK Rehabilitasyon ve Bakım Merkezi’ndeki gazilerle bayramlaştı. Genel Sekreter Süheyl Batum, Genel Başkan Yardımcıları Gürsel Tekin ve Oğuz Oyan ile PM Üyesi Gülsün Bilgehan da ziyaret sırasında Kılıçdaroğlu’na eşlik etti. Çıkışta gazetecilerin sorularını yanıtlayan  Kılıçdaroğlu şu değerlendirmelerde bulundu:ÇAĞRIYA SAYGIMIZ VAR AMA...: (BDP Genel Başkanı Selahattin Demirtaş’ın ‘sol blok’ çağrısının anımsatılması üzerine) CHP olarak bizim görüşümüz belli; tek başına iktidar olmak istiyoruz. Herhangi bir ittifak arayışımız da yok, bir çağrımız da yok. Siyasi partiler böyle çağrılar yapabilirler, bunlara saygı göstereceğiz. Ama bizim düşüncemiz, CHP’nin tek başına iktidar olması için halkla kucaklaşmak, söylemlerimizin toplumun kılcal damarlarına ulaşmasını sağlamaktır, amacımız bu.BAŞKA ÜLKENİN İNSANLARI MI?: (‘Cumartesi günü gerçekleştireceğiniz Diyarbakır gezisi var. Diyarbakır gezisini, özellikle Başbakan’ın eleştirilerinin ardından gerçekleştiriyor olmanızın özel bir anlamı var mı?’ sorusu üzerine) Ben Şanlıurfa’ya gidiyorum, uçak önce Diyarbakır’a indiği için önce Diyarbakır’a uğrayacağım. Arkadaşlar onlar başka bir ülkenin insanı mı, gideceğiz, bayramlaşacağız. Belki bana sitem edecekler, belki bana kızacaklar, belki bana ‘hoşgeldiniz’ diyecekler. Belki bana birileri çay ısmarlayacak, çaylarını içeceğiz, dinleyeceğiz. Sayın Başbakan demiyor muydu ‘Sivas’ın ötesine geçemiyorsunuz’ diye. Eğer birileri Sivas’ın ötesine geçemiyorsa önce bunu Sayın Başbakan’ın kendisine sormak lazım bu ülkenin ne hale geldiğini. Onların yönetme gücü var, şikayet etmeye hakları yok. Türkiye’nin her kesim toprağına siyasetçilerin gitmesi, seçmen kitlesiyle kucaklaşması lazım. Bizim yaptığımız da bu. Mezarına korkarak kaçak gidilirdiKılıçdaroğlu, dün gazetecilerin “Ahmet Kaya ve Yılmaz Güney’in mezarını ziyaretiniz çizgi değişikliği mi?’ sorusu üzerine şöyle konuştu:“Bizim çizgimiz bellidir, Kuvayı Milliye’den geliyoruz. Ulusal bağımsızlık savaşını veren kadroların kurduğu bir partiyiz. Biz sanata ve sanatçıya her zaman saygı duymuşuzdur. Onların görüşlerini benimsemeyebiliriz, katılmayabiliriz, ama onlar bizim kültürümüzün, ülkemizin bir parçası. Nazım Hikmet yıllar yılı vatan haini ilan edildi, Türkiye’ye cenazesi bile getirilemedi, mezarına korkarak, kaçak olarak gidilirdi. Ama şimdi en sağcısından en solcusuna kadar gidip mezarını ziyaret ediyorlar. Gidenlerin hepsi Nazım Hikmet’in görüşünü benimsiyor mu, hayır. Her ülke ‘Benim daha fazla sanatçım olsun’ diye çaba harcar. Biz ‘Acaba sanatçıları nasıl yok ederiz’ diye bir düşünce içine girersek bu doğru değil.</TEXT>
</DOC>
