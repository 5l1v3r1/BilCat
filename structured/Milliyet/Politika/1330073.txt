<DOC>
<DOCNO> 1330073 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f68eab9/l/0l0smilliyet0n0btr0ckuskunlerden0ebahceli0eye0etam0edestek0csiyaset0chaberdetay0c0a70b110b20a10a0c1311130a0cdefault0bhtm/story01.htm </URL>
<DATE> 2010/11/07 </DATE>
<TIME> 01:09:37.0 </TIME>
<AUTHOR>  </AUTHOR>
<HEADLINE>
k��sk��nlerden bah��eli���ye tam destek
</HEADLINE>
<TEXT>ÖNDER YILMAZ AnkaraBahçeli, görüşme trafiğini bir süre önce Ak Parti’den ayrılan eski Çalışma ve Sosyal Güvenlik ile Devlet Bakanlığı görevlerinde bulunan Murat Başesgioğlu ile başlattı. Bahçeli’nin MHP’ye davet ettiği Başesgioğlu’nun bu girişime sıcak baktığı ve önümüzdeki günlerde partiye katılarak milletvekili adayı olacağı ifade edildi. Bahçeli daha sonra, eski bakan Koray Aydın, eski genel başkan adayı Ümit Özdağ, eski Ülkü Ocakları Başkanı Azmi Karamahmutoğlu ile görüştü. Bahçeli, terörist Abdullah Öcalan’ı Kenya’dan getiren komutan olarak bilinen Emekli Korgeneral Engin Alan’ı da MHP’ye davet etti. Çağrısına olumlu cevap alan Bahçeli’nin görüşme yaptığı isimlerden bazılarının düşünceleri şöyle:KORAY AYDIN Sayın Bahçeli bir şekilde küsmüş, kırılmış insanları toplayacağına ilişkin çağrısındaki samimiyetini, başlattığı görüşmelerle ortaya koydu. Girişimi fevkalade anlamlı. Gereğini yapmaya hazırım.ÜMİT ÖZDAĞ: Devlet beyin girişiminin tarihsel bir önem taşıdığını düşünüyorum. Çok doğru olduğuna inanıyorum. Bu girişim aynı zamanda AKP’nin Türkiye Cumhuriyeti’ne dayatmaya çalıştığı tehlikeli projeyi de durdurabilecek. Ben daveti kabul ettim.AZMİ KARAMAHMUTOĞLU: Arkadaşlarımızı kucaklıyor. Görüşmenin sonucunda Genel Başkanımızı gayet samimi, iyi niyetli, kararlı gördüm. Koşulsuz bir çağrıya, koşulsuz bir destek veriyoruz. </TEXT>
</DOC>
