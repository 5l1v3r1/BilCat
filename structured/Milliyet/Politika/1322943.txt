<DOC>
<DOCNO> 1322943 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4db409/l/0l0smilliyet0n0btr0ccumhurbaskani0egul0eden0eteror0eguvencesi0csiyaset0csondakika0c0a30b110b20a10a0c130a96570cdefault0bhtm/story01.htm </URL>
<DATE> 2010/11/03 </DATE>
<TIME> 15:12:08.0 </TIME>
<AUTHOR>  </AUTHOR>
<HEADLINE>
cumhurba��kan�� g��l'den 'ter��r' g��vencesi
</HEADLINE>
<TEXT>CUMHURBAŞKANI Abdullah Gül, terör nerden gelirse gelsin, hangi kaynaklı olursa olsun Türkiye'nin kararlı mücadelesinin süreceğini belirterek, "Türkiye terörü gündeminden kaldıracaktır" dedi. Gül, Youtebe'nin tekrar kapatılmasını da, "Hiç korkuya gerek yoktur" diye değerlendirdi.Geceyi Antakya'da kaplıca özelliği bulunan Ottoman Place'de geçiren Cumhurbaşkanı Abdullah Gül, Adalet Bakanı Sadullah Ergin ile birlikte Hatay Valisi Celalettin Lekesiz'i ziyaret etti. Gül'ü, Valilik girişinde Hatay'ın Fransız işgalini yaşayan 104 yaşındaki Emine Ceylan karşıladı. Gül, elini öptüğü Ceylan'ın hatırını sordu. Antakya'da 49 yıllığına Aba güreşleri ağası seçilen Ali Aba da ipek aba hediye etti. Gül, daha sonra makama geçti, Vali Lekesiz de Samandağ'a özgü ney ile cami, havra ve kilisenin tasviri olan bir tablo armağan etti. Taksim'deki canlı bomba eylemini yapan kişinin PKK'lı çıktığını hatırlatan gazetecilerin, "Bir tarafta canlı bomba eylemi diğer tarafta eylemsizlik kararı bu çelişkiyi nasıl değerlendiriyorsunuz?" şeklindeki sorusunu değerlendiren Gül, "Güvenlik güçlerimiz bütün bunların analizlerini detaylarını yapıyorlar. Ama şu gerçek ki Türkiye terörle nerden gelirse gelsin, hangi kaynaklı olursa olsun, terörle mücadelesine kararlı bir şekilde devam edecektir. Ve bu mücadelenin bir çok yönü vardır, sadece silahlı yönü ile değil, başka yönü vardır. Türkiye tüm bu imkanları seferber ederek terörü tamamen önünden kaldıracaktır. Bütün güvenlik birimleri, devletin bütün ilgililerinin birinci önceliği de budur"dedi.DÜNYA ÇOK ŞEFFAF CHP eski Genel Başkanı Deniz Baykal'ın görüntüleri nedeniyle internet sitesi Youtube'nin tekrar kapatılması da sorulan Gül, "Dünya çok şeffaf herhangi bir şeyi kapatmakla ulaşımı engelleyemezsiniz. Ulaşım farklı yönlerden oluyor. Ben daha önce de dikkat çekmiştim Türkiye'nin bu tip şeyleri yasak eden bir ülke sınıfına girmemesi gerektiğini düşünüyorum. Eski bazı problemler vardı ama bu problemlerin bir şekilde muhakkak halledilmesi gerekiyor. Dünya çok şeffaf hale gelmiştir, hiç kimse ne gümrük duvarlarıyla ne da başka imkanlarla sınırlarını dünyadan tecrit edemez. Bizim kendimize olan özgüvenimiz büyüktür. Zaman zaman bu şeffaflığın yarattığı olumsuzluklar ortaya çıksa da Türkiye'nin özgüvenini sağlandığını düşünüyorum. Türkiye bunların üstesinden gelecektir. Hiç korkuya gerek yoktur açıkçası. Bu acıdan engellemeler, bir netice vermemektedir, benim kanaatim de o dur. Son gelişmeler nedir onlara da bakacağız" diye konuştu.Cumhurbaşkanı, Adalet Bakanı ve Vali, bir süre basına kapalı olarak görüştü. Gül, çıkışta, Hatay Valiliği bahçesine defne fidanı ekti.</TEXT>
</DOC>
