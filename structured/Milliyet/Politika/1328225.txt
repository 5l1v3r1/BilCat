<DOC>
<DOCNO> 1328225 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f634bb6/l/0l0smilliyet0n0btr0c0ecocuk0edogurmayarak0eissizlik0eengellenemez0e0csiyaset0chaberdetay0c0a60b110b20a10a0c1310a8250cdefault0bhtm/story01.htm </URL>
<DATE> 2010/11/06 </DATE>
<TIME> 01:10:48.0 </TIME>
<AUTHOR>  </AUTHOR>
<HEADLINE>
�����ocuk do��urmayarak i��sizlik engellenemez���
</HEADLINE>
<TEXT>BURCU KARAKAŞ İstanbul İstanbul Kadın Araştırmaları Merkezi tarafından düzenlenen etkinlikte Başbakan Recep Tayyip Erdoğan da konuşma yaptı. Okuma yazma oranını yüzde 100’e çıkarmak için mücadele ettiklerini belirten Erdoğan, bu çabalarına rağmen başörtüsüyle okula giremeyen kızlar olduğuna dikkat çekerek, “Bazen bizzat kadınlar tarafından genç kızların giyim şekline bakarak okullardan uzaklaştırılması ne eşitlikle, ne insaniyetle, ne de vicdanla bağdaşmaz” diye konuştu. Başörtülü kadınlar için mücadele veren başı açık kadınları takdir ettiğini belirten Erdoğan, “Bir alanda ayrımcılığı reddedeceksiniz, başka bir alanda ayrımcılığın bizzat mimarı olacaksınız. Biz bu konuda da bu en temel insan hakkı, eğitim hakkı alanında da suskunluğu, tereddütü, çekimserliği esasen anlamsız buluyoruz” dedi.Erdoğan konuşmasının ardından etkinlik kapsamında düzenlenen Kadın Çalışmaları Sergisi’ni eşi Emine Erdoğan, Devlet Bakanı Selma Aliye Kavaf, İstanbul Büyükşehir Belediye Başkanı Kadir Topbaş ve eşi Özleyiş Topbaş ile birlikte açtı. Açılış sonrası eşi ve kızı Sümeyye Erdoğan ile stantları gezen Erdoğan görevlilerle sohbet etti.Kadın Adayları Destekleme ve Eğitme Derneği (KA-DER) standında dernek başkanı Çiğdem Aydın ile Erdoğan arasında Başbakan’ın “üç çocuk tavsiyesi” ile ilgili ilginç bir diyalog yaşandı. Aydın’ın “Hem işsizlik var, hem de 3 çocuğa bakan kadın topluma katılamaz” sözlerine Erdoğan, “Kusura bakmayın. Çocuk doğurmamak suretiyle işsizliği engelleyemezsiniz ve yarın ihtiyar nüfustan bahsedersiniz” dedi. NOTLAR...Pankart açtılar, çıkarıldılar-  Açılışta Sertab Erener, Sezen Aksu’nun “Ünzile” adlı şarkısını seslendirdi. Şarkının İngilizce sözleri sinevizyondan yansıtıldı.-  Erdoğan’ın konuşması sırasında orta sıralarda oturan yaklaşık 15 kadın, “Eşit değilsiniz, dendikçe daha çok öldürülüyoruz” ve “Erkeklerin sevgisi, her gün 3 kadını öldürüyor” yazılı dövizlerle ayağa kalktı. Uyarılar üzerine dövizleri indiren kadınlar polis eşliğinde salondan çıkarıldı. Olay ardından Erdoğan’ı uzun süre alkışlayan konuklar, “Türkiye seninle gurur duyuyor” sloganı attı. -  Eylemi kadın cinayetlerine dikkat çekmek için düzenlediklerini belirten İstanbul Feminist Kolektif adlı grup, Erdoğan’ın üç çocuk tavsiyesini eleştirdikleri basın bülteninde, “Kadın cinayetleri son yedi yılda yüzde 1400 artarken durdurmak için bir eylem planı yok! Hatta yasamanın, yürütmenin böyle bir gündemi dahi yok! Kadın cinayetlerine isyandayız!” sözlerine yer verdi.-  Salondaki çoğunluğun başörtülü kadınlardan oluşması yabancı temsilcileri şaşırttı. Boğaziçi’nde protestoBoğaziçi Üniversitesi öğrencilerinden oluşan bir grup, üniversitede çeşitli açılışlara katılan Başbakan Erdoğan ve AK Parti aleyhine gösteri düzenledi. Sloganlar atıp, pankartlar açan gruba polis müdahale etti. Ancak dağıtılamayan grup, Erdoğan’ın üniversiteye girişi ve çıkışı sırasında eylemlerini sürdürdü.</TEXT>
</DOC>
