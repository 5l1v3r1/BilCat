<DOC>
<DOCNO> 1331679 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f71d5a7/l/0l0smilliyet0n0btr0cak0epartili0evekil0ekursuden0ebal0ekaz0eve0ekasar0ereklami0eyapti0csiyaset0csondakika0c0a80b110b20a10a0c1311680a0cdefault0bhtm/story01.htm </URL>
<DATE> 2010/11/08 </DATE>
<TIME> 15:10:39.0 </TIME>
<AUTHOR>  </AUTHOR>
<HEADLINE>
ak partili vekil k��rs��den bal kaz ve ka��ar reklam�� yapt��
</HEADLINE>
<TEXT>TBMM Genel Kurulu’nda konuşan AKP Ardahan Milletvekili Saffet Kaya, konuyu memleketinin ürünlerine getirerek, şöyle konuştu:"Türkiye’nin değil, dünyanın en iyi balı Ardahan balı olmakla birlikte. Umuyorum ki, inşallah, kurduğumuz arıcılık enstitüsü de, bu anlamda, bilimsel-inşallah- verileriyle arıcılığı ve Ardahan arımızı ve balımızı dünyada marka hâline getirme konusunda çok ciddi manada katkı sağlayacaktır. Buradan tüm milletvekillerimize de özellikle sesleniyorum, eğer bal ihtiyacınız olursa Ardahan balından da asla vazgeçmeyin. Balımız son derece özel, bunu da biz getireceğiz."-VEKİLLER BAL İSTEDİ-AKP’li Kaya’nın yaptığı konuşmanın ardından tutanaklara şu konuşma yansıdı:CHP Edirne Milletvekili Rasim Çakır: Gönder.AKP Samsun Milletvekili Ahmet Yeni: Tadından belli.Rasim Çakır: Gönderdin de ret mi ettik?Saffet Kaya: Efendim, çok haklısınız, getirdiğimiz, gönderdiğimiz var ama inşallah? Ancak kazımız da çok meşhurdur, onu da söyleyeyim. Kaz ve kaşarı da inşallah yakında ikram edeceğim.-"TAKİP EDECEĞİM"-Kaya’nın sözleri Genel Kurul’u dolduran vekiller tarafından alkışlarla karşılandı. Bunun üzerine oturumu yöneten Meclis Başkanvekili Meral Akşener, "Bence siz Ardahan balının sadece kürsüden tanıtılmasıyla kalmayın, şimdi herkese -ağanın eli tutulmaz- yarım kiloluk bal gönderirseniz. Ben hariç. Ben şeker hastasıyım, ben istemiyorum" dedi. Kaya’nın, "Sayın Başkan, size de kaşar getireceğim" sözü üzerine Akşener, "Bütün milletvekili arkadaşlarımıza yarımşar kilo gönderirseniz iyi olur. Ben de takip edeceğim" dedi.</TEXT>
</DOC>
