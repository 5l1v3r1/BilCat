<DOC>
<DOCNO> 1326062 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5b2f0a/l/0l0smilliyet0n0btr0c0esembol0esavaslarina0ebir0eson0everilmeli0e0csiyaset0chaberdetay0c0a50b110b20a10a0c1310a3990cdefault0bhtm/story01.htm </URL>
<DATE> 2010/11/05 </DATE>
<TIME> 01:09:58.0 </TIME>
<AUTHOR>  </AUTHOR>
<HEADLINE>
���sembol sava��lar��na bir son verilmeli���
</HEADLINE>
<TEXT>PRİŞTİNE AAKosova’daki resmi temaslarına devam eden Başbakan Recep Tayyip Erdoğan, önceki gün, Türk İşbirliği ve Kalkınma İdaresi Başkanlığı’nın (TİKA) Küçükçekmece Belediyesi’nin katkılarıyla yaptırdığı Mamuşa Belediyesi Anadolu İlköğretim Okulu’nun açılış törenine katıldı. Kosova Türk toplumunun yaşadığı bölgelerden biri olan Mamuşa’da vatandaşların yoğun ilgisiyle karşılaşan Erdoğan’ın konuşması zaman zaman sevgi gösterileriyle kesildi. Anne ve babaların çocuklarının eğitimi için ellerinden geleni yapmasını isteyen Başbakan Erdoğan, özellikle kız çocuklarının eğitiminin önemine dikkati çekti.Erdoğan’a dün de Priştine Üniversitesi’nde Rektör Prof. Muie Rugova tarafından fahri doktora unvanı verildi. Rektör ve senato üyelerine şükranlarını sunan Erdoğan, “Kosova bizim komşumuzdur, Kosova bizim dostumuzdur, daha ileri gidiyorum Kosova bizim kardeşimizdir” dedi.Sultan Murat’ın kabriPriştine’den sonra Obiliç’e gideceğini ve Osmanlı Devleti’nin tek şehit Sultanı Murat Hüdavendigar’ın kabrini ziyaret edeceğini, orada da restore edilen selamlığın açılışını yapacağını bildiren Başbakan Erdoğan, Sultan Murat Hüdavendigar’ın, Türkiye ile Balkanlar arasındaki dostluğun, kardeşliğin ve dayanışmanın bir nişanesi olduğunu belirterek, “Kin gibi, intikam gibi, husumet gibi kavramlar, Sultan Murat’ın kişiliğine de, hatırasına da uygun düşmeyen kavramlardır. Nitekim, Sultan Murat’ın Kosova’da şehadeti, onun engin hoşgörüsünün, şefkat ve merhametinin bir neticesidir” dedi. Erdoğan şunları söyledi:“Biz, bir Osmanlı Padişahı’nın Kosova’daki kabrini, iki ülkeyi, iki toplumu, hatta Balkanlar’la Türkiye’yi birbirine yakınlaştıran bir vesile olarak gördük ve görüyoruz. 21. yüzyılın dünyasında artık sembollerin çatışmasına yer olamaz. 21. yüzyılın dünyasında artık inançların husumetine yer olamaz. İnsanlığın kadim tarihi, semboller savaşının geride bıraktığı enkazla doludur. İletişim çağında, bilgi çağında, küreselleşme çağında hoşgörüsüzlük, tahammülsüzlük ülkelerin kaderinde, toplumların kaderinde rol oynayamaz. İşte onun için, anlamsız sembol savaşlarına, tarihin tozlu raflarında kalmış meselelere, sebebi unutulmuş husumetlere Balkanlar’da artık bir son verilmesini en az Balkan halkları kadar biz de istedik.İnanıyorum ki Kosova’nın bağımsızlığıyla yeşeren bu umut, koca bir çınara dönüşecek ve bu topraklarda barış daim olacaktır. Bundan sonrası için temennimiz, geçmişte büyük acılar yaşanmış bu coğrafyada, tarihten ders alınarak kalıcı barışın, güvenliğin ve istikrar ortamının sağlanmasıdır.”Başbakan Erdoğan , dün Kosova’da restorasyonu Türk İşbirliği ve Kalkınma İdaresi Başkanlığı (TİKA) tarafından yapılan Fatih Camii’ni yeniden hizmete açtı. Erdoğan, “Bu eserle Türkiye ile Kosova arasındaki kardeşlik mührünü adeta yeniliyoruz. Bunlar kardeşliğimizin nişaneleridir” derken Kosova Başbakanı Taçi de “Kosova ve Türk halkları arasındaki daim olacaktır” diye konuştu. </TEXT>
</DOC>
