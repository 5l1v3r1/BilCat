<DOC>
<DOCNO> 1323995 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f53046e/l/0l0smilliyet0n0btr0calkis0eda0evar0eyumruk0eda0csiyaset0chaberdetay0c0a40b110b20a10a0c130a99970cdefault0bhtm/story01.htm </URL>
<DATE> 2010/11/04 </DATE>
<TIME> 03:09:07.0 </TIME>
<AUTHOR>  </AUTHOR>
<HEADLINE>
alk���� da var, yumruk da
</HEADLINE>
<TEXT>-  Kılıçdaroğlu’nun 14.30 sıralarında geldiği CHP Genel Merkezi birden hareketlendi. Kılıçdaroğlu, makamının olduğu 12. katta kurmaylarıyla bir araya gelirken, Sav ve ekibi 4. katta PM odasında toplandılar.-  Kılıçdaroğlu’nun, saat 16.00 sıralarında CHP’nin yeni MYK’sını yazılı açıklamayla duyurması üzerine Sav ve kurmayı Hakkı Suha Okay da saat 16.15’te açıklama kararı alarak kameraların karşısına geçtiler.-  Sav ekibinin açıklamasından 15 dakika sonra saat 16.30’da Kılıçdaroğlu’nun basına açıklama yapacağı duyuruldu. Ancak, aynı dakikalarda Kılıçdaroğlu’nun kurmaylarından birisinin yeni MYK listesini Yargıtay Cumhuriyet Başsavcılığı’na götürmesi nedeniyle Kılıçdaroğlu’nun açıklaması saat 17.18’de başlayabildi. Bu gecikme sırasında listeye üç yeni ismin girdiği sonradan anlaşıldı. -  Kılıçdaroğlu, büyük ve coşkulu bir kalabalık 2. kattaki basın toplantı salonuna gelerek, “Başbakan Kemal”, “Halkçı Kemal” sloganları eşliğinde konuştu.-  Kılıçdaroğlu, açıklamasından sonra yine tezahüratlar eşliğinde makamının olduğu 12. kata çıkarken, bu sırada Sav’ı destekleyen partili gençler de, Sav ve kendisine yakın isimlerin toplantısının yapıldığı 4. kattaki salonun önüne gitti. Gençler içeri girmek isteyince kapı önünde bekleyen özel güvenlik görevlileri kendilerini engelledi. Bu sırada gençler güvenlik görevlilerini yumruklarken, bazı yaşlı partililer ise yumruklaşmayı önlemeye çalıştı.-  Sav saat 19.00 sıralarında yeniden basının karşısına çıkarak, Kılıçdaroğlu’nun listesinin geçersiz olduğunu öne sürdü. Sav’ın bu açıklaması sırasında Kılıçdaroğlu’nu destekleyen iki kişinin “Korku imparatorluğundan kastedilen sensin”, “Artık iktidar olmak istiyoruz, engel sensin” diye bağırması kısa süreli gerginliğe yol açtı. Özel güvenlik görevlileri bu iki kişiyi asansöre kadar götürerek kattan uzaklaştı. Bu sırada Sav yanlısı bazı gençler, “Önder Sav örgütün belkemiğidir” diye bağırdı. -  Kılıçdaroğlu’nun, yeni kurmaylarıyla yaptığı ilk MYK toplantısı yaklaşık 1.5 saat sürdü. Kılıçdaroğlu, saat 20.00 sıralarında bodrum kattaki garajdaki makam aracına binip gazetecileri atlatarak, partiden ayrıldı.-  CHP’deki gelişmeler, gün boyu parti önüne gelen canlı yayın araçları tarafından kamuoyuna duyuruldu. İki kat iki karargâhCHP’de, dün yaşanan olağanüstü günde, partinin akıllı genel merkez binasının 4. ve 12. katları, iki ayrı karargah haline dönüştü. Kılıçdaroğlu, MYK üyeleriyle genel başkan makam katı olan 12. katta toplandı. Önder Sav ise karargahını 4. katta kurdu. Sav, 61 Parti Meclisi üyesiyle 4. kattaki İsmail Cem Salonu’nda toplantı yaparken, destekçileri de salon dışında bekledi. Kılıçdaroğlu ve Sav, destekçileri arasında gerilim yaşanmaması için güvenlik önlemi alındı.</TEXT>
</DOC>
