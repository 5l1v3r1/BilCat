<DOC>
<DOCNO> 1330081 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f68eab4/l/0l0smilliyet0n0btr0cmilleti0eunutup0edertlerine0edustuler0csiyaset0chaberdetay0c0a70b110b20a10a0c13112350cdefault0bhtm/story01.htm </URL>
<DATE> 2010/11/07 </DATE>
<TIME> 01:09:47.0 </TIME>
<AUTHOR>  </AUTHOR>
<HEADLINE>
milleti unutup dertlerine d����t��ler
</HEADLINE>
<TEXT>RA MilliyetBaşbakan Recep Tayyip Erdoğan, CHP’deki iç çekişmeleri ilk defa yorumlarken, “Birileri sadece partilerinin içine kapandı. Milletin derdini bir kenara bırakıp yine kendi derdine düştü” dedi. “Taksim’deki canlı bomba neyse açılım da aynısıdır” diyen MHP lideri Devlet Bahçeli’ye sert yanıt veren Erdoğan, “12 Eylül halk oylaması öncesinde terörle aynı hizada duranların hizayı bozmadıklarını görüyoruz” dedi.Erdoğan, dün Ak Parti genişletilmiş il başkanları toplantısında şu mesajları verdi: KENDİ DERTLERİNDELER: Biz bir konuda başarısız olduk. Muhalefete tüm çabalarımıza rağmen büyük Türkiye vizyonunu kazandıramadık. 8 yıldır muhalefetin Sivas’ın ötesine geçmesini istedim. Halkoylaması sürecinde gezdiler diyeceksiniz. Mesele o günlerde gezmek dolaşmak değil, her an Türkiye’yi dolaşmak. Halkoylaması bitti muhalefet yeniden Ankara’ya kapandı. Hatta birileri de sadece partilerinin içine kapandı. Milletin derdini bırakıp yine kendi derdine düştü.  TANRI HERKESE BU TÜR MUHALEFET VERSİN:  Muhalefet yurtdışına kazara çıktığı zaman da acaba Ak Parti iktidarını yalan yanlış beyanlarla nasıl şikâyet ederiz, karalarız derdine düşüyor. Bunu da biz şikâyet ettikleri kişilerden dinliyoruz. “Ya sizlerle ilgili bize böyle dediler. Siz başka şey anlatıyorsunuz.” “Siz bizi nasıl görüyorsunuz” dediğimizde, “Herkese Tanrı bu tür muhalefet versin” diyorlar.  BAHÇELİ ÜZDÜ: GAP’ı tamamlarken terörle de taviz vermeden mücadele ettik. Üzüldüğüm bir konu var. MHP lideri “Taksim’deki canlı bomba neyse açılım da aynısıdır” diyor. Bu zat parlamentoda bizimle beraber. Nasıl olur da sen bir milli birlik ve kardeşlik projesini kalkarsın Taksim Meydanı’ndaki bu olayla özdeş hale getirirsin? Ben MHP’ye gönül vermiş kardeşlerime tekrar sesleniyorum: Bu hezeyanı iyi takip edin değerli kardeşlerim, iyi değerlendirin. TERÖRLE AYNI HİZADA DURUYOR: Canlı bombanın ve onun arkasındaki zihniyetin tek bir hedefi var, açılımı, kardeşliği, birlik ve bütünlüğü sabote etmek. Taksim’deki olaydan sonra “bu açılımın bir neticesidir” derseniz, çok büyük yanlış yapmışsınız. 12 Eylül halk oylaması öncesinde terörle aynı hizada duranların, maalesef 12 Eylül sonrasında da hizayı bozmadıklarını görüyoruz.GERİ ADIM ATMAYACAĞIZ: Çözüme en fazla yaklaşıldığı anlarda, provokasyonlarla çözüm süreçleri baltalandı. Terör örgütünün sabotaj amaçlı insanlık dışı saldırıları karşısında hemen geri adım atıldı. Biz geri adım atmayacağız. Bu sabotajlara boyun eğip Türkiye’nin kardeşlik mücadelesinden vazgeçmeyeceğiz.ÖYLE ADAYLAR ÇIKARACAĞIZ Kİ: MYK’mızda genel seçimlerin 12 Haziran’da yapılması konusunda görüş birliğine vardık.  Öyle adaylar çıkaracağız ki, her şehirde her bir vatandaşım “ben de olsaydım onu aday gösterirdim” diyecek, diyebilecek bir hizmet ve takdir anlayışını inşallah devreye sokacağız. BİZDEN HABERSİZ ADAY OLMAYIN: Benim sizlerden bir ricam olacak. Her seçimde yoğun bir şekilde herkes aday adaylığına soyunur. Genel merkez “şu isimler aday adayı olsun” dedikten veyahut genel merkezde görüşüldükten sonra aday adaylığı için yola çıkılırsa çok isabetli olur. Bir düğün, bir başbakan, 6 bakanGüral Porselen’in sahibi İsmet Güral’ın oğlu Ali Güral ile Ceren Kanlıcı dün evlendi. Sheraton Otel’deki nikâhta, gelin ile damadın şahitliklerini Erdoğan ile bakanlar Egemen Bağış, Mehmet Şimşek, Beşir Atalay, Vecdi Gönül, Mustafa Demir ve Ertuğrul Günay yaptı. Erdoğan, gelin Ceren Güral’a “En az 3 çocuk diyoruz” dedi. Papağan Limon cevap vermediBaşbakan Erdoğan merkezi İstanbul ‘da bulunan, cafe ve restoran zincirinin Ankara’daki Şubesini dün Çukurambar semtinde hizmete açtı. İşletme sahibi, pastanedeki “Limon” adlı papağanı Erdoğan’a anlatırken, “selam verildiğinde o da ‘selamün aleyküm’ diyor” ifadesini kullandı. Birkaç kez aynı kelimeyi tekrarlayan işletme sahibi Limon’u konuşturamayınca bu kez de Erdoğan “selamün aleyküm” diye seslendi. Ancak Limon susmayı tercih etti.</TEXT>
</DOC>
