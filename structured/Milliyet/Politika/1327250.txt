<DOC>
<DOCNO> 1327250 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5f340f/l/0l0smilliyet0n0btr0ckilicdaroglu0enun0etwitter0ecagrisina0edestek0eyagdi0csiyaset0csondakika0c0a50b110b20a10a0c1310a6210cdefault0bhtm/story01.htm </URL>
<DATE> 2010/11/05 </DATE>
<TIME> 13:11:09.0 </TIME>
<AUTHOR>  </AUTHOR>
<HEADLINE>
k��l����daro��lu'nun twitter ��a��r��s��na destek ya��d��
</HEADLINE>
<TEXT>CHP Genel Başkanı Kemal Kılıçdaroğlu’nun sosyal paylaşım sitesi Twitter aracılığıyla dün yaptığı "Bu süreçte gönüllülere ihtiyacım var. Her yaştan, her meslekten, her şehirden, her inançtan, her kökenden kalbi yurt sevgisiyle dolu yurttaşımı yürüyüşümüze katılmaya çağrıyorum" çağrısına destek yağdı.Kılıçdaroğlu, Twitter’daki "kilicdarogluk" kullanıcı adlı hesabından dün "Yolumuz uzun hedef büyük ve ‘Yorulmamak üzere yola çıktık.’ Bu süreçte gönüllülere ihtiyacım var. Her yaştan, her meslekten, her şehirden, her inançtan, her kökenden kalbi yurt sevgisiyle dolu yurttaşımı yürüyüşümüze katılmaya çağrıyorum" mesajı yayımladı.Bu mesaj üzerine Kılıçdaroğlu’na Twitter’dan destek yağdı. Binlerce Twitter kullanıcısı Kılıçdaroğlu’na yönelik yazdığı mesajlarda "Sonuna kadar arkanızdayız mesajı verdi. Kılıçdaroğlu taraftarları Twitter’dan "Sayın Genel Başkanım; Verdiğiniz mücadelenin arkasındayız, Kararlı tutumunuz CHP yeni ufuklara taşıyacaktır. Yolun açık olsun", "Başkanım, senin yürüdüğün her yolda kol kola, omuz omuza yürüyeceğiz", "Partiyi sola çekmeniz hayranlık verici. Parti kapıları açıldığında artık kimse halka rağmen yönetimde bulunamaz", "Herkese bir ‘umut’ lazımdı silkinmek için; bunu sağladınız. İyi bir politikacı, gerçek bir lidersiniz. Yolumuz açık olsun", "Ülkemi seviyorum ve çıktığın yolda yanında yorulmadan yürümeye hazırım" gibi mesajlarla Kılıçdaroğlu’na destek verdi.CHP Basın Birimi ile Kılıçdaroğlu’nun kişisel mail adresine de vatandaşlar tarafından binlerce destek mesajları geldi. Kılıçdaroğlu’na gönderilen maillerde de "Arkanızdayız" mesajı verildi.</TEXT>
</DOC>
