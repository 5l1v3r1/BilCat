<DOC>
<DOCNO> 1334044 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f87914a/l/0l0smilliyet0n0btr0cbenim0einancim0efarkli0csiyaset0chaberdetay0c110b110b20a10a0c13128320cdefault0bhtm/story01.htm </URL>
<DATE> 2010/11/11 </DATE>
<TIME> 01:26:22.0 </TIME>
<AUTHOR>  </AUTHOR>
<HEADLINE>
benim inanc������������������������������������������������������������������������������������������������������������������������������������������������������������������m farkl������������������������������������������������������������������������������������������������������������������������������������������������������������������
</HEADLINE>
<TEXT>RA MilliyetBaşbakan Recep Tayyip Erdoğan, Cumhurbaşkanı Abdullah Gül’ün eşi Hayrünnisa Gül’ün, ilkokulda türban takılmasına ilişkin, “Cehaletten oluyor. Hem niye o yaşta kız çocuğu başını örtsün? Farz olursa örter. O yaşta örtmez” açıklaması ve Cumhurbaşkanı’nın da bu sözleri desteklemesi konusunda, “Ben özgürlüklerin tanımı noktasında bireysel açıklama yapma noktasında değilim” diye konuştu. Güney Kore ve Bangladeş ziyaretleri öncesinde Esenboğa Havalimanı’nda konuya ilişkin soruyu yanıtlayan Erdoğan şu görüşleri ortaya koydu:Yeni anayasaya işaret“Bütün bu konularla ilgili olarak özellikle milletvekili seçimlerinin sonrasını ben çok önemsiyorum. Yeni anayasayı çok önemsiyorum. Ve bu yeni anayasa ile birlikte aslında bu tür soru işaretlerinin netliğe kavuşacağı düşüncesindeyim ve biz halkımızla bütünleşmek suretiyle inşallah bu soruları netliğe kavuşturmanın da mücadelesini vereceğiz. Ben özgürlüklerin tanımı noktasında bireysel açıklama yapma noktasında değilim. Çünkü özgürlüklere olan inancım çok farklı. Bunu da karar mercinde olan özellikle yargı kesimiyle paylaşmanın ne kadar zor olduğunu geçmişte de maalesef gördük. Onun için bu süreç inanıyorum ki milletvekili seçimlerinden sonra, çünkü, ben bu konuda daha önce konuşmayacağımı söyledim. Yeni anayasayı hazırlayacağız ve Meclis’te isteriz kien geniş manada mutabakatla bunu çıkaralım. En geniş mutabakatla da bunu çıkardığımız takdirde artık zaten bu tür açıklamalara da yer kalmayacaktır.”Erdoğan, “‘Özgürlüklere olan inancım çok farklı’ dediniz biraz daha açar mısınız” sorusuna, “Bu konuyla ilgli geçmişte verdiğim birçok cevaplar var. Ben bu konunun üzerinde çok fazla durmuyorum. Sizlerin de durmasını istemiyorum. Toplumu bu konular artık rahatsız ediyor. Enerjimizi çok farklı yerlerde harcıyoruz diye düşünüyorum. Ben zaten söylemiyorum, yaşıyorum. Yaşadığıma göre de zaten daha fazla da bunu anlatmaya gerek yok” yanıtını verdi. Basın özgürlüğünün bir sınırı varBaşbakan Recep Tayyip Erdoğan, basın özgürlüğünün bir sınırı olduğunu belirterek, “Hiçbir zaman bu özgürlükler, sınırsız olmayacaktır. Yine yargıyla bu işin boyutu her zaman için olacaktır” dedi. Erdoğan, CHP Genel Başkanı Kemal Kılıçdaroğlu’nu dansöz kıyafeti içinde gösteren karikatürün bu sınır içerisinde olup olmadığı konusunda ise, “Tayyip Erdoğan’ı kediye benzettikleri zaman bir şey söylemediniz. Köpeğe benzettikleri zaman bir şey söylemediniz. Hepsini sevimli hayvan yaptınız. O zaman hep savunuyordunuz.</TEXT>
</DOC>
