<DOC>
<DOCNO> 1346440 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/ffb924a/l/0l0smilliyet0n0btr0cgenaralleri0egorevden0ealan0ebakan0ekonustu0csiyaset0csondakika0c250b110b20a10a0c131840a30cdefault0bhtm/story01.htm </URL>
<DATE> 2010/11/25 </DATE>
<TIME> 17:13:04.0 </TIME>
<AUTHOR>  </AUTHOR>
<HEADLINE>
genaralleri g��revden alan bakan konu��tu
</HEADLINE>
<TEXT>“Görevden alma 926 sayılı kanunun uygulanmasından ibaret”İZMİT'te ölen Belediye eski başkanlarından Necati Gençoğlu'nun cenaze törenine katılmak üzere kente gelen Milli savunma Bakanı Vecdi Gönül, 1 amiral ile 2 generalin görevden alınmalarıyla ilgili soru üzerine “Generallerin görevden alınması 926 sayılı kanunun 65'inci maddesinin uygulanmasından ibarettir. Askeriyedeki özel güvenlik uygulaması 4 yıl önce başladı zaten. Yaygınlaştırmaya çalışıyoruz” dedi.Milli Savunma Bakanı Vecdi Gönül, Kocaeli Valiliği yaptığı yıllarda 1984-89 döneminde İzmit Belediye Başkanı olan ve dün gece yarısı böbrek yetmezliği nedeniyle tedavi gördüğü hastanede ölen Necati Gençoğlu'nun bugünkü cenaze törenine katılmak üzere İzmit’e geldi. Bakan Gönül, öğle saatlerinde geldiği İzmit'te Kocaeli Valisi Ercan Topaca'yı makamında ziyaret etti. Gazetecilerin 2 general ile 1 amiralin görevden alınmalarıyla ilgili sorularını yanıtlayan Milli Savunma Bakanı, “Generallerin görevden alınması 926 sayılı kanunun uygulanmasından ibarettir. Askeriyedeki özel güvenlik uygulaması 4 yıl önce başladı zaten. Yaygınlaştırmaya çalışıyoruz. Söyleyeceğim başka bir şey yok” yanıtını verdi.Milli Savunma Bakanı Gönül, polislerin askerlik yapıp yapmayacağıyla ilgili soru üzerine çalışmaların devam ettiğini söylemekle yetindi.</TEXT>
</DOC>
