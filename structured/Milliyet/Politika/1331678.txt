<DOC>
<DOCNO> 1331678 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f732b1d/l/0l0smilliyet0n0btr0cmhp0eli0esandir0edan0ebasbakan0ea0eo0edili0ekoparacagiz0e0csiyaset0csondakika0c0a80b110b20a10a0c13117650cdefault0bhtm/story01.htm </URL>
<DATE> 2010/11/08 </DATE>
<TIME> 15:10:24.0 </TIME>
<AUTHOR>  </AUTHOR>
<HEADLINE>
mhp'li ��and��r'dan ba��bakan'a: ���o dili koparaca����z���
</HEADLINE>
<TEXT>MHP Grup Başkan Vekili Mehmet Şandır, MHP Genel Başkanı Devlet Bahçeli'nin konuşmasını eleştirirken ‘Hezeyan’ nitelendirmesinde bulunan Başbakan Recep Tayyip Erdoğan'a yüklenerek, “Sayın Başbakan suçüstü yakalanmış olmanın telaşı ile MHP’nin Sayın Genel Başkanı’na dil uzatma cüretini göstermiştir. Milliyetçi Hareket Partililer olarak o dili koparacağız” dedi.Mersin'in Tarsus İlçesi'nde partisinin düzenlediği istişare toplantısında konuşan Mehmet Şandır, Genel Başkanları Devlet Bahçeli’nin, Taksim’de yaşanan canlı bomba olayı ardından yaptığı açıklamalarda, yaşananların açılımın bir parçası olup olmadığını hükümete sorduğunu hatırlattı. Başbakan Erdoğan’ın da İl Başkanları ile yaptığı toplantıda Devlet Bahçeli’nin konuşmasını ‘Hezeyan’ olarak nitelendirdiğini ifade eden Şandır, şunları söyledi: “Hezeyan ruh sağlığı bozuk insanın saçmalığı olarak ifade edilmektedir. Kem söz sahibine aittir. Bu sözünü Sayın Başbakan’a iade ediyorum. Genel Başkanımız, Taksim’de yaşanan canlı bomba olayının üzerinden 24 saat geçtikten sonra bu olay ile ilgili bir endişesini ifade etmiştir. Şimdi bu patlama açılımın bir sonucudur. Açılımın sonucunda PKK dünden daha çok cesaretlidir. Türkiye’ye meydan okumaktadır. Sayın Başbakan suçüstü yakalanmış olmanın telaşı ile MHP’nin Sayın Genel Başkanı’na dil uzatma cüretini göstermiştir. Milliyetçi Hareket Partililer olarak o dili koparacağız. Bunu herkes görecek. Onu bu memlekette konuşamayacak hale getireceğiz. Milliyetçi Hareket Partisi’ne dil uzatmıştır. Suçüstü yakalanmıştır. Bunun telaşıyla hezeyana uğramıştır.”</TEXT>
</DOC>
