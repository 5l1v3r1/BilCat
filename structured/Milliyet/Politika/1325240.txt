<DOC>
<DOCNO> 1325240 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f57bec5/l/0l0smilliyet0n0btr0cchp0eil0ebaskanligi0enda0eil0ebaskan0esiz0eaciklama0csiyaset0csondakika0c0a40b110b20a10a0c1310a1850cdefault0bhtm/story01.htm </URL>
<DATE> 2010/11/04 </DATE>
<TIME> 15:11:38.0 </TIME>
<AUTHOR>  </AUTHOR>
<HEADLINE>
chp il ba��kanl������'nda il ba��kan's��z a����klama
</HEADLINE>
<TEXT>CHP İstanbul İl Genel Sekreteri Bülent Kerimoğlu, CHP lideri Kemal Kılıçdaroğlu ve yeni kadroyu desteklediklerini bir basın toplantısıyla açıkladı.Toplantıya İstanbul İl Başkanı Berhan Şimşek’in katılmaması dikkat çekti. Kerimoğlu, Berhan Şimşek ile ilgili bir soruya ‘Sayın Berhan Şimşek kendi kişisel tutum ve inisiyatifini ifade etmiştir" sözleriyle cevap verdi.Kerimoğlu, "Biz tavrımızı çok net ortaya koyduk. Hepimiz CHP'liyiz. Partimizde bir ayrılık yoktur. Sayın Genel Başkan ve yeni yönetime olan inancımızı ifade ettik" dedi. Kerimoğlu, İl yönetiminden 13 üye, 24 ilçe başkanı, İl Kadın Kolları Başkanı ve İl Gençlik Kolları Başkanının, Kılıçdaroğlu'na destek verdiğini söyledi.ŞİMŞEK'İN DURUMUNU PARTİNİN YETKİLİ ORGANLARI DEĞERLENDİRECEK CHP yönetimine birlik ve bütünlük çağrısında bulunulan açıklamada, İl Başkanı Berhan Şimşek ile yolların ayrılabileceği imasında bulunuldu. Bir basın mensubunun Berhan Şimşek'in konuyla ilgili açıklamada bulunmadığı ve kendisi ile devam edilip edilmeyeceği yönündeki sorusuna Kerimoğlu ,“Sayın Berhan Şimşek kendi kişisel tutum tavır ve inisiyatifini ifade etmiştir. Gereğini partimizin yetkili organları değerlendirecektir” yanıtını verdi.Kerimoğlu, İl Yönetiminde Kılıçdaroğlu'nu destekleme konusunda fikir ayrılığı olup olmadığı yönündeki bir soruyu ise,“İl Yönetim Kurulu'nda görüş ayrılığı olan arkadaşlarımız da var. Ancak yarından sonra ufak tefek kırgınlıkları telafi edip yolumuza devam edeceğimize inanıyorum” diyerek yanıtladı.Bu arada salonda CHP Lideri Kılıçdaroğlu lehine sloganlar atıldı.BERHAN ŞİMŞEK : " BEN PARTİNİN OMURGASINDA DURUYORUM " "Savrulanlar içinde olmadım. Ben şu anda il başkanıyım. Genel Merkez düştü diye bir yazı göderirse başkanlığım düşmüş olur"   CHP İstanbul İl Başkanı Berhan Şimşek, CHP İl Sekreteri Bülent Kerimoğlu ve 13 il yöneticisinin CHP Genel Başkanı Kemal Kılıçdaroğlu'na destek açıklaması yapmasından 2 saat sonra, Şişhane'deki İl Başkanlığı binasına geldi." SAVRULANLAR İÇİNDE OLMADIM " Berhan Şimşek'in etrafının kalabalık olmaması dikkat çekti. Gazetecilerin sorularını kapıda yanıtlayan Şimşek, " Bundan sonra ne yapacaksınız ?" sorusuna, " Ben partinin omurgasında duruyorum. Savrulanlar içinde olmadım " yanıtını verdi. İl Başkanlığının devam edip etmeyeceği sorusuna ise Şimşek, " Ben şu anda il başkanıyım. Genel Merkez düştü diye bir yazı göderirse başkanlığım düşmüş olur " yanıtını verdi. CHP 'de son yaşanan sürecin iyi yönetilmediğini söyleyen Şimşek, İl Başkanlığında yapılan Kılıçdaroğlu'na destek açıklamasını da demokratik bir hakkın kullanılması olarak yorumladı. Koltuk için siyaset yapmadığını belirten Şimşek, ileriki günlerde konuyla ilgili bir basın toplantısı düzenleyeceğini söyledi."BEN ÖNDER SAV'DAN TELEFON ALMADIM " Daha sonra, İl Başkanlığındaki makam odasına geçen Şimşek, basına poz verdi. Bu sırada il binasında bulunan bazı partililer Başbakan Kılıçdaroğlu sloganı attı. Şimşek, parti binası içinde dolaşırken gazetecilerin, Önder Sav'ın il başkanlarını Ankara'ya çağırdığı yönündeki soruları üzerine, "Ben böyle bir telefon almadım. Bilgim yok " yanıtını verdi.CHP İl Başkanlığında Berhan Şimşek hala il başkanlığında dururken, yaşanan hareketli dakikaların ardından il binasında sessizlik hakim.</TEXT>
</DOC>
