<DOC>
<DOCNO> 1325511 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f58761e/l/0l0smilliyet0n0btr0chukumet0ekanadindan0echp0edeki0eolaylara0eilk0eyorum0csiyaset0csondakika0c0a40b110b20a10a0c1310a2470cdefault0bhtm/story01.htm </URL>
<DATE> 2010/11/04 </DATE>
<TIME> 17:12:41.0 </TIME>
<AUTHOR>  </AUTHOR>
<HEADLINE>
h��k��met kanad��ndan chp'deki olaylara ilk yorum
</HEADLINE>
<TEXT>Yeni hayvan pazarının açılışına AK Parti Grup Başkan Vekili Bekir Bozdağ, Yozgat Belediye Başkanı AK Parti'li Yusuf Başer, Sorgun Kaymakamı Levent Kılıç, Sorgun Belediye Başkanı Ahmet Şimşek, AK Parti İl Başkanı Avukat Yusuf Başer, daire amirleri ve halk katıldı. Açılışta konuşan Sorgun Belediye Başkanı Ahmet Şimşek, 60 dönümlük arazi üzerine kurulan yeni hayvan pazarının 731 bin liraya maal olduğunu belirterek, “Kalan 30 dönümüne ise 2011 yılında asfalt plenti kurup Sorgun'un yollarının tamamını sıcak asfaltla kaplayacağız” dedi.AK Parti Grup Başkanvekili Bekir Bozdağ ise konuşmasında, 2002'ye kadar Tarım Kanunu olmadığını hatırlatırken, “Tarım, Gıda, Toprak Koruma ve Arazi Kullanım Kanunu, Organik Tarım, Tarım Sigorta Kanunu ilk defa bizim dönemimizde çıkartıldı. Artık çiftçimiz tarım sigortası yaptırma hakkında sahip. Dekar başına 3 lira ödenecek, ama bunun yüzde 50'sini hükümet ödeyecek” dedi.Türkiye'nin bugün 177 ülkeye 11.2 milyar dolar tarımsal ihracaat yaptığını kaydeden Bozdağ, “Türkiye genelinde 2002 yılında 550 bin çiftçiye 559 milyon lira kredi kullandırılmıştır. Ama 2009 yılına gelindiğinde 1 yıl içerisinde kullandırılan kredi kişi sayısı 1 milyon 215 bin kişiye ulaşmıştır. Kredi miktarı ise 10 milyar liraya ulaşmıştır” diye konuştu.CHP'DE ZİHNİYETİN DEĞİŞMESİ GEREKİYOR Bir gazetecinin CHP'deki gelişmelerle ilgili sorusu üzerine Bekir Bozdağ, “CHP'de yaşanan olaylar, kendi iç sorunlarıdır. Partinin kendi sorunlarına bizim bir değerlendirme yapmamız doğru olmaz. Değerlendirmeyi vatandaş yapacaktır. CHP'de daha önce Baykal gittiğinde değişiklik olacağı söylenmişti. Önder Sav'ın gidişiyle de pek bir şeyin değişiceğini sanmıyorum. CHP'de zihniyet değişmediği sürece ben koltukta oturanların değişmesini değişim olarak görmüyorum” dedi.Konuşmaların ardından yeni hayvan pazarının açılışını yapan AK Parti Grup Başkan Vekili Bekir Bozdağ, hayvan pazarını gezdi. Açılış sonrası sahneye çıkan şarkıcı Latif Doğan yaklaşık 1 saat süren konserde, Sorgunluları coşturdu.</TEXT>
</DOC>
