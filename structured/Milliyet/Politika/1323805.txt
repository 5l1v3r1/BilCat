<DOC>
<DOCNO> 1323805 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5298e8/l/0l0smilliyet0n0btr0ckilicdaroglu0eson0edakikada0enihat0ematkap0ei0ecikardi0csiyaset0chaberdetay0c0a40b110b20a10a0c130a99320cdefault0bhtm/story01.htm </URL>
<DATE> 2010/11/04 </DATE>
<TIME> 01:09:41.0 </TIME>
<AUTHOR>  </AUTHOR>
<HEADLINE>
k��l����daro��lu, son dakikada nihat matkap����� ����kard��
</HEADLINE>
<TEXT>Ancak Önder Sav’a destek vererek kurultay için imza atanlar arasında, Kılıçdaroğlu’nun listesindeki 3 kişi de yer aldı. İlk listede Genel Sekreter olarak geçen Nihat Matkap, gençlik kollarından sorumlu genel başkan yardımcısı Gökhan Günaydın ve kadın kollarından sorumlu genel başkan yardımcısı Gülsün Bilgehan’ın, kurultay için imza attıkları ortaya çıktı. Bu gelişme üzerine Kılıçdaroğlu yeniden listeyi düzenledi ve kurultay desteği veren üç ismi listesinin dışında bıraktı. Kılıçdaroğlu’nun “16.30 itibariyla Yargıtay Cumhuriyet Başsavcılığı’na gönderdikleri”ni söylediği listede Matkap’ın yerine Süheyl Batum’un getirildiği anlaşıldı. Listeden çıkarılan Günaydın’ın yerine Zeki Gündüz, Bilgehan’ın yerine Didem Engin girdi. Batum’un yerine ilk listedeki seçim ve hukuk işlerinden sorumlu genel başkan yardımcısı İsa Gök kaydırıldı. Gök’ün yerine de Mesut Değer yeni MYK üyesi oldu. Kılıçdaroğlu kurultay diyebilir Kılıçdaroğlu’nun, birkaç gün içerisinde seçimli bir olağanüstü kurultay toplama kararı alabileceği belirtiliyor. CHP tüzüğünde genel başkanın kurultayı tek başına toplama yetkisi bulunuyor. Kılıçdaroğlu, seçimli bir kurultayın yapılıp yapılmayacağı sorusuna, “Yeri ve zamanı gelince onun da kararını vereceğiz” yanıtını verdi. TEKİN:?Partiyi halka açacağızCHP Genel Başkan Yardımcısı Gürsel Tekin, bir iç kavga-nın söz konusu olmadığını belirterek, “Delegelerin kuru-ltay talebi olursa bu değerlendirilir. Ama şu ana kadar talep yok” dedi. Tekin, Kılıçdaroğlu’nun ‘yeni CHP’ ifadesini partiyi halka açacakları için kullandığını söyledi. MYK bugün toplanacak CHP lideri Kemal Kılıçdaroğlu tarafından yeni MYK’da Genel Sekreter ve Parti Sözcüsü olarak görevlendirilen Süheyl Batum, parti genel merkezinden ayrılırken gazetecilerin soruları üzerine, MYK’nın bugün saat 11.00’de Kılıçdaroğlu başkanlığında toplanacağını söyledi.</TEXT>
</DOC>
