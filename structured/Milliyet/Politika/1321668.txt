<DOC>
<DOCNO> 1321668 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f495d93/l/0l0smilliyet0n0btr0cmilleti0ecumhuriyetten0elaiklikten0esoguttunuz0csiyaset0chaberdetay0c0a30b110b20a10a0c130a94460cdefault0bhtm/story01.htm </URL>
<DATE> 2010/11/03 </DATE>
<TIME> 01:09:56.0 </TIME>
<AUTHOR>  </AUTHOR>
<HEADLINE>
milleti cumhuriyetten laiklikten so��uttunuz
</HEADLINE>
<TEXT> Erdoğan’dan ‘omurgasız’ davasıBaşbakan Recep Tayyip Erdoğan, partisinin grup toplantısında yaptığı konuşmada kendisini, “İki yüzlü, omurgasız, kıvıran, adam olmayan, onursuz, saygısız, ahlaksız, utanmayan biri” olmakla suçlayan CHP Genel Başkanı Kemal Kılıçdaroğlu aleyhine 100 bin TL’lik manevi tazminat davası açtı. Dilekçede, Kılıçdaroğlu, Erdoğan’ın dini değerlerine saldırmakla da suçlandı.Erdoğan’ın avukatları Fatih Şahin ve Muammer Cemaloğlu tarafından açılan davanın dilekçesinde, Kılıçdaroğlu’nun, 26 Ekim 2010’da TBMM’de yaptığı konuşmaya yer verildi. Kılıçdaroğlu’nun Erdoğan’ı, “iki yüzlü, omurgasız, kıvıran, adam olmayan, onursuz, saygısız, ahlaksız, utanmayan ve ayrıca bu tür kişileri bağrında besleyen ve barındıran biri” olmakla suçladığı kaydedilen dilekçede, konuşmanın, siyasi bir içerik ve eleştiri dışında tamamen Erdoğan’ı aşağılamaya ve toplum nezdinde yalancı biri olarak tanıtmaya yönelik olduğu ifade edildi. Sergiye de dava açıyorErdoğan, CHP Gençlik Kolları ’nın düzenlediği “AKP Eziyetleri” başlıklı sergiye de “hakaret” gerekçesiyle tazminat davası açıyor. CHP Gençlik Kolları’nın CHP Genel Merkezi ’nde açtığı sergi için  CHP Genel Başkan Yardımcısı Hakkı Suha Okay, Genel Başkan Kemal Kılıçdaroğlu ’nun sergiyi gezdiğini, başlığından haberi olduğunu ancak gezdikten sonra kaldırılması talimatını verdiğini açıklamıştı.  ANKARA Milliyet</TEXT>
</DOC>
