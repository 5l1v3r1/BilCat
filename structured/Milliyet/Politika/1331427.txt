<DOC>
<DOCNO> 1331427 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f7144bd/l/0l0smilliyet0n0btr0cdavutoglu0enu0ehavalimaninda0e20esaat0ebeklettiler0csiyaset0csondakika0c0a80b110b20a10a0c1311670a0cdefault0bhtm/story01.htm </URL>
<DATE> 2010/11/08 </DATE>
<TIME> 14:21:53.0 </TIME>
<AUTHOR>  </AUTHOR>
<HEADLINE>
davuto��lu'nu havaliman��nda 2 saat beklettiler
</HEADLINE>
<TEXT>Krizi uyandırılarak öğrenen BAE Dışişleri Bakanı Şeyh Abdullah Bin Zayid El Nahyan, Abu Dabi dışında kaldığı yerden hemen helikopterle gelerek, Bakan Davutoğlu'ndan özür diledi.Olayın gelişimiAbu Dabi'ye gelişinde BAE Dışişleri Bakanlığı yetkilileri tarafından karşılanan Davutoğlu, protokol salonunda bir süre oturduktan sonra, Büyükelçi Vural Altay'la birlikte şehir merkezine doğru hareket etti.Bu sırada heyet üyelerinin bir sorun nedeniyle alanda kaldığını öğrenen Davutoğlu, tekrar havalimanına geri döndü ve yetkililere, tüm heyet üyeleri çıkmadan oradan ayrılmayacağını söyledi.Havalimanında bulunan BAE İçişleri Bakanlığı görevlileri, heyet üyelerinin valizlerini x-ray cihazından geçirmek istedi. Bu işlem sırasında bazı valizlerde Bakan Davutoğlu'nun korumalarına ait telsiz ve silahların bulunması üzerine yetkililer, izinleri olup olmadığını sordu.Abu Dabi Büyükelçiliği yetkilileri, izinler için gerekli başvuruların yapıldığını belirtti, ancak BAE İçişleri Bakanlığı yetkilileri ile Dışişleri Bakanlığı yetkilileri arasında bir uzlaşı sağlanamadı.Bu görüşmeler sürerken, Türk Dışişleri Bakanlığı yetkilileri, geldikleri özel uçakla Riyad'a gitmek için hazırlıklara başladı. Yaklaşık iki saat süren görüşmeler sırasında, başka bir şehirde bulunan BAE Dışişleri Bakanı Şeyh Abdullah Bin Zayid El Nahyan, durumun kendisine haber verilmesi üzerine Davutoğlu'nu arayarak iki kez özür diledi.Davutoğlu: "Üzüntü verici"Havalimanında zorluk çıkaran BAE İçişleri Bakanlığı görevlilerinin de kendisinden özür dilemesinin ardından açıklama yapan Davutoğlu, "Yaşadığımız olay üzüntü verici. Böyle bir olayin kimseye yapılmaması gerekir. Özellikle Türkiye'ye ve Türk Dışişleri Bakanı'na böyle bir yanlışın yapılması üzüntü verici. Yaptıklarınız çok yanlıştı. Dışişleri Bakanı, beni iki kere arayarak özür diledi ve şu anda kaldığı başka bir şehirden kalacağım otele gelip özür dilemek içinyola çıktı" dedi.Havalimanında meydana gelen krizden sonra kalacağı Emirates Oteli'ne giden Bakan Davutoğlu, burada da Türk gazetecilere açıklama yaptı. Davutoğlu, BAE Dışişleri Bakanı'nın Türkiye'de yapılan 5'e yakın uluslararası toplantıya katıldığını ve kendisini Abu Dabi'ye davet etmesine rağmen 3 kez bu ziyaretin çeşitli nedenlerle iptal edildiğini belirtti.Dışişleri Bakanı Davutoğlu, "En son kendisiyle İstanbul'da yapılan Afganistan'la ilgili bir toplantı sırasında görüştük ve beni buraya yine davet etti. Ben de bölgedeki sıcak gelişmelerden bahsederek, ziyareti ertelemeyi düşündüğümü söyleyince çok üzüldü. Birkaç saatliğine bile olsa buraya gelmemi ve devlet yetkilileriyle görüşmemi istedi. Buraya 5 yıldır Dışişleri Bakanı düzeyinde ziyaret olmadığı için programa aldık. Ama havalimanında silahlarla ilgili taşıma belgesi sıkıntısı çıktı. Sorunun nedeni, silahlarla ilgili bilgileri Dışişleri Bakanlığı İçişleri Bakanlığı'na bildirmiyor" dedi.Kendisinin yola çıkmış olmasına rağmen geri döndüğünü belirten Davutoğlu, durumu öğrenince çözüm için çaba harcadığını, ancak BAE yetkililerinin kendisinin gidebileceğini, sorun çıkaran konunun çözüldükten sonra ekibin diğer bölümünün gönderileceğini söylediğini ifade etti.Bakan Davutoğlu, şunları kaydetti: "Ben de bunu kabul etmedim. Birlikte hareket edeceğimizi söyledim. Olmaz dedim. O sırada geldiğimiz uçağın Riyad'a gitmesi için hazırlıklar yapıldı. Ancak Bakanı kaldırmaya cesaret edemediler. Durumdan haberdar edilen Dışişleri Bakanı beni aradı, iki kere özür diledi. Bana ayrıca, helikopterle hareket edip, kalacağım otele gelip özür dileyeceğini söyledi. Havalimanındaki görevliler de gelip benden ve ekiptekilerden özür dilediler. Bundan sonra çekip gitmek açıkça bir daha buraya gelmememi gerektiriyordu" diye konuştu</TEXT>
</DOC>
