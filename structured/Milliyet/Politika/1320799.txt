<DOC>
<DOCNO> 1320799 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f468d4e/l/0l0smilliyet0n0btr0cerdogan0esiz0ebagdat0ecaddesi0ende0etur0eatin0csiyaset0csondakika0c0a20b110b20a10a0c130a92710cdefault0bhtm/story01.htm </URL>
<DATE> 2010/11/02 </DATE>
<TIME> 17:12:48.0 </TIME>
<AUTHOR>  </AUTHOR>
<HEADLINE>
erdo��an: siz ba��dat caddesi'nde tur at��n
</HEADLINE>
<TEXT>Başbakan Recep Tayyip Erdoğan, 29 Ekim Cumhuriyet Bayramı’nda resepsiyona katılmayan asker ve CHP’yi sert sözlerle eleştirdi. Erdoğan, "Sizin gibi imtiyazlıların, seçkinlerin bu tahammülsüzlükleridir, milletin devleti yeterince sahiplenmesinden alıkoyan. Biz devlet-millet bütünleşmesini her kademede savunuyoruz, belli bir yerde olsun belli bir yerde olmasın... Hayır, her kademede olması gerekir. İşte o olduğu zaman 73 milyonun kardeşliğini konuşabiliriz. Bunu yapamayanlar, 73 milyonun kardeşliğini konuşamazlar. Ondan sonra gidersin, Bağdat Caddesi’nde tur atarsın ama biz Bağdat Caddesi’ne de gideriz, Kasımpaşa’ya da gideriz, Ümraniye de, Dudullu’ya da gideriz. Biz bayramı İstanbul’un en ucra köşelerinden başlar, her yerinde kutlarız. Aramızdaki fark bu" dedi.Meclis’te AKP Grup toplantısında yaptığı konuşmada, CHP’yi cumhurla hiçbir zaman aynı sofrayı paylaşmamakla suçlayan Erdoğan, "Ne zaman ki o duvar yıkıldı AK Parti iktidarıyla cumhuriyet cumhurla kucaklaştı, bu beyefendiler resepsiyonları boykot etmeye başladılar, dün milleti küçümsüyor yanlarına almıyorlardı, şimdi millet yanlarına geldi diye rahatsız oldu kaçıyorlar" dedi."Sizin bu zihniyetinizle nasıl halkçılık olur demokrasi olur" sözleriyle eleştirilerine devam eden Erdoğan, "Sizin bu anlayışınızdır, yıllar yılı milleti laiklikten demokrasiden soğuttunuz. Biz devlet millet bütünleşmesini savunuyoruz her kademede savunuyoruz. İşte o olduğu zaman 73 milyonun kardeşliğini konuşuruz" diye konuştu.Dün milleti küçümseyip yanlarına almayanların, bugün millet yanlarına gelince rahatsız olduklarını savunan Erdoğan, "Milletten kaçıyorlar. Sizin bu zihniyetinizle nasıl cumhuriyetçilik, nasıl halkçılık, nasıl demokrasi olur? Sizin bu anlayışınızdır, yıllar yılı milleti devletten, cumhuriyetten, laiklikten soğutan" diye konuştu.Erdoğan, 29 Ekim’de Bağdat Caddesi’nde halkla birlikte yürüyüşe katılan CHP Lideri Kılıçdaroğlu’nu şöyle eleştirdi: "Sizin gibi imtiyazlıların, seçkinlerin bu tahammülsüzlükleridir, milletin devleti yeterince sahiplenmesinden alıkoyan. Biz devlet-millet bütünleşmesini her kademede savunuyoruz, belli bir yerde olsun belli bir yerde olmasın...Hayır, her kademede olması gerekir. İşte o olduğu zaman 73 milyonun kardeşliğini konuşabiliriz. Bunu yapamayanlar, 73 milyonun kardeşliğini konuşamazlar. Ondan sonra gidersin, Bağdat Caddesi’nde tur atarsın ama biz Bağdat Caddesi’ne de gideriz, Kasımpaşa’ya da gideriz, Ümraniye de, Dudullu’ya da gideriz. Biz bayramı İstanbul’un en ucra köşelerinden başlar, her yerinde kutlarız. Aramızdaki fark bu. Bugün halk, Cumhuriyeti de devleti de devletin zirvesini de sahipleniyor, kucaklıyor. Biliyorum, yine rahatsızlar. Çünkü dertleri, milletin Cumhuriyeti, demokrasiyi, devleti sahiplenmesi değil dertleri kendi imtiyazlarını korumak. Kendi menfaat düzenini devam ettirmek. Keşke bizim yüzde 42’yi anlamak için gösterdiğimiz çabanın onda birini bunlar yüzde 58’i anlamak için gösterseler. İnanın o zaman muhalefetin de demokrasinin de Türkiye’nin de seviyesi bugünkünden çok daha farklı bir yerde olacaktır."</TEXT>
</DOC>
