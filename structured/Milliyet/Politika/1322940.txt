<DOC>
<DOCNO> 1322940 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4e4b2c/l/0l0smilliyet0n0btr0cchp0eden0egorevini0ekotuye0ekullanan0eburokratlara0eaf0egetiren0eteklife0etepki0csiyaset0csondakika0c0a30b110b20a10a0c130a96830cdefault0bhtm/story01.htm </URL>
<DATE> 2010/11/03 </DATE>
<TIME> 15:12:04.0 </TIME>
<AUTHOR>  </AUTHOR>
<HEADLINE>
chp'den 'g��revini k��t��ye kullanan b��rokratlara af getiren' teklife tepki
</HEADLINE>
<TEXT>Hamzaçebi, teklifin Ankara Büyükşehir Belediye Başkanı Melih Gökçek ve RTÜK eski Başkanı Zahit Akman’la sınırlı olmadığını, Başbakan, Çevre ve Orman Bakanı Veysel Eroğlu ve Tarım ve Köyişleri Bakanı Mehdi Eker ile çok sayıda AKP milletvekilini de kapsadığını belirtti. Hamzaçebi, "Bu teklif ahlaksız bir tekliftir, geri çekilmelidir. Meclis’i onuruna sahip çıkmaya davet ediyorum" diye konuştu.Hamzaçebi, TBMM Adalet Komisyonu’nun CHP’li üyeleriyle birlikte Meclis’te düzenlediği basın toplantısında, dün Adalet Komisyonu’nda kabul edilen ve kamuoyunda ‘görevini kötüye kullanan bürokratlara af teklifi’ olarak nitelendiren kanun teklifini değerlendirdi. TCK’nın ‘görevi kötüye kullanma’ başlıklı 257’nci maddesinde değişiklik öngören teklifin son derece ciddiye alınması gereken bir teklif olduğunu ifade eden Hamzaçebi, "Yolsuzlukla mücadele deyince tüyleri diken diken olan AKP bürokratlarına işledikleri suçlara karşı af getirmektedir" dedi. Dokunulmazlıkların kaldırılması konusunda hiçbir adım atmayan AKP’nin, işlemeyen yargı süreci nedeniyle mahkemelerde bekleyen dava dosyalarını, getirilen kanun teklifiyle ortadan kaldırdığını söyleyen Hamzaçebi, TCK’da yapılması öngörülen değişiklikle, görevi ihmal ve kötüye kullanma suçlarıyla ilgili cezalarda indirime gidildiğini, yasaya göre 2 yıla kadar olan hapis cezalarının ertelendiğini hatırlattı. Kanun teklifinin şaşırtan bir şekilde süratle gündeme alındığını da kaydeden Hamzaçebi, CHP’nin bütün uyarılarına rağmen AKP’nin cezaları hafifletmekte hiçbir sakınca görmediğini ifade etti.-"EDEP DİYEN BAŞBAKAN’A BİRAZ AHLAK DİYORUM"-Düzenlemenin sadece kamuoyuna yansıdığı gibi Ankara Büyükşehir Belediye Başkanı Melih Gökçek ve RTÜK eski Başkanı Zahid Akman’la sınırlı olmadığını da kaydeden Hamzaçebi çok sayıda milletvekili ve bakanın dokunulmazlık dosyasının olduğunu, bu düzenlemeden ise Başbakan, Çevre ve Orman Bakanı Veysel Eroğlu ile Tarım ve Köyişleri Bakanı Mehdi Eker’in de yararlanacağını bildirdi. Hamzaçebi şunları söyledi:"Bu düzenleme kendi suçlarının affedilmesi yolunu açıyor. Bu bir af yasasıdır. Bunu halkımıza şikayet ediyorum. Başbakan hoşuna gitmeyen bir şey olunca ‘biraz edep’ diyor. Sayın Başbakan’ın edep çağrısına karşılık ‘biraz ahlak’ diyorum. Bu teklif ahlaksız bir tekliftir, geri çekilmelidir. Meclis’i onuruna sahip çıkmaya davet ediyorum. Çağrım AKP grubunadır. Parlamentonun onurunu korumak onların da görevidir."-"MECLİS AKLAMA MAKAMI DEĞİL"-AKP’nin kendi hükümet mensupları, belediye başkanları, milletvekilleri ve bürokratlarını akladığını, Meclis’in aklama makamı olmadığını da belirten Hamzaçebi bir soru üzerine "26-27 yıl kamu görevi yaptım. Böyle bir suçlamaya muhatap olmadım. Kamu görevlileri görevlerini iyi yaparlarsa böyle suçlamalara muhatap olmazlar" dedi. Teklifin aslında bir hükümet tasarısı olduğunu da belirten Hamzaçebi vatandaşların sağduyu göstererek teklife tepki göstermelerini istedi.-KİMLER YARARLANACAK?-CHP’nin, tekliften kimlerin yararlanacağına ilişkin çalışmasına göre ise teklifin yasalaşması halinde, (görevi ihmal) suçu nedeniyle hakkında dokunulmazlık dosyası bulunan Başbakan Recep Tayyip Erdoğan, (görevi kötüye kullanmak) suçlamasıyla dokunulmazlık dosyası bulunan Çevre ve Orman Bakanı Veysel Eroğlu, (görevi kötüye kullanmak) suçlamasıyla dosyası bulunan Tarım ve Köyişleri Bakanı Mehdi Eker, yine (görevi kötüye kullanmak) suçlamasıyla dosyaları bulunan Trabzon Milletvekili Asım Akyan, Balıkesir Milletvekili Cemal Öztaylan, Sakarya Milletvekili Ayhan Sefer Üstün, (görevi ihmal) nedeniyle dosyası bulunan İstanbul Milletvekili Mehmet Sekmen, (İhaleye fesat karıştırmak-Hizmet Nedeni ile Emniyeti Suistimal) suçlamalarından dosyası bulunan Sivas Milletvekili Selami Uzun, (görevde keyfi davranma) suçlamasıyla 13 dosyası bulunan İstanbul Milletvekili Necati Birinci, 2 dosyası bulunan Adana Milletvekili Necdet Ünüvar, Artvin Milletvekili Ertekin Çolak, 2 dosyası bulunan Bitlis Milletvekili Cemal Taşar, (yargı kararını uygulamamak) suçlamasıyla dosyası bulunan İstanbul Milletvekili Feyzullah Kıyılık’ın dosyaları rafa kalkacak. CHP’nin çalışmasına göre Ankara Büyükşehir Belediye Başkanı Melih Gökçek, İstanbul Büyükşehir Belediye Başkanı Kadir Topbaş gibi Büyükşehir belediye başkanları ile RTÜK eski başkanı Zahit Akman gibi bürokratlar da tekliften yararlanacak isimler arasında bulunuyor.(</TEXT>
</DOC>
