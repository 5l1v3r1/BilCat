<DOC>
<DOCNO> 1330823 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f6eaa71/l/0l0smilliyet0n0btr0csandir0emhp0etek0ebasina0eiktidar0eolmaya0eadaydir0csiyaset0csondakika0c0a80b110b20a10a0c13115170cdefault0bhtm/story01.htm </URL>
<DATE> 2010/11/08 </DATE>
<TIME> 11:09:39.0 </TIME>
<AUTHOR>  </AUTHOR>
<HEADLINE>
��and��r: mhp tek ba����na iktidar olmaya adayd��r
</HEADLINE>
<TEXT>TARSUS (A.A) Milliyetçi Hareket Partisi Grup Başkanvekili ve Mersin Milletvekili Mehmet Şandır, "Önümüzdeki yıl yapılacak olan genel seçimlerde MHP tek başına iktidar olmaya adaydır" dedi.Şandır, partisinin Mersin İl ve Tarsus İlçe teşkilatının Tarsus Belediyesi Nikah Salonunda düzenlediği "İstişare Toplantısı"nda yaptığı konuşmada, "açılım politikasının", terör örgütünü cesaretlendirdiğini öne sürdü.Şandır, Başbakan Recep Tayyip Erdoğan’ın, Genel Başkan Devlet Bahçeli ile ilgili sözlerini eleştirerek şöyle konuştu: "Sayın Başbakan dünkü toplantıda, MHP Genel Başkanı Devlet Bahçeli’nin bir konuşmasını ’hezeyan’ olarak nitelemiş. Bu sözü sayın Başbakan’a iade ediyorum. Genel Başkanımız Devlet Bahçeli, ’Taksim gibi Türkiye’nin en kalabalık meydanında canlı bomba, bu eylemi gerçekleştirmeyi nereden cesaret almaktadır? Açılım politikalarının getirdiği bir sonuç mudur?’ diye sormuştur. Türkiye’de böyle bir eylem yapılıyorsa hükümet yok. Önümüzdeki yıl yapılacak olan genel seçimlerde MHP tek başına iktidar olmaya adaydır." Toplantıda, MHP Mersin milletvekilleri Akif Akkuş, Kadir Ural ve Behiç Çelik, MHP Mersin İl Başkanı Mahmut Tat, Tarsus ilçe Başkanı Hakan Özbelli de birer konuşma yaptılar.Toplantıya Tarsus Belediye Başkanı Burhanettin Kocamaz, Gülek Belediye Başkanı Tekin Çelik, Bahşiş Belediye Başkanı Mustafa Sarı, Yeşiltepe Belediye Başkanı Fikri Tüten, İl Genel Meclis üyeleri ve partililer katıldı.</TEXT>
</DOC>
