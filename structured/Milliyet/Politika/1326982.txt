<DOC>
<DOCNO> 1326982 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5e5b58/l/0l0smilliyet0n0btr0cbaskenti0eheyecanlandiran0eiddia0esav0ebaykal0eile0egorusecek0e0csiyaset0csondakika0c0a50b110b20a10a0c1310a5520cdefault0bhtm/story01.htm </URL>
<DATE> 2010/11/05 </DATE>
<TIME> 11:09:46.0 </TIME>
<AUTHOR>  </AUTHOR>
<HEADLINE>
ba��kenti heyecanland��ran iddia: ���sav, baykal ile g��r����ecek���
</HEADLINE>
<TEXT>RA Milliyet CHP Genel Başkanı Kemal Kılıçdaroğlu'nun yeni yönetimde yer vermediği eski Genel Sekreter Önder Sav'ın, 5 ay önce "yolları bir daha kesişmez" yorumları yapılan eski CHP lideri Deniz Baykal'la görüşeceği iddiası başkent gündemine bomba gibi düştü. Ancak Baykal’ın yakın çevresine, “böyle bir görüşme olmadı, doğru değil” dediği öğrenildi. Sav'ın, katıldığı programda Baykal'dan övgüyle bahsetmesi ise "Görüşme zemini oluşabilir" şeklinde yorumlandı.Baykal yalanladı Ankara kulisleri dün öğlen saatlerinde Sav’ın Baykal ile görüşeceği iddiasıyla çalkalandı. Sav’ın olası bir kurultay toplanması sürecinde Kılıçdaroğlu karşısında Baykal’ın adaylığını gündeme getirerek kendisini destekleyeceği öne sürüldü. Ancak Baykal’ın yakın çevresine, "Böyle bir görüşme olmadı, bu iddia doğru değil” dediği öğrenildi.Sav ise Kanal D’ye dün akşam yaptığı açıklamada ise Baykal ile ilgili soruya "Sayın Baykal ile kurultaydan bu yana hiç görüşmedim. Karşılaştık el sıkıştık. Ama herhangi bir şekilde siyasi bir görüşmemiz olmamıştır" yanıtını verdi. "Baykal, Kılıçdaroğlu'nu desteklemiş midir?" sorusuna Sav, "Sayın Baykal'ın bu tür küçük düşüncelerin adamı olmadığını söyleyebilirim" yanıtını verdi.Övgü dolu sözler "Keşke Baykal kalsaydı diyor musunuz, Baykal'ı arıyor musunuz?" sorusuna da Sav övgü dolu şu yanıtı verdi: "Baykal benim 53 yıllık dostum. Fakülteden arkadaşım. Siyasette en uzun zamandır yan yana duran iki kişiyiz. Sayın Baykal'a benim herhangi bir tersliğim, gönül kırgınlığım, herhangi bir kimilerinin söylediği gibi arkadan vurmam söz konusu değildir. Çok nitelikli bir siyaset adamıdır. Çok zengin kültürü olan, çok alanda birikimi olan bir siyasetçidir. Gerçekten de Türkiye'nin yetiştirdiği en önemli siyasetçidir." Hoş olmaz "Baykal aday olmalı mı?" sorusuna, "Onu kendisine sormalısınız. Aday olup olmamalı demem dışarıdan çok hoş olmaz" dedi.</TEXT>
</DOC>
