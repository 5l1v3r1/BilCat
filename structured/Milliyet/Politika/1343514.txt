<DOC>
<DOCNO> 1343514 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fd16f8d/l/0l0smilliyet0n0btr0cadalet0ebakani0eergin0esiyasi0egorusler0eidealler0eulasmada0ebir0eengel0edegil0csiyaset0csondakika0c20a0b110b20a10a0c13162680cdefault0bhtm/story01.htm </URL>
<DATE> 2010/11/21 </DATE>
<TIME> 03:34:10.0 </TIME>
<AUTHOR>  </AUTHOR>
<HEADLINE>
adalet bakan�� ergin: siyasi g��r����ler idealler ula��mada bir engel de��il
</HEADLINE>
<TEXT>Adalet Bakanı Sadullah Ergin, "Ülkemizi daha iyi noktalara getirebilmek için omuz omuza vererek çalışmalıyız" dedi.Ergin, Hatay’ın İskenderun ilçesindeki işadamları ve belediye başkanlarıyla bir araya gelerek bayramlaştı. Herkesin farklı bir bakış açısının, siyasi görüşünün bulunduğunu ifade eden Ergin, bunun ideallere ulaşmada bir engel olmadığını söyledi.Türkiye’nin son 8 yılda önemli mesafeler aldığını ve kazanımlar elde ettiğini vurgulayan Ergin, şöyle devam etti: "Ülkemiz son 8 yılda dünyanın 17’nci, Avrupa’nın da 6’ncı büyük ekonomisi haline geldi. Amacımız bundan sonra insanımızı bulunduğu noktadan daha iyi yerlere taşımak. Bu ülkenin bayrağını, pasaportunu ve kimliğini daha yukarılara taşımak için gayret gösteriyoruz. Bunun için işbirliği içerisinde çalışmalıyız. Ülkemizi daha iyi noktalara getirebilmek için omuz omuza vererek çalışmalıyız. Önyargılarımızdan uzak durmalı Türkiye’den dünyaya örnek bir birliktelik sergilemeliyiz. Ülkemiz son yıllarda önemli mesafeler aldı, ancak önümüzde daha çok hedef var. Bunun için farkı partilerden olsak da hoşgörü içerisinde sevgi ve saygıyla hedeflere doğru yürümeliyiz." Önyargıların hedefe ulaşmayı engelleyeceğini, bir takım sıkıntılar oluşturacağını belirten Ergin, siyasetin centilmenlik içerisinde yapılması durumunda bunun pozitif yansıma yaratacağını kaydetti.Kentin gelişimi için önemli projelere imza atıldığını ve yatırımlara hız verildiğini ifade eden Ergin, bu kapsamda Hatay Havaalanı terminal binası inşaatının devam ettiğini söyledi.İskenderun ilçesinin de daha fazla kalkınması konusunda çalışmalar yaptıklarını vurgulayan Ergin, İskenderun Limanı’nın özelleştirilmesiyle uyuyan devin uyandırılacağını kaydetti.Suriye ile vizesiz geçiş uygulamasıyla limanın feribot seferlerine açılabileceğine dikkati çeken Ergin, bu konuda özel sektörün teşebbüslerini artırması gerektiğini belirtti.Ergin, daha sonra Bekbele belde Belediye Başkanı Beyazıt Bestami Bilgili’yi ziyaret etti. Ergin burada bir yıl önce Tokat Reşadiye’de şehit olan Piyade Onbaşı Fatih Yonca’nın annesi Gülsün Yonca ile bir araya geldi.Ardından, Bekbele Beldesine bağlı Bitişik köyüne geçerek vatandaşlarla bayramlaşan Ergin, köyün sorunlarını dinledi.Ergin’e AK Parti Hatay Milletvekili Orhan Karasayar, İl Başkanı Adem Yeşildal ile partililer eşlik etti.</TEXT>
</DOC>
