<DOC>
<DOCNO> 1325763 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f595079/l/0l0smilliyet0n0btr0ckilicdaroglu0eonder0esav0eile0eolan0eson0ediyalogu0eanlatti0csiyaset0csondakika0c0a40b110b20a10a0c1310a2690cdefault0bhtm/story01.htm </URL>
<DATE> 2010/11/04 </DATE>
<TIME> 19:13:08.0 </TIME>
<AUTHOR>  </AUTHOR>
<HEADLINE>
k��l����daro��lu ��nder sav ile olan son diyalo��u anlatt��
</HEADLINE>
<TEXT>CHP Genel Başkanı Kemal Kılıçdaroğlu, TBMM’de milletvekillerinin kurultay konusundaki nabzını yokluyor. Edinilen bilgiye göre milletvekilleri, Kılıçdaroğlu’na, Parti Meclisi’nin yenilenmesi gerektiğini, aksi takdirde rahat çalışamayacağını belirterek, "Şimdi PM’de imzaları çekseler bile, ileride sorun çıkabilir. Rahat çalışmak için PM yenilenmeli.Parti de iki grup görüntüsü olmaz" dedi.-VEKİLLER KURULTAY İSTEDİ-Görüşmede milletvekilleri, "Yeni bir süreç başladı. Seçimli kurultay yapacak mısınız?" diye sordu. Kılıçdaroğlu’da, "Sizlerin nabzını yoklamak istiyorum" dedi. Edinilen bilgiye göre Selçuk Ayhan, "Yeni bir süreç başladı. Bunu noktalamamak lazım. Bu süreç devam etmeli. Yeni bir Parti Meclisi oluşturursanız daha rahat edersiniz. Seçime yeni PM ile gidilmeli" dedi. Gürol Ergin’de, "Ben de bu görüşe katılıyorum" diye konuştu. Bu görüşlere katıldığını ifade eden Fatih Atay, "Yanlış anlaşılmasın biz PM’de değiliz diye yeni bir PM istemiyoruz. Ama iki grup görüntüsü ortaya çıkar ve bu doğru olmaz. İyi niyetli olmak başka. Bu yapı sona erdirilmeli" dedi. PM’nin yenilenmesi için kurultay yapılmasını isteyen Ahmet Ersin’de, "İleriki günlerde rahat çalışamazsınız, sorunlar ortaya çıkar" diye konuştu.-SAV İLE SON DİYALOĞU ANLATTIEdinilen bilgiye göre CHP Genel Başkanı, milletvekillerine Önder Sav ile arasında geçen son konuşmaları anlattı. "Sizlere bilgi vermek istiyorum. Aramızda geçen son konuşma yumuşak bir sohbet olmadı" diyerek vekillere bilgi verdi. Edinilen bilgiye göre Kılıçdaroğlu ile Sav arasındaki son diyaloglar şöyle:-"BEN BUNUN ALTINDA KALMAM"-Sav: Bana biçtiğiniz görev ne?Kılıçdaroğlu: Siyasi işlerden sorumlu genel başkan yardımcılığı.Sav: Benim bu görevi kabul etmem mümkün değil. Örgütten sorumlu olmak isterim.Edinilen bilgiye göre CHP Genel Başkanı, yeni bir sürece girildiğini ve görev dağılımının böyle olması gerektiğini anlattı. Ancak Sav görüşünde ısrar etti. Bunun üzerine Sav, "Yarın ne yapacağımı görürsün Kemal" derken Kılıçdaroğlu’da, "Size kalmış" dedi. Bunun üzerine Sav, "Ben bunun altında kalmam" dedi. Edinilen bilgiye göre Kılıçdaroğlu’da, "Benim böyle bir çabam yok" dedi.-"İMZA HAZIRLIĞINI DUYDUM, PM’Yİ İPTAL ETTİM"CHP Genel Başkanı, tüzük kurultayı için imza hazırlığını duymasıyla birlikte PM toplantısını iptal ettiğini de vekillere anlattı.-ANADOL’U ŞİKAYET ETTİLER-Edinilen bilgiye göre görüşmede bazı vekiller Grup Başkanvekili Kemal Anadol’un tavrını şikayet ederek, "Anadol’un çıkışları bizi rahatsız ediyor. Hem sizin vekiliniz hem de size karşı çıkışlar yapıyor. Sonra da bizim basına konuşmalarımızı SMS’e bağlıyor" dedi.-İMZACI VEKİL DE KATILDI-Kılıçdaroğlu ile görüşenler arasında tüzük kurultayı için imza atan PM üyesi Ensar Öğüt’te vardı. Kendisiyle birlikte içeri giren milletvekili grubunun dışarı çıkması üzerine Öğüt, "Ama ben düşüncemi söylemedim" dedi. CHP Genel Başkanı’da, "Ben senin düşünceni biliyorum" dedi. Öğüt, "Ben imza atarken Genel Başkan’ın bilgisi var diye düşünerek imza attım" dedi.-"SAV’A ÖNYARGIM YOK"Bunun üzerine Kılıçdaroğlu, "Benim hiç kimseye önyargım yok. Şimdi kapıdan Önder Sav girse ayağa kalkarım, ceketimin düğmesini ilikler ve sohbet ederim" dedi.</TEXT>
</DOC>
