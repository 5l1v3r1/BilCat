<DOC>
<DOCNO> 1326058 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5b2f0e/l/0l0smilliyet0n0btr0csav0eartik0egenel0esekreter0edegil0csiyaset0chaberdetay0c0a50b110b20a10a0c1310a3880cdefault0bhtm/story01.htm </URL>
<DATE> 2010/11/05 </DATE>
<TIME> 01:09:53.0 </TIME>
<AUTHOR>  </AUTHOR>
<HEADLINE>
sav, art��k ���genel sekreter��� de��il
</HEADLINE>
<TEXT>GÖKÇER TAHİNCİOĞLU Ankara Kanal D Ana Haber Bülteni’ne katılan Sav, “Yargıtay Başsavcılığı’nın Kılıçdaroğlu’nun yeni MYK listesine onay vermesinin ardından her şey bitti mi?” sorusuna, “Başsavcılık karar makamı değil, iddia makamı, uyarı makamıdır” yanıtını verdi. Sav şunları kaydetti: “Başsavcılıktan ilk yazı geldi bize. Antalya’da tatildeydim. Yardımcım yazının geldiğini söyledi, 1.5 satırlık yazıydı. ‘Beni bekle gelince işlem yaparız’ dedim. Bu arada Baykal ile görüşmeleri olmuş. Baykal, ‘böyle bir uyarı geldi, haberin var mı?’ diye sormuş. Kılıçdaroğlu da ‘haberim yok’ demiş. Haberi olması mümkün değil, ben yokum. MYK’nın gündemine ertesi gün alındı. ‘Genel Sekreter yazıyı genel başkandan sakladı’. İkincisi son yazı, 26 Ekim tarihli yazı geldi. Başsavcılık, bugüne kadar yapmadığı uygulamayı da yaptı ve yazıyı hem partiye hem Kılıçdaroğlu’nun şahsına gönderdi. Yani medyadaki Önder Sav’ın evrak saklama oyunu demekki Yargıtay’a da gitmiş. Yazı gelince 15 dakika içinde Kılıçdaroğlu’nu aradım. ‘Şu anda konuşulacak bir şey yok, konuşuruz’ dedi. Akşam buluştuk. Kılıçdaroğlu’na bunun ne anlama geldiğini anlattım. Ayrıldık, ertesi sabah havaalanında ‘ben bu yazıyı görmedim’ dedi. İçim cız etti.”Yanlışlığın kendisinde olmadığını savunan Sav, “Uygulanmak istenen tüzüğün bir sağcılaşma ve sığlaşma tüzüğü olduğunu söyledim. Baykal döneminde AKP’nin tüzüğünün aynısı CHP’ye getirilmiştir. Kılıçdaroğlu’nun benimle çalışmak istemediğini de tespit ettim” dedi.</TEXT>
</DOC>
