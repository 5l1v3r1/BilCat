<DOC>
<DOCNO> 1343496 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fd45f15/l/0l0smilliyet0n0btr0cdurmak0eyok0edirenise0edevam0csiyaset0chaberdetay0c210b110b20a10a0c131640a60cdefault0bhtm/story01.htm </URL>
<DATE> 2010/11/21 </DATE>
<TIME> 03:32:00.0 </TIME>
<AUTHOR>  </AUTHOR>
<HEADLINE>
durmak yok direni��e devam
</HEADLINE>
<TEXT>GÖKHAN KARAKAŞ İstanbul Ankara’daki Tekel eyleminin ardından hükümetle yapılan anlaşmayı beğenmeyen bazı Tekel işçilerinin İstanbul’daki Tek Gıda-İş Sendikası önünde sürdürdüğü çadır eylemi 48. gününü doldurdu. Kendilerini yarı yolda bırakmakla suçladıkları sendikaları Tek Gıda İş Genel Merkezi önündeki çadırda dönüşümlü olarak kalan yaklaşık 60 işçi, Genel Başkan Mustafa Türkel’i de işçilere ihanet etmekle suçluyor.Ankara’da yaptıkları etkili direnişle dikkatleri çeken Tekel işçilerinin bir bölümü Hükümet’le yapılan anlaşmadan memnun kalmadı. Devlet Memurları Kanunu’nun 4-C maddesine göre “geçici sözleşmeli personel” statüsünde istihdam edilmeyi kabul etmeyen yaklaşık 60 işçi, hükümetle anlaşan Türk-İş’e bağlı Tek Gıda İş Sendikası’nı protesto etmek için 4. Levent’teki genel merkez önünde çadırda eylemlerini sürdürüyor. Oturma eylemiSendika önünde süresiz oturma eylemi yapan Tekel işçileri, üyesi oldukları ve düzenli olarak aidat ödedikleri Tek Gıda-İş Sendikası’nın Genel Başkanı Mustafa Türkel’i kendilerini yarı yolda bırakmakla suçluyor. Kendileriyle görüşmeyen Türkel’i ihanetle suçlayan Tekel işçileri, 48 gündür kurdukları çadırlarda kalıyor. Tekel bünyesinde çalışırken başka kurumlara tayin edilen bazı işçiler de eyleme katılıyor. Hatay, İzmir, Manisa, Tokat, İstanbul ve Batman’dan gelen 60 işçiden en az 10’u 24 saat boyunca sendika binası önünde bulunurken, Kurban Bayramı’nı da çadırlarda geçirdi.4 Ekim’den beri çadırda kalan 13 yıllık Tekel işçisi Metin Arslan, “Genel Başkan Mustafa Türkel ‘4-C’yi kabul eden şerefsizdir’ demesine rağmen hükümetle anlaştı ve bizi 4-C’ye mahkum etti. 7 bin 500 işçiden 600’ü 4-C’ye imza atmadı. Biz de imza atmadık ve işsiz kaldık. İmza atanların da çoğu şu anda işsiz. Sendika, bizim üzerimizden hükümetle pazarlık yaparak bizi yarı yolda bıraktı. İşçiler sendikadan hesap sorana kadar eylemimiz devam edecek” dedi. 20 yıl Tekel’de çalıştıktan sonra 1 yıl önce işine son verilen Arzu Güneş ise, Manisa’dan geldiğini söyleyerek 10 yaşındaki oğlunu annesine bırakmak zorunda kaldığını söyledi. Güneş, “Sendika bizim 4-C’ye boğun eğmemizi isteyerek, bizi güvencesiz iş koşullarına bıraktı. Hakkımızı savunmak için bizden aidat alan sendika mücadelemize destek bile olmadı” dedi.Biz çok bedel ödedikTokat’tan gelen 11 yıllık Tekel işçisi Salih İnceağaç da, çadırda kalırken şekerinin sık sık düştüğünü ve zor günler geçirdiğini söyledi. İnceağaç, “Anayasa Mahkemesi’nde dava devam ederken işçiler için mücadele etmeyen sendikamız hükümete teslim oldu. İş güvencesi istediğimiz için 4-C’yi kabul etmedik ve bedelini işten atılarak ödedik” dedi. </TEXT>
</DOC>
