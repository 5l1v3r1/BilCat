<DOC>
<DOCNO> 1330074 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f68eab7/l/0l0smilliyet0n0btr0cmiting0egibi0ekarsilama0csiyaset0chaberdetay0c0a70b110b20a10a0c13111960cdefault0bhtm/story01.htm </URL>
<DATE> 2010/11/07 </DATE>
<TIME> 01:09:39.0 </TIME>
<AUTHOR>  </AUTHOR>
<HEADLINE>
miting gibi kar����lama
</HEADLINE>
<TEXT>İSTANBUL MilliyetSHP’nin Onursal Genel Başkanı ve eski Başbakan Yardımcısı Prof. Dr. Erdal İnönü’yü anma toplantısına katılmak üzere Ankara’dan dün uçakla İstanbul’a gelen CHP lideri Kemal Kılıçdaroğlu büyük coşkuyla karşılandı. Atatürk Havalimanı VIP Salonu önünde toplanan partili topluluğu “Durma ilerle örgüt seninle, başbakan Kemal” sloganları atıp pankartlar açtı.  Parti otobüsüne binen Kılıçdaroğlu, kısa bir konuşma yaptı.“Bir şeyi unutmuyoruz; günümüz birlik beraberlik günü, iktidara koşma günü, Türkiye’yi kurtarma günü” diye sözlerine başlayan Kılıçdaroğlu, önemli bir değişim yaşadıklarını belirterek, şunları söyledi: “Değişim, CHP’nin ruhunda olan bir şeydir. O ruhu yakaladık. Şimdi hep beraber, birlikte, tek yürek, halkla iç içe olacağız. Şunun üzerini özenle çizmek istiyorum; ayrılmayacağız, beraber olacağız, güçlü olacağız, halkı kucaklayacağız, birlik ve beraberliğimizden ödün vermeyeceğiz.”Kılıçdaroğlu daha sonra toplantıya katılmak üzere CHP İstanbul İl Başkanı Berhan Şimşek ve Genel Başkan Yardımcısı Gürsel Tekin ile birlikte Bahçeşehir Üniversitesi’ne geldi. Anma toplantısında konuşan Kılıçdaroğlu, “İnönü siyasetçi olmasının yanı sıra saygın, dünyada bilinen bir bilim insanı. Mizah yeteneği oldukça gelişmiş, hayatı seven ve hayatı kucaklayan bir isim” dedi.‘Koltuktan indireceğim’Kılıçdaroğlu, Bahçeşehir Üniversitesi’nde soruları da yanıtladı. Kılıçdaroğlu, Başbakan Erdoğan’ın, referandumdan sonra CHP’nin içine kapandığı yolundaki sözlerinin hatırlatılması üzerine, şunları söyledi: “Sayın Başbakan, bugün gelip havaalanını görseydi, CHP içine mi kapandı, dışarı mı açıldı daha iyi görürdü. Onu indireceğim o koltuktan meraklanmasın.”</TEXT>
</DOC>
