<DOC>
<DOCNO> 1332310 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f760f6d/l/0l0smilliyet0n0btr0c0etum0egun0ebasortusu0etasimak0ekolay0edegil0e0csiyaset0csondakika0c0a80b110b20a10a0c13117850cdefault0bhtm/story01.htm </URL>
<DATE> 2010/11/08 </DATE>
<TIME> 23:10:34.0 </TIME>
<AUTHOR>  </AUTHOR>
<HEADLINE>
"t��m g��n ba����rt��s�� ta����mak kolay de��il"
</HEADLINE>
<TEXT>Nevsal Elevli / Londra İngiltere Türk Öğrenci Dernekleri Birliği’nin, Gül'ün kaldığı otelde düzenlediği toplantıdan önce First Lady öğrencilerle tek tek tanıştı. Daha sonra Gül, AK Parti Milletvekili Nursuna Memecan ile beraber öğrencilerle yaklaşık yarım saat süren bir konuşma yaptı. Toplantıya katılan öğrencilerin büyük çoğunluğunu kız öğrencilerin oluşturması dikkat çekti. Hayrünnisa Gül, konuşmasında kız çocuklarının okuması gerektiğini özellikle vurgulayarak “Kadın ve çocuk bizde baş tacıdır. Okumayan çocuğumuz kalmayacak” dedi. Toplantı sırasında Milliyet'in ilkokullarda kız çocuklarının başörtüsü takmasına ilişkin sorusuna “Siz buna inanıyor musunuz? Cehaletten oluyor. Eğer öyle aileler varsa biz onları konuşarak, eğiterek ulaşacağız. Eğitecegiz. Böyle bakmamız lazım. Ön yargıyla bakarsak hiçbirşeye ulaşamayız. Hem niye o yaşta kız çocuk başını örtsün.. Farz olursa örter, eğer dinen başörtüsü  farz ise örter, o yaşta örtmez.” cevabını verdi. Konuşmasında başörtüsü nedeniyle yurtdışına okumaya giden kızlar için belki ailelerinin üzüldüğünü ama her şerde bir hayır olduğunu söyleyen Hayrünnisa Gül, “Başörtüsü nedeniyle belki buraya gelenlere çok üzüldük. Ama her şerde bir hayır vardır. Şimdi o zorluk bize güzel şekilde geri dönecek” diye konuştu. Öğrencilere hayata hep pozitif taraflarından bakmaları gerektiği mesajını da veren Hayrünnisa Gül, Türkiye’de son yıllarda çok iyi şeyler olduğunu, kurumsal yönetimde her konuda yenilikler yaşandığını vurgulayarak, “Hayatta hiçbir şey hayata engel değil. Ulaşamayacağımız hiçbir şey yok. Hele kız çocuklarının eğitimi çok önemli, üzerinde durulması gereken bi konu. Türk göçü Türk gücü olarak geri dönsün, sizlerin vatanımıza dönmek için sabırsızlandığınızı görüyorum. İş bulamam diye kaygılanmayın” dedi.Başörtüsü konusunda empati kurunBaşı açık bir kız öğrencinin Türkiye’de başörtüsü takanların sayısında artış olduğuna ilişkin sorusuna ise Bayan Gül, “Bir insana bakarken başı örtülü mü görmüyorum. Sizi olduğunuz gibi görüyorum. Eskiden başörtüsü ayrımcılığı yoktu. Bu mesele değildi. Türkiye’nin imajı, bizim algılarımız çok değişti. Olgunluk, hoşgörü, sabır ve sükûnetle sadece başörtüsü değil, her sorununun aşılacağına inanıyorum. Siz beni başörtüsüyle görüyor musunuz? Tüm gün başörtüsü taşımak da kolay değil. Empati kurun, lütfen karşınızdakinin yerine kendinizi koyun” dedi.Türkiye’nin her yanından yüzlerce elektronik posta, faks, mektup aldığını söyleyen Hayrünnisa Gül, “Ulaşılamayan first lady olmak istemedim. Her zaman bana ulaşabilirsiniz. Her mektubunuzun okunduğundan da emin olun Türkiye’de maalesef okula gidemeyen çocuklarımız var. Okula gidemeyen çocuğumuz kalmayacak” dedi.</TEXT>
</DOC>
