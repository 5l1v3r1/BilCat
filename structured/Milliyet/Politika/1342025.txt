<DOC>
<DOCNO> 1342025 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fcb9467/l/0l0smilliyet0n0btr0cerdogan0emilletvekili0ekus0eun0ecenaze0etorenine0ekatildi0csiyaset0csondakika0c190b110b20a10a0c13159550cdefault0bhtm/story01.htm </URL>
<DATE> 2010/11/19 </DATE>
<TIME> 15:09:35.0 </TIME>
<AUTHOR>  </AUTHOR>
<HEADLINE>
erdo��an, milletvekili ku��'un cenaze t��renine kat��ld��
</HEADLINE>
<TEXT>BAŞBAKAN Recep Tayyip Erdoğan, yakalandığı kanser hastalığından dün ölen AK Parti Şanlıurfa Milletvekili Mustafa Kuş'un bugün Şanlıurfa'daki cenaze törenine katıldı. Eyyüp Peygamber Camisi'ndeki cenaze namazının akatılan ve Milletvekili Kuş'un Türk bayrağına sarılı tabutu başında dua eden Erdoğan, cenaze namazına katılanlara hitap etti. Erdoğan, daha sonra tabutu omuzlayarak bir süre taşıdı.Başbakan Erdoğan, Ak Parti Genel Başkan Yardımcısı Salih Kapusuz ile birlikte, ‘DAP’ uçağı ile saat 11.15'te GAP Havaalanı'na geldi. Erdoğan, burada Şanlıurfa Valisi Nuri Okutan ve Ak Parti Şanlıurfa milletvekilleri tarafından karşılandı. Havaalanında bir süre dinlenen Başbakan Erdoğan, yanındakilerle Mustafa Kuş'un cenaze namazının kılınacağı Eyyüp Peygamber Camisi'ne geçti. Başbakan Erdoğan'ın geçtiği güzergah ile camide geniş güvenlik önlemleri alındı.Havaalanından kent merkezine geliş sırasında Başbakan Erdoğan'ın geçişi öncesi Akziyaret Köyü yakınlarındaki kazada bir otomobil şarampole uçtu. 5 kişinin yaralandığı kazaya, aynı güzergahtan geçen Başbakan'ın konvoyunda bulunan ambulanslardaki sağlık görevlileri müdahale etti.Başbakan Erdoğan daha sonra saat 12.00 sıralarında cenaze namazının kılınacağı Eyyüp Peygamber Camisi'ne geldi. Araçtan inişinde milletvekili Mustafa Kuş'un yakınları tarafından karşılanan Başbakan Erdoğan kendisini alkışlayıp ‘Türkiye seninle gurur duyuyor’ sloganıyla tezahürat yapan kalabalığı eliyle selamladıktan sonra cami avlusuna girdi. Erdoğan, namazdan önce ölen milletvekili Mustafa Kuş'un tabutu önünde durup, dua okudu. Erdoğan, duanın ardından cuma namazını kılmak için camiye girdi.YAKLAŞIK 7 BİN KİŞİ KATILDI2007 yılında yapılan seçimde Ak Parti 9'uncu sıra adayı olarak seçilip TBMM'ye giren ve dün tedavi gördüğü Ankara'da vefat eden 7 çocuk babası 62 yaşındaki Mustafa Kuş için cuma namazının ardından cenaze namazı kılındı. Hz. Eyyüp Peygamber'in çile çektiği mağaranın bulunduğuna inanılan camiye gelen yaklaşık 7 bin kişi cuma namazının ardından, Şanlıurfa Müftüsü Ramazan Tahiroğlu'nun imamlığında cenaze namazı kıldı.Başbakan Erdoğan’ın yanı sıra Adalet Bakanı Sadullah Ergin, Ak Parti Şanlıurfa milletvekilleri, bürokratlar, sivil toplum örgütü temsilcileri, vatandaşlar ile Kuş'un liderliğini yaptığı Ubadi Aşireti üyeleri saf tuttu.ERDOĞAN, CEMAATE HİTAP ETTİCenaze namazının kılınmasının ardından milletvekili Mustafa Kuş için helallik istendikten sonra Başbakan Erdoğan, caminin merdivenlerine çıkarak cemaate hitap etti.Konuşmasında Mustafa Kuş’un dürüst ve görev adamı olduğunu belirten Erdoğan, “Onu ebediyete yollamış olmanın hüznünü yaşıyoruz. O her zaman için ülkesine, milletine hizmet etmek isteyen birisiydi. Meclis'te zorlu süreçlerde, oylamalarda bile hastalığına rağmen her zaman gelip oyunu kullanarak görev yapmıştır. Kendisine rahmet, ailesine sabır ve başsağlığı diliyorum. Tüm Şanlıurfa’nın ve Türk milletinin başı sağolsun” dedi.Başbakan Erdoğan, konuşmasının ardından bazı milletvekilleri ile birlikte milletvekili Mustafa Kuş'un Türk bayrağına sarılı tabutunu omuzladı. Bir süre tabutu taşıyan Erdoğan, daha sonra cami bahçesinde Kuş Ailesi'nin fertlerine başsağlığı dileğinde bulundu.Yine kalabalığın ‘Türkiye seninle gurur duyuyor’ sloganları arasında camiden çıkan ve yoğun ilgi nedeniyle güçlükle yürüyen Başbakan Erdoğan, Adalet Bakanı Sadullah Ergün ile birlikte otomobiline bindi. Cenaze aracına konulan tabutun ardından otomobiliyle ilerleyen Başbakan Erdoğan’a, yaklaşık 7 bin kişi ise yürüyerek eşlik etti. Çevik kuvvet polisleri Erdoğan’ın otomobilinin etrafında etten duvar örüp, kalabalığın araca yaklaşmasına engel oldu.Camiden yaklaşık 2 kilometre uzaklıktaki Harrankapı Mezarlığı'na tekbirg etirerek yürüyerek giden kalabalık, zaman zaman Başbakan Erdoğan’a sevgi gösterisinde bulunmayı da sürdürdü.Otomobil dünyasına ait herşey burada!Yorum yaz</TEXT>
</DOC>
