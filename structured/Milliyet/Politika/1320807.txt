<DOC>
<DOCNO> 1320807 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4638c1/l/0l0smilliyet0n0btr0cerdogan0emuhalefet0efreni0epatlamis0ekamyon0egibi0csiyaset0csondakika0c0a20b110b20a10a0c130a92540cdefault0bhtm/story01.htm </URL>
<DATE> 2010/11/02 </DATE>
<TIME> 17:12:59.0 </TIME>
<AUTHOR>  </AUTHOR>
<HEADLINE>
erdo��an: muhalefet freni patlam���� kamyon gibi
</HEADLINE>
<TEXT>Başbakan Recep Tayyip Erdoğan, son günlerde muhalefet partilerinin Hükümete, Başbakana ve AKP’ye yönelik üslubunun seviyesini iyice düşürdüğünü savunarak, özellikle CHP Genel Başkanı Kemal Kılıçdaroğlu’na yüklendi.Erdoğan, TBMM’de AKP Grup toplantısında yaptığı konuşmada, Taksim Meydanı’nda yaşanan canlı bomba saldırısına bir kez daha değinerek, herkesi bu konuda ortak tavır sergilemeye çağırdı. Erdoğan konuşmasına terör olaylarında tüm siyasi partilere tavsiye vererek başladı.-SİYASİ PARTİLERİMİZE TAVSİYEM-Erdoğan, "Tüm siyasi partilerimize tavsiyem terör ve terörle mücadele konusunu siyasi çekişme ve polemik malzemesi yapmamalarıdır. Hükümet olarak biz terörle mücadeleden asla taviz vermeyiz veremeyiz çünkü; biliyoruz ki güven ve istikrar ancak güvenli bir ortamda yapılabilir" dedi.Demokratikleşmenin ancak güvenlik kaygılarının en aza indiği zaman hızlanacağına işaret eden Erdoğan, terörle mücadeleyi askeri tedbirlere indirgemeyen, tüm boyutlarıyla meselenin üzerine giden iktidarın AKP iktidarı olduğunu savundu. Erdoğan şöyle dedi:"Halkı kucaklayan halka devletin şefkat elini uzatan devlet millet kaynaşmasını yeniden tesis eden tek iktidar AK Parti iktidarıdır. Yıllar yılı bölge halkının tepkisini çeken politikalara son veren iktidar AK Parti iktidarıdır. Eğer terörle etkin mücadele edilmeseydi Türkiye bugün bu noktalara ulaşamazdı. Milli birlik ve kardeşlik projesini hayata geçirmeye gayret ettik, Anayasa değişikliğiyle demokratikleşmeye hız verdik biz halkımızı kucakladıkça demokrasiyi güçlendirdikçe daha adil müreffeh yaşam şartları oluşturdukça birileri bundan rahatsızlık duymaya başladı."Terörden medet umanların, kirli oyun oynayanların zamanla kirleneceklerini dile getiren Erdoğan, "Bu sözlerim dışarıya olduğu kadar içeriye de yöneliktir" dedi. Erdoğan, bölge halkına da şu çağrıyı yaparak, "Kürt kökenli kardeşlerim artık teröre prim vermeyecekler. Artık cesur bir duruş sergilemelerini istiyorum" dedi.Doğu ve Güneydoğu Anadolu bölgesine 8 yıllık AKP iktidarında yatırımlar yapıldığını anlatan ve bu yatırımlar arttıkça terörün de azalacağını savunan Başbakan Erdoğan, "Eğer bu terör saldırıları karşısında geri adım atarsak bu yatırımlardan vazgeçersek ister sosyal projeler, ister diğer yatırımlar bunları ertelersek biliniz ki kazanan terör örgütleri olacaktır" diye konuştu.Birilerinin huzurdan kardeşlikten rahatsız olabileceğini vurgulayan Erdoğan, "Olabilir ancak bizim yolumuz kardeşlik yoludur güven ve istikrar yoludur, adalet ve barış yoludur, biz yolumuzdan dönmeyecek azmimiz ve heyecanımızı kaybetmeyeceğiz bu oyunları bugüne kadar bozduk bundan sonrada bozmaya devam edeceğiz" dedi.-CHP’NİN ÜSLUBU-Erdoğan, konuşmasında son günlerde CHP ve Genel Başkanı Kemal Kılıçdaroğlu’nun üslubuna dikkat çekerek, sert sözlerle yüklendi. Erdoğan şöyle dedi:"CHP MHP BDP Türkiye’yi bütünüyle kucaklayamıyor. Bütünüyle hitap edemeyor, her parti ancak belli bir kesimden belli bir bölgeden sınırlı destek bulabiliyor. Bu partiler küçük olsun benim olsun mantığıyla hareket ediyorlar. Türkiye’nin tamamını kucaklayabilmek için gayret yerine sahip olduklarını muhafaza etmenin gayreti içindeler."Erdoğan, referandumda yüzde 42’lik bir hayır oyu çıktığını ve bunun nedenlerini araştırdıklarını belirterek, "Biz ‘hayır’ oyu veren yüzde 42’nin hassasiyetini anlama çabamız da bu değerlendirmemizi haklı çıkardı. Kasıtlı olarak planlı olarak sürekli kışkırtılıyor bazı kesimler. Ben muhalefet partilerin liderlerinin kullandıkları o çirkin üsluptan kendilerin dahi rahatsız oldukların inanıyorum. Bu üslubun seçmen nezdinde prim topladığı kanaatiyle o çirkin üslubu kullanıyorlar kitleleri kullanmayı galeyana getirmeye devam ediyorlar" diye konuştu.-MUHALEFET YÖNETİCİLERİNE DEĞİL TABANINA SESLENİYORUM-CHP, MHP ve BDP’nin yönetici kadroların değil, seçmenlerine seslendiğini vurgulayan Erdoğan, "Benim derdim onlara gönül veya oy vermiş kardeşlerime sesleniyorum. Şimdi ben bu kardeşlerime sesleniyorum. Türkiye Cumhuriyeti’nin Başbakanına Hükümete AK Parti’ye en çirkin seviyesiz şekilde dil uzatmak hiç kimsenin haddine değildir, hakkı da değildir grup kürsüsünde adeta ferini patlamış kamyon gibi aklına ilk geleni düşüncesizce sarf edenler bize değil kendilerine zarar verirler" diye konuştu.Erdoğan, CHP Gençlik kollarının hazırladığı sergiyi ve sergide AKP’ye yönelik hazırlanan afişleri hatırlatarak tepkilerini şu sözlerle dile getirdi:"Güya partisin gençlik teşkilatının sergisini ziyaret ediyor bu sergi adı altında basit seviyesiz üslupla hükümete hakaret edenler saygın insanlara hakaret edenler bize değil kendilerine zarar verirler. Ondan sonra üç dört gün sonra sergiyi kapatma kararı alıyorlar, atı alan Üsküdar’ı geçti böyle bir anlayış olur mu? Bunu hangi siyasi etikle izah edebilirsin, sergi adı altında hakaret albümü yapmışsın sonra da kendi yaptıklarından utanıp sergiyi kaldırıyorsun."-KARİKATÜR PARTİ-Erdoğan CHP’yi eleştirirken, "Bunlar ana muhalefet değil, karikatür muhalefet. Bu millet siyasette ki düzeltme olgunluğunu her zaman göstermiştir. Halkoylamasındaki gibi eline silgiyi alıp o karikatürleri düzelteceği gün de elbette gelecektir. Bu kadar hazırlıksız çapsız vizyonsuz tutarsız siyasetçiler de bizi üzüyor. Türkiye ve AK Parti her geçen gün ileriye doğru gidecek, büyüyecek, muhalefet daha geriye kötüye gidiyor. Bu durum Türkiye’nin faydasına değil" diye konuştu.-OKTAY EKŞİ’YE "BASIN KONSEYİ’NDEN DE İSTİFA ET" ÇAĞRISI-Erdoğan konuşmasında Hürriyet Gazetesi’nden istifasına neden olan Oktay Ekşi’nin köşe yazısını da hatırlatarak, "Üslup bozukluğu sadece lidere değil, takipçilerinin de ağızlarını bozduğunu görüyoruz. Kılavuz karga olanın? tencere tabak üzüm üzüme baka baka kararıyor" örnekleriyle tepkilerini dile getirdi.Erdoğan, "Güya çevre duyarlılığıyla yazı yazanların bizzat çevreyi kirlettiği buna gönül çevresini kirletmek denir. Bunlar gönül yıktılar insana saygıyı unuttular bir kez daha tekrar ediyorum bu üslup ve seviye bu sözcükler hakaretler dünyanın hiçbir yerinde düşünce ifade basın özgürlüğüyle izah edilemez" diye konuştu.-TÜRKİYE İÇİN YÜZKARASI ?Erdoğan, Ekşi’nin Basın Konseyi Başkanlığından da istifa etmesi gerektiğini savunarak şöyle dedi:"Bu tür yazıyı yazanların basın konseyi gibi ahlak ilkelerini öne çıkaran ve basın ahlak ilkelerine önem verdiğini iddia eden bir konseyin başında bu tür bir temsilcinin bulunması Türkiye için yüzkarasıdır. Konseyin basın ahlak yasasına zerre kadar saygısı varsa ‘biz böyle biriyle yürüyemeyiz’ diyerek kendisini terketmeleri lazım."</TEXT>
</DOC>
