<DOC>
<DOCNO> 1327737 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f60727d/l/0l0smilliyet0n0btr0ckilicdaroglu0endan0etwitter0eda0ebasortusu0emesaji0csiyaset0csondakika0c0a50b110b20a10a0c1310a670a0cdefault0bhtm/story01.htm </URL>
<DATE> 2010/11/05 </DATE>
<TIME> 17:17:24.0 </TIME>
<AUTHOR>  </AUTHOR>
<HEADLINE>
k��l����daro��lu'ndan "twitter"da ba����rt��s�� mesaj��
</HEADLINE>
<TEXT>CHP Genel Başkanı Kemal Kılıçdaroğlu, sosyal paylaşım sitesi "Twitter" üzerinden yaptığı açıklamada, "Dün aranızda başörtülü, yüreği Atatürk sevgisiyle dopdolu bir yurttaşımızın da dahil olduğu konuşmaları izledim.Aile, çevre veya maddi baskı olmadan yaşam biçimini kendi belirleyen hiç kimseyi yargılamak hakkına sahip değiliz" dedi.Kılıçdaroğlu, Twitter’daki hesabı üzerinden yaptığı paylaşımlarında şunları aktardı:-"Dün aranızda başörtülü, yüreği Atatürk sevgisiyle dopdolu bir yurttaşımızın da dahil olduğu konuşmaları izledim" -"Aile, çevre veya maddi baskı olmadan yaşam biçimini kendi belirleyen hiç kimseyi yargılamak hakkına sahip değiliz" -"Önce yurttaşlar olarak birbirimize korkmadan güveneceğiz, tercihlerine saygı duyacağız" -"Ben özümü sizden ne kadar saklayabilirim, siz özünüzü benden ne kadar gizleyebilirsiniz" -"Sadece izlersiniz özümle sözüm tutarlı mı diye!" -"Beni memnun eden taraf yine konuşmaların büyük ölçüde sağduyu ve hoşgörü çerçevesinde kalmasıydı. Sağlıcakla kalın".FACEBOOK HESABI AÇTICHP Genel Başkanı Kemal Kılıçdaroğlu, sosyal paylaşım sitesi "facebook" üzerinde "Sakin Güç" adıyla hesap oluşturdu.CHP Genel Merkezinden yapılan açıklamada, Kılıçdaroğlu’nun facebook üzerinde kişisel görüşlerini, duygu ve beğenilerini "Sakin Güç" adlı sayfasında paylaşacağı belirtildi.Genel Başkan Kılıçdaroğlu’nun gündemle ilgili görüşlerini "kilicdarogluk" isimli twitter adresinden paylaşmaya devam edeceği ifade edildi.Kılıçdaroğlu, "Sakin Güç" adlı sayfasında yaptığı son duyuruda, eski başbakanlardan Bülent Ecevit ile ilgili, "Son nefesine kadar doğruyu yaptı.Koltuk için değil ülkesi için çalıştı. Herkese örnek oldu. Toplumun en umutsuz olduğu zamanlarda attığı kararlı ve cesur adımlarla gerçek bir lider olduğunu defalarca kanıtladı. Karaoğlan; Bize bıraktığınız miras sorumluluğumuzu arttırıyor" paylaşımında bulundu.Facebook sayfasında, Kılıçdaroğlu’nun özgeçmişinin yanı sıra, ilgi alanları da "tiyatro ve müzik dinlemek" olarak özetleniyor. Kemal Kılıçdaroğlu, Türk Halk Müziği, Türk Sanat Müziği ve caz dinlediğini belirtirken, Yaşar Kemal’in "İnce Memed" romanı ile Doğan Avcıoğlu’nun "Türkiye’nin Düzeni" adlı kitaplarını en sevdiği eserler olarak sıraladı.CHP lideri, Sidney Lumet’ın "12 Kızgın Adam" adlı yapımını da favori filmi olarak facebooktaki sayfasına koydu.</TEXT>
</DOC>
