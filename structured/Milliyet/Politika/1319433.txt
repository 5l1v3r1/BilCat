<DOC>
<DOCNO> 1319433 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f3aa1f0/l/0l0smilliyet0n0btr0cchp0eli0eertemur0eden0ebasbakan0ea0e50eyilda0ekac0ekisi0edinlendi0e0csiyaset0csondakika0c0a10b110b20a10a0c130a86120cdefault0bhtm/story01.htm </URL>
<DATE> 2010/11/01 </DATE>
<TIME> 11:15:41.0 </TIME>
<AUTHOR>  </AUTHOR>
<HEADLINE>
chp'li ertem��r'den ba��bakan'a: 5 y��lda ka�� ki��i dinlendi?
</HEADLINE>
<TEXT>Telekulak iddialarını TBMM gündemine taşıyan CHP Denizli Milletvekili Ali Rıza Ertemür, Başbakan Recep Tayyip Erdoğan’a, "2005?2010 yılları arasında ülkemizde yargı kararıyla toplam kaç telefon dinlenmiştir" diye sordu.CHP Denizli Milletvekili Ali Rıza Ertemür, TBMM Başkanlığı’na, Başbakan Recep Tayyip Erdoğan’ın yanıtlaması istemiyle soru önergesi verdi. Toplumun her kesiminde yoğun tepkiye neden olan telefon dinlemeleri konusundaki belirsizlik ve hukuk dışı uygulamaların devam ettiğine dikkat çeken CHP’li Ertemür, şöyle dedi:"Hükümetin, dinlemelerin kimin tarafından, hangi tarihte, hangi yolla ve ne amaçla yapıldığı konusunda net ve yeterli açıklamalar yapmaması, gerekli önlemleri almaması dikkat çekicidir.Telefon dinlemeleri yoluyla ülkemizde adeta bir korku imparatorluğu yaratılmakta, vatandaşlarımızın haberleşme özgürlüğü bir anlamda kısıtlanmaktadır."-BAŞBAKAN’A TELEKULAK SORULARI-2005?2010 yılları arasında yargı kararıyla toplam kaç telefon dinlendiğini merak eden Ertemür, Başbakan Recep Tayyip Erdoğan’a, şu soruları sordu:"Ceza Muhakemesi Kanunu (CMK), Cumhuriyet savcısı dinlemeler sonunda suç delili bulunmadıysa, bunu 15 gün içinde ilgili kişiye ‘telefonlarınız dinlenmiştir, suç unsuru bulunamamıştır’ yönünde bilgi verilmesini öngörmektedir. Dinleme sonucunda suç unsuru bulunmayan kaç kişiye telefonlarınız dinlenmiştir diye bilgi verilmiştir? Verilmediyse sorumlular hakkında neden işlem yapılmamıştır?Yargıtay’ın, genel dinleme-izleme yapılmayacağı konusundaki kararı bilinmektedir. Söz konusu tarihler arasında genel dinleme yapılmış mıdır? Yapıldıysa sorumluları hakkında yapılan işlemler nelerdir?Anayasa ile güvence altına alınan haberleşme özgürlüğünü korumaya ve telefon dinlemesi konusunda toplumda oluşan tedirginliği gidermeye yönelik olarak yeni bir düzenleme yapmayı düşüyor musunuz?Dinlemeler yoluyla oluşturulan kaosla hukuk devleti olan Türkiye, polis devletine mi dönüştürülmektedir?Özel şahıs ve kuruluşlar tarafından teknolojik olarak dinleme yapılabileceği bilinmektedir. Bu tür dinlemelerin önlenmesi için alınan önlemler nelerdir?Toplumun her kesiminde yoğun tepkiye neden olan telefon dinlemeleri konusundaki belirsizlik ve hukuk dışı uygulamaları ortadan kaldırmak için ne tür somut adımlar atması düşünülmektedir?"</TEXT>
</DOC>
