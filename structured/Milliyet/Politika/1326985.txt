<DOC>
<DOCNO> 1326985 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5e23ff/l/0l0smilliyet0n0btr0cdemirel0ehsyk0eyi0etartismak0eicin0eerken0csiyaset0csondakika0c0a50b110b20a10a0c1310a5220cdefault0bhtm/story01.htm </URL>
<DATE> 2010/11/05 </DATE>
<TIME> 11:09:50.0 </TIME>
<AUTHOR>  </AUTHOR>
<HEADLINE>
demirel: hsyk'y�� tart����mak i��in erken
</HEADLINE>
<TEXT>9. Cumhurbaşkanı Süleyman Demirel, HSYK ve Anayasa Mahkemesi’nin yeni üyeleri ile yapısının değişmesi ve "Yandaş Yargı" oluştuğuna yönelik eleştirileri "Bir şey söylemek için erken" sözleriyle değerlendirdi. Demirel, "O heyet Türkiye’ye hizmet edecek. Eğer o heyet bir töhmet altında kalır da, onun psikolojik etkisi altında çalışamaz halde olursa veya tarafgirlik yaparsa zarar görür..İddiaların ne kadar gerçek olacağını görmek lazım" dedi.EkoEnerji Dergisi’nin Kasım sayısında Prof. Dr. Mustafa Özcan Ültanır’a gündeme ilişkin değerlendirmelerde bulunan Cumhurbaşkanı Demirel, HSYK ve Anayasa Mahkemesi’nin yeni yapılanmasını değerlendirdi. Yargıda fiili değişiklikle hukuki devletin zedelendiğine yönelik iddialar hakkında konuşan Demirel, daha önce de bu değişiklikler yapılırken bu iddiaların var olduğunu belirtti. Demirel, "Bu iddiaların ne kadar gerçek olacağını biraz görmek lâzım. Çok önyargılı olmamak lâzım. Eğer öyle olursa, zaten aslında tarafsız ve bağımsız hareket etmesi istenen bir heyeti öncesinden töhmet altında bırakırız. O heyetin bugün değişme hali yok. Daha dün seçildi geldi. O heyet Türkiye’ye hizmet edecek. Eğer o heyet bir töhmet altında kalır da, onun psikolojik etkisi altında çalışamaz halde olursa veya tarafgirlik yaparsa zarar görür. Tamam kardeşim fair play (adil oyun) bu. Yani oyun oynanmış bu netice çıkmıştır. Bu neticeyi ben kabul etmiyorum demek mümkün değil. Yani, sistem böyle. Bu neticeyi kabul edeceksin, ettin. Ettiysen biraz sabredeceksin. Bir şey demek için biraz erken bulurum" dedi.-"8 SENEDİR NİYE ‘TÜRBAN SERBESTTİR’ DİYEMEDİNİZ?"-9. Cumhurbaşkanı Demirel, türban tartışmalarına da değindiği açıklamasında mahkeme kararlarına dikkat çekti. Mahkeme kararlarına uyulmadığı zaman hukuk devletinin sonunun geleceğine dikkat çeken Demirel şöyle devam etti:"Şimdi bu türban olayı ile başı bağlı olma olayı birbirine karıştırılıyor. Türkiye’de başını bağlayan insana ‘Niçin bağlıyorsun’ diyen yok. Türkiye’de kadınların yüzde 70’inin başı bağlı. Bir evde annenin başı bağlı, kızın ve gelinin başı açık veya kızın başı bağlı, gelinin açık ya da hepsinin bağlı, yahut da hepsinin açık. Türkiye’de bu manzaralar kabullenilmiş. Kimseye de başın niye bağlı, niye açık diyen de yok. Mesele nereden geliyor? Mesele üniversitelerden geliyor, bir de kamusal alandan geliyor. Ama kesinlikle bir şeyi ayıralım. Türbana karşıyız diyenler, Türkiye’de başı bağlılığa karşı çıkmıyor. Bir defa üniversitelerde kız çocuklarının yüzde 95’inin başı açık. Hep öyle geliyor ve gidiyor. Kimsenin bir şikayeti yok. Şikayeti olanlar, daha sonra ortaya çıkıp da işte ‘biz başımızı bağlamak istiyoruz’ diyenlere de müsaade edilmedi. Müsaade edilmediğinden onlar mahkemelere gitti. Danıştay bu mahkemelerden birisiydi. Danıştay’ın, üniversitelerde türban takmanın bir ayrıcalık olduğu, türbanın bir dini simge olduğu, ‘türban takmayan Müslüman değil, türban takan Müslüman’ gibi bir ayrıma gidildiği taktirde, üniversitelerde eğitim huzurunu ve eğitim birliğini sağlamanın mümkün olmadığı, binaenaleyh türban takılmasının yanlış olduğu, türban takılmasını men eden üniversitelerin yaptığı muamelenin doğru olduğu, ‘biz özgürlük istiyoruz’ diyenlerin taleplerinin doğru olmadığı hakkında kararları var. Onun için şimdi bu kararlar zorlanıyor. Zorlanan kararların tartışması bir siyasi tartışma değil. Tartışma, bir hukuki tartışma. Şimdi Anayasa Mahkemesi’nin kararı da böyle. Avrupa İnsan Hakları Mahkemesi’nin kararı ise "yapılan muamele doğrudur" biçiminde. Yani, türban takılmasının yasaklanması şeklinde yapılan muamele doğrudur, türban lâik devletin ilkelerine aykırıdır biçiminde mahkeme kararı var. Avrupa insan hakları mahkemesini bir kenara bırakalım, ama gelin bakın, bizim kendi mahkemelerimizin kararları var. Bu kararları ne yapacaksınız? Yani, ‘türban serbesttir’ diyebilmek eğer siyasi iktidar olarak elinizde idiyse, sekiz senedir niye demediniz? Demek ki elinizde değil. Yani sizin, türban takılmasın ya da türban takılsın diyecek gücünüz yok. Buna rağmen eğer siz, ‘gidin fiili durum yaratın’ diye zorlarsanız,bu kanunları ihlâl olur."-ÇÖZÜM İÇİN KİMSENİN TEKLİFİ YOK-"Biz bu meseleyi çözeceğiz" diyenlerin, bu zamana kadar nasıl çözeceklerini söylemediklerini ifade eden Demirel, Anayasa’nın ilk üç maddesi değişmediğine göre ve dün türban takmayı lâikliğe aykırı bulan Anayasa Mahkemesi’nin, bugün bunu lâikliğe nasıl uygun bulacağı sorusunun yanıtlanması gerektiğine değindi. Demirel, "Bence bunun şu anda çözümü yok. Zaten çözümü olsa, hemen üstüne atlayıp bir gecede hallederler. Şu anda nasıl çözüleceğine dair kimsenin de bir teklifi yok. Aslında meselede çözümsüzlükten ziyade, şu anda meselenin nasıl çözüleceğine dair kimsenin bir teklifi yok. Ne iktidarın var, ne muhalefetin var. Çözümsüzlük demek istemiyorum, ama bugünkü hali ile konunun ne kadar karışık olduğunu ifade ediyorum. Benden başka bu noktayı tartışan da yok. Zaten, ben istiyorum demekle mesele bitseydi, bunu savunanların bunu neticelendirecek kadar oyu var. Niye olmuyor? Bu bir çoğulcu devlet. Çoğulcu devlette Meclis kararıyla mesele bitmiyor. Devletin yönetiminde birçok güçler var. Yani her şey Meclis ile bitmiyor. Onun dışında da birtakım güçler var. Nitekim, kuvvetler ayrılığı prensibi de o zaten. Yani eğer yargı ayrı bir güç, yürütme ayrı bir güç ve yasama ayrı bir güçse, bunlar birbirinin işine karışmayacaksa, işinizi ona göre yapacaksınız" diye konuştu.-FÜZE KALKANI’NIN TÜRKİYE’YE YERLEŞTİRİLMESİ MÜMKÜN OLAMAZ-Demirel, Türkiye’de kurulması planlanan Füze Kalkanı Projesine ilişkin değerlendirmesinde ise bu olayı 1960’lı yıllarda İzmir’e füze konulmasına benzetti. "Kime karşı Füze Kalkanı’nı kullanacaksın? İran’a karşı" diyen Demirel, " Yani, İran’a karşı Türkiye’nin bir tedbir almasına gerek olmaz. Ama, İran’a karşı Türkiye üzerinden bir tedbir alınması deniyorsa, o da zor bir iştir. Çünkü, bu Türkiye’nin o teşkilatlara karşı taahhüdü içinde mevcut ise Türkiye sıkıntıya girer. Türkiye’yi sıkıştırırlar" dedi. Demirel şunları söyledi:"Türkiye’nin NATO içinde olması, NATO’nun her isteğini yapmasına müsait değildir. NATO kapsamında olabilir de, üye devletlerin kendi iradelerine kalmış birtakım meseleler vardır. Yoksa NATO, ‘şuraya şunu yapalım’ dediği zaman hemen oraya gelip onu yapamazlar. Ben Türkiye’yi çok zorlayacaklarını sanmıyorum. Yani, ‘İran’a karşı bir tedbir alacağız, buraya Füze Kalkanı koyacağız’ şeklindeki bir zorlamaya maruz kalınacağını sanmıyorum. Böyle bir zorlamayı Türkiye’nin kabul edebileceğini de sanmıyorum. Bunu çok iyi bilirler. Türkiye’yi zorlamaları da çok yanlış bir siyaset olur. Büyük devletlerle münasebet zor bir iştir. Türkiye’nin hem Rusya ile münasebetleri, hem Amerika ile münasebetleri, hem Avrupa ile münasebetleri düzgün olmalı. Yani, biz bu devletlerden hangisine daha çok kafa tutarız diye kendimizi ölçmemeliyiz. Aksine, bu devletlerle münasebetlerimizi soğuk kanlı, akılcı düzeyde menfaatlerimizi koruyarak götürmeliyiz, her üçüyle de ve ayrıca Çin’le de."-REFERANDUMDA MİLLETİN YÜZDE 42’Sİ EVET DEMİŞTİR-Anayasa Değişikliğine ilişkin 12 Eylül’de gerçekleştirilen referandumu da değerlendiren Demirel, seçim gibi bir referandum yapıldığını, Referandumda herkesin biraz hızını aldığını söyledi. Referanduma katılımın yüzde 73’lerde kaldığını bunun da yüksek bir katılım olmadığını söyleyen Demirel, "Ben şöyle demiştim; "harman güçlü, ama dane nasıl olacak?". Referandumdan ne dane çıkacak diye soruyu gündeme getirmiştim. Danesizlik çıktı. Yüzde 73 iştirak ve yüzde 58 "Evet", yüzde 42 "Hayır". Biraz da şöyle bakmak lâzım. Kullanılması gereken toplam 52 milyon oy, bu 52 milyonun 22milyonu "Evet", 16 milyonu "Hayır" oyu vermiş, ve 14 milyon oy kullanılmamış. Böyle bakıldığı taktirde, yani milletin tümü itibariyle bakıldığında toplam seçmenin yüzde 42’si "Evet" demiş. Milletin yüzde 42’si kabul etmiş, gerisi kabul etmemiş. Nasıl etmemiş? 16 milyonu "Hayır" diyerek etmemiş, 14 milyonu sandığa gelmeyerek etmemiş. Sonuca biraz da böyle bakmak lâzım" diye konuştu. Referanduma Türk halkının çok da alışkın olmadığını bu sebeple halkın referandumu anlayarak oy kullanmadığını da sözlerine ekleyen Demirel, iktidarı elinde tutanın referandumda avantajlı olduğunu, halkın önemli bir kısmının oy verirken, referanduma konan konudan ziyade siyasi oy verdiğini vurguladı.-30 SENE ÖNCESİNİN HIRSI ALINIYOR HAVASI YARATILDI-Referandum süreci öncesinde yüzde 92’lik halk oyuyla getirilen 1982 Anayasası’nın öcü alınıyormuş gibi bir hava yaratıldığını da sözlerine ekleyen Demirel, "Tabii bu referandumda bilhassa siyasi iktidar geçmişi çok kullandı. Geçmişte olup biten hadiselerle halkın merhamet duygularına filan çok indi. Doğrusu, Türkiye Cumhuriyeti Devleti’ni de fazlaca hırpaladı. Devlete karşı antipatisi olanları kaşıdı. Tarihe mal olmuş hadiseleri halkın önünde yeniden dile getirdi. O hadiselere tabii ki taraftan olanlar vardı, olmayanlar vardı, onlara karşı olanlar vardı. Biraz o yaraları depreştirdi. Onların bir kısmının savunulması fevkalâde zordur, hatta imkânsızdır. Yani, onları savunacak pek kimse de orta yere çıkmadı zaten. Bir diğer konu da referandum vaat icap ettiren bir olay değildir. Referandumda siz, neyi referanduma koyuyorsanız, onu izah edeceksiniz. Referandum işi bir yerden sonra vaatlere döküldü. Oysa, referandum sonrasında iktidar değişiyor değildi. Bütün bunlar zihinleri bir hayli karıştırdı. Ayrıca da Türkiye’nin hiçbir güncel sorunu doğru dürüst tartışılmadı doğrusu. Referandumda da tartışılmadı" diye konuştu.-SİYASİ İKTİDAR BU İŞTEN GÜÇLENEREK ÇIKMIŞTIR-Referandumun siyasi iktidar tarafından "Güvenoyu sayılmayacağı" yönündeki açıklamalara rağmen, fiilen bir güvenoyu havası estirildiğini de savunan Demirel şunları söyledi:"Şimdi bana bugünkü havayı soruyorsunuz. Bugünkü hava bunun etkisi altındadır. Bütün bunları onun için söyledim. Tabii ki bu etkiyi ortadan zaman kaldırır veya kaldıramaz, ama bugünkü olay odur. İçeride ve dışarıda değerlendirmeler, işte siyasi iktidar güçlenerek bu işin içinden çıkmıştır. Halkın güveni siyasi iktidara daha fazladır. Buradan hareketle, acaba seçime gidilse, siyasi iktidar eski oyunu koruyabilir mi yahut artırır mı tartışmaları bile yapılıyor. Yani, bugün seçime gidilse yüzde 40’ların üzerinde oy alır diyenler var. Geçen üç beş ay içerisinde yapılan araştırmalarda yüzde 30’lara inmiş bulunan oy nispeti, şimdi yüzde 40’ların üzerinde görünüyor, gösteriliyor. Bunları biraz zamanın, bugünkü konjonktürün havasına atfetmek lâzım."</TEXT>
</DOC>
