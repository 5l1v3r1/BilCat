<DOC>
<DOCNO> 1320802 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/f4638be/l/0L0Smilliyet0N0Btr0Conder0Esav0Edan0Echp0Edeki0Eolaylara0Eaciklama0Csiyaset0Csondakika0C0A20B110B20A10A0C130A92570Cdefault0Bhtm/story01.htm </URL>
<DATE> 2010/11/02 </DATE>
<TIME> 17:12:53.0 </TIME>
<AUTHOR>  </AUTHOR>
<HEADLINE>
Önder Sav'dan CHP'deki olaylara açıklama
</HEADLINE>
<TEXT>Genel Sekreteri , "Benim Genel Başkan ile hiçbir ayrılığım yok. Ben ayrılığım olsa; onu çekecek, taşıyacak insanlardan da değilim, gereğini yaparım" dedi.
CHP Genel Sekreteri Önder Sav, ’de basın mensuplarının sorularını yanıtladı. Sav,  Cumhuriyet Başsavcılığı’ndan gelen yazı ile ilgili sorulara şu yanıtı verdi:
"22 Mayıs Kurultayı’ndan bu yana yapılan işlemlerinde sakatlıklar olduğu, hukuken geçersiz olduğu, yarın bir gün milletvekili adaylıklarına bile itirazın halinde partinin başının derde gireceği, Hazine yardımının kesileceği gibi hukuk fakültesi 1. sınıf öğrencisinin bile yapmayacağı yorumları yapanlara cevap vermiştir Yargıtay Cumhuriyet Başsavcısı.Yaptırımlar içerdiğini söyleyen bir kısım arkadaşlara cevap mahiyetindedir. Yargıtay Cumhuriyet Başsavcılığı’nın yazısının içeriği doğrudur, yanlıştır o tartışılır. Onu ben tartışmıyorum. Ama bu zamana kadar CHP yönetiminin bugüne kadar yaptığı işlemlerin geçersiz diyenlere bir cevaptır."
-"GÜLÜNÇ BULUYORUM"-
Genel Başkan ile arasında soğuk rüzgarlar estiğine dair haberlerin anımsatılması üzerine Sav, şöyle dedi:
"Gülünç buluyorum. Ben 17 Mayıs’ta Sayın Kılıçdaroğlu’nun adaylığının arkasında durduğum açıklamadan bu yana hiçbir değişiklik içinde değilim. Ben ne yaptığımı biliyorum. CHP’nin hükümlülüğünü, sorumluluklarının neyi gerektirdiğini biliyorum, o sorumluluklar doğrultusunda CHP’de uzun yıllar yöneticilik yapmış bir insanın tavrını sürdürüyorum."
-"CHP’DE FİKİR TARTIŞMALARI OLUR"-
 kurultayı tartışmalarına yönelik soruya da Sav, şöyle dedi:
"Kim alacak kurultay kararını, PM bir organ. O kendisi özgür iradesi ile davranır. Kurultay bir organdır. PM bir organdır. CHP diğer partilerden farklıdır. CHP’de tek düze söylenen şeyler olmaz. Fikir tartışmaları olur. Karşılıklı görüşler dile getirilir. O görüşlerin sonunda bir senteze varılır. Dünkü  toplantısından sonra kimi basın organlarındaki değerlendirmeleri ben de gülerek okuyorum."
-SAV, KURULTAY İSTİYOR MU?-
"Siz kurultay istemiyor musunuz?" yönündeki soruya Sav, "Benim böyle bir demecim olmadı kimseye. Benim ağzımdan duydunuz mu? Ben düşüncemi partinin içindeki organlara söylerim. Parti içi meseleleri medyada konuşmam" yanıtını verdi.
-"KAYGILARIM YOK"-
"Genel Sekreterlik makamının gücünün azaldığı diye kaygılarınız olduğu söyleniyor" sözüne de Sav, şöyle dedi:
"Benim uzun yıllar siyasette Önder Sav olarak bu tür kaygılarımın olmayacağını beni yakından tanıyanlar bilir. Önemli olan partiye hizmettir. Partiye hizmetin yeri yoktur.  olarak hizmet edersin. Milletvekili olarak hizmet edersin. Bir başka görevli olarak hizmet edersin. Önemli olan sorumluluğunun bilinci içinde verilen görevleri yapmaktır. Tabii herkes kendine uygun düşen görevi yapar. Akılı siyaset adamlarının yapacağı iş budur."
-TÜZÜK KURULTAYI GÜNDEMDE YOK MU?-
"Tüzük kurultayı gündemde yok mu?" sorusuna da Sav, "Bunu söylemek için erken" dedi. Seçimli kurultay taleplerine de CHP Genel Sekreteri, şöyle dedi:
"Seçimli kurultayı isteyenler benim dışımda bizim dışımızdaki insanlar. Partinin 22 Mayıs Kurultayı’ndan sonraki uygulamalarından yakınan bir kısım siyasetçiler seçimli kurultayı istiyor. Hiç benim ağzımdan şimdiye kadar seçimli kurultayı yapalım sözünü duyduğunuzu sanmıyorum. Seçimli kurultay olmaz mı? Her siyasi partide olur, ayrı. Ama onun zemini ve zamanı var. Böyle bir zemin ve zaman içerisinde olduğumuzu sanmıyorum."
-"BENİ BİR DAHA ELE GEÇİREMEZSİNİZ; SORUN"-
Basın mensupları ile ayaküstü sohbet eden Sav, "Başka başka, beni bu kadar bir daha ele geçiremezsiniz. Sorun. Çok bonkör davranıyorum" dedi.
-"GENEL BAŞKAN İLE FİKİR AYRILIĞIM YOK"-
"Genel Başkan ile fikir ayrılığınız yok mu" sorusuna da CHP Genel Sekreteri Sav, "Benim Genel Başkanla hiçbir ayrılığım yok. Ben ayrılığım olsa onu çekecek, taşıyacak insanlardan da değilim, gereğini yaparım" diye yanıt verdi.</TEXT>
</DOC>
