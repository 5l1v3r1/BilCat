<DOC>
<DOCNO> 1336436 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fa3e0ff/l/0l0smilliyet0n0btr0ckilicdaroglu0egul0ebiktiysa0ekapatalim0csiyaset0chaberdetay0c150b110b20a10a0c13145190cdefault0bhtm/story01.htm </URL>
<DATE> 2010/11/15 </DATE>
<TIME> 01:09:08.0 </TIME>
<AUTHOR>  </AUTHOR>
<HEADLINE>
k��l����daro��lu: g��l ���b��kt��ysa��� kapatal��m
</HEADLINE>
<TEXT>RA MilliyetCHP Genel Başkanı Kemal Kılıçdaroğlu, başörtüsü tartışmalarına ilişkin olarak, “Artık bıktım” ifadesini kullanan Cumhurbaşkanı Abdullah Gül’ün isyanı için, “Sayın Cumhurbaşkanı ‘bıktım’ dediyse meseleyi kapatalım” dedi. Kılıçdaroğlu, önceki gün twitter üzerinden Gül’e “‘Rüştünü bile ispat etmemiş bu çocuklar, kendi özgür iradeleriyle başlarını bağlamazlar’ diyemiyorsanız, bu konuda daha çok sıkılmaya devam edersiniz” demişti.Kılıçdaroğlu, Sosyalist Enternasyonal Toplantısı için İstanbul’a hareketinden önce gazetecilerin sorularını yanıtladı. Aralık ortasında seçimli kurultay yapma kararı aldığı iddialarını yanıtsız bırakan Kılıçdaroğlu, Fransa gezisine değindi.Karanfil bırakacakKılıçdaroğlu, İstanbul’dan Sosyalist Enternasyonel Toplantısı’na katılmak üzere gideceği Fransa’daki temaslarının sorulması ve “Yılmaz Güney ile Ahmet Kaya’nın mezarlarını ziyaret edeceğine” ilişkin haberlerin hatırlatılması üzerine, Fransa’da yoğun bir gündemi olduğunu söyledi. Kılıçdaroğlu, “Vakit bulabilirsem elbette ki Ahmet Kaya’nın da Yılmaz Güney’in de mezarlarını ziyaret edeceğim. Birer karanfil bırakmak istiyorum” diye konuştu.Kılıçdaroğlu, Gül’ün türban tartışmalarına ilişkin, “Bu türban konusundan bıktım, açık söyleyeyim” dediğinin, kendisinin de Gül’e twitter üzerinden yanıt verdiğinin hatırlatılması üzerine, “Sayın Cumhurbaşkanı ’bıktım’ dediyse meseleyi kapatalım” dedi. Kılıçdaroğlu, twitter’daki hesabı üzerinden, “Sayın Cumhurbaşkanım. Sıkılmayınız lütfen. ‘Rüştünü bile ispat etmemiş bu çocuklar, kendi özgür iradeleriyle başlarını bağlamazlar’ deyin. Hem siz rahatlarsınız hem de halk” mesajı vermişti.</TEXT>
</DOC>
