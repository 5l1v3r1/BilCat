<DOC>
<DOCNO> 1325246 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f570543/l/0l0smilliyet0n0btr0conder0esav0eyalniz0emi0ekaliyor0e0csiyaset0csondakika0c0a40b110b20a10a0c1310a0a960cdefault0bhtm/story01.htm </URL>
<DATE> 2010/11/04 </DATE>
<TIME> 15:11:54.0 </TIME>
<AUTHOR>  </AUTHOR>
<HEADLINE>
��nder sav yaln��z m�� kal��yor?
</HEADLINE>
<TEXT>’ya konuşan CHP İstanbul Milletvekili ve Parti Meclisi üyesi Çetin Soysal, yapılacak bir kurultayın çok sert geçeceğine dikkat çekerek, "Bu ortamda yapılacak kurultay çok sert geçer. Sert bir kurultay ile karşı karşıya kalırız. Bu da halkın beklentilerini zedeler.Bu ortamda kurultayı doğru bulmuyorum. Bu Parti Meclisi ile yola devam edilmeli" dedi.ÖNDER SAV YARGITAY'A BAŞVURDUÖnder Sav, yeni tüzüğün iptali için Yargıtay Cumhuriyet Başsavcılığı’na başvurdu.Sav, CHP Genel Başkanı Kemal Kılıçdaroğlu tarafından yeni tüzüğe göre oluşturulan yönetimin iptali için Başsavcılığa başvurdu. Sav ekibi, CHP Genel Başkanı Kemal Kılıçdaroğlu tarafından yürürlükte bulunan tüzük uyarınca görevlendirilen yeni MYK toplandığı sırada, kararı Başsavcılığı götürdü. Sav dilekçesinde, Kılıçdaroğlu’nun aldığı kararın hukuka aykırı olduğu ve geçersiz sayılması gerektiğini öne sürdü. Süheyl Batum konuştuCHP Genel Sekreteri ve Parti Sözcüsü Süheyl Batum, partide yeni MYK’nın seçildiğini ve hukuksal sorun olmadığını belirterek, "Merak etmeyin birkaç gün içinde herşey olağana dönecektir. Sorunları çözemezsek kurultaya gideriz" dedi.Batum, saat 11.00’de Genel Başkan Kemal Kılıçdaroğlu başkanlığında toplanacak MYK nedeniyle, parti genel merkezine gelişinde gazetecilerin sorularını yanıtladı.CHP’deki yeni oluşumla ilgili sorular üzerine Batum, "Zaten yeni MYK seçildi. Artık onda hukuksal bir sorun yok. Bir kaç gün içinde de merak etmeyin herşey olağana dönecektir" dedi.Batum, "Nasıl bir çözüm bulunabilir? Yargıtay Cumhuriyet Başsavcılığı’ndan gelecek bir cevap mı beklenmektedir?" sorusu üzerine de, "Hayır. Zaten hukuken bir problem yok. Tüzük çok açık. Yargıtay Cumhuriyet Başsavcılığı bu konuda partilerin tüzüklere uygun davranmasını temel alan ve onu denetleyen bir kurum. Onun yazıları açık. Dolayısıyla hukuk açısından bir sorun yok. Ama göreceksiniz bir kaç güne kadar hemen çözülecek" yanıtını verdi.Batum, Genel Başkan bundan sonra parti meclisiyle nasıl çalışacak? Bir seçimli kongreye gitmek gerekir mi?" yönündeki soru üzerine de, şunları söyledi:"Olabilir. Eğer anlaşma olmazsa olabilir. Ama ben Parti meclisi üyeleriyle de Genel Başkanın konuşacağını ve parti meclisi üyelerinin de hukuksal durumu anladıktan, öğrendikten sonra bir sorun çıkmayacağını düşünüyorum. Bir sorun çıkarsa tabii ki bizim yatığımız, hepimizin istediği CHP’nin artık dışarıya enerjisini gösteren, artık iktidara yürüdüğünü belli eden, insanlara güven veren bir parti olması. Bizim artık içeride bir takım çatışmalarla zaman öldürmememiz lazım. Eğer bakarsınız bu çatışma görüntüsü devam ederse tabii ki kurultaya gideriz. Sonuçta kurultay, en yüksek karar organı olarak çözer işi. Ama ben tekrar söylüyorum. Hukuksal yönden bir sorun olmadığı için gerek parti meclisi üyelerinin, gerek grubun başkanla görüşmelerinden sonra bu konuda son derece olayı anlayıp müsterih olacaklarını düşünüyorum. Göreceğiz."Batum, bir başka gazetecinin dün Hakkı Süha Okay’ın "artık birlikte çalışma koşulumuz kalmadı" şeklindeki açıklamasını hatırlatması üzerine "Görürüz onları. Hepsini görürüz. Hakkı Süha bey de Sayın Önder Sav da...Şimdi sayın genel başkan beni genel sekreter görevine getirdi. Benden önceki genel sekreter CHP’de çok önemli adı olan, işlevi olan, yeri olan Önder Sav’dı. Şimdi ben onun makamında bulunmaktan memnuniyet duyuyorum. Dolayısıyla beraber çalışma ortamı var mıdır, yok mudur? bunu görürüz. Ama tekrar söylüyorum bu hareket, ne sayın genel başkandan ne bizden bir ikilik yaratmak, bir şey yaratmak için değil, tamamıyla artık Cumhuriyet Halk Partisi’nin her gün kurultay yapan, artık tamamiyle enerjisini dışarıya yönlendiren ve seçimlerde ciddi bir iktidar alternatifi olduğunu herkese gösterecek olan, insanlara güven veren bir parti haline dönüştürmektir amaç. Bunu başaracağımızı tahmin ediyorum.""Şimdi odanıza mı çıkıyorsunuz?" sorusuna karşılık da Batum, henüz devir teslimi yapmadıklarını, genel başkanın odasına gittiğini söyledi.Batum, eski MYK üyelerinin yeni görevlendirmeden sonra odalarını boşaltıp boşaltmadıkları yönündeki bir soruya karşılık da o konuda net bir bilgisinin olmadığını kaydetti.   BERHAN ŞİMŞEK: KORKU İMPARATORLUĞU 6 AYDIR YOK MUYDU? Berhan Şimşek, CHP'de yaşananları “kabus” olarak niteledi ve Kılıçdaroğlu'na sordu: “6 aydır Korku İmparatorluğu yok muydu?” Habertürk yayınına katılan CHP İstanbul İl Başkanı Berhan Şimşek, partisinde yaşanan son gelişmeleri değerlendirdi:"BEN CHP'DEN VE HALKTAN ÖZÜR DİLİYORUM" “Ben CHP’den özür diliyorum. Halktan özür diliyorum. 78 yılında gençlik kollarında partiye üye oldum. 8 dönem partide görev aldım. Milletvekilliği yaptım. Kişisel hırslarım olmadı. 2007 seçimlerinde parlamentoyu taşıyan 2-3 vekilden biriydim. Sonraki seçimde arka sıralarda yazıldım ama birinci sıradaki gibi çalıştım. ‘İl başkanlığına gideceksin’ dediklerinde de geldim."DENİZ BEY İÇİN DÜĞMEYE BASANLAR OYUNLARINA DEVAM EDİYOR" Ama bizim hayalimiz bu değildi. Deniz Baykal çok değerli bir siyaset adamıdır. Fakat Sayın Önder Sav, CHP’nin çok önemli bir hafızadır. Kemal Bey, beyefendiliğinde bir insan… Olanları anlamakta ben çok zorluk çekiyorum. 5-6 ay önce Sayın Genel Başkan partimize karşı bir komplo düzenlenmiş ve o gün en iyi bu işi taşıyabilecek kişinin Kemal Bey olduğuna karar verilmiş ama hiçbir zaman Deniz Bey’i yok saymadık. Benim yanımda kimse Deniz Bey’e ‘Deniz’ diyemez örneğin. Bu parti terbiyesiyle, siyaset yapmış biriyim. Bugün yaşananları bir kabus olarak görüyorum. Bu kabusun mimarı çok acı, sanki Deniz Bey için düğmeye basanlar bu oyunu oynamaya devam ediyor. CHP Türkiye’nin omurgasıdır. Oy vermeyenler bile CHP’ye hesap sorar. AKP’ye sormaz… Oy vermez ama ‘Sen teminatsın’ der. Böyle bir tablo içinde iktidara giden bir parti içindeyken bu sürecin içine giriyoruz. İlk defa partimi TV ekranında konuşuyorum…” Şimşek, Gürsel Tekin’in “CHP’de iç çekişme yok” değerlendirmesi için “Onun baktığı yerden öyle görünüyor” dedi.Şimşek, yapılması gerekenin seçime kadar bu şekilde devam etmek seçimden sonra da tüzük kurultayını toplamak olduğunu söyledi. Bunu Kılıçdaroğlu ile de paylaştığını kaydeden Şimşek, “korku imparatorluğu” değerlendirmesi için de şunları söyledi: “Kemal Bey’in ağzına pelesenk olan bir sözcüktür. 6 aydır Genel Başkan. Bu yeni mi çıktı, ne değişti?” KILIÇDAROĞLU: BARIŞIK BİR ANLAYIŞLA YOLA ÇIKIYORUZGÜRSEL TEKİN: KİMSEYLE YOLLARIMIZI AYIRMIYORUZ ESKİ MYK ÜYELERİ ODALARI BOŞALTMIYORATİLLA KART: İKİ MYK YOK  </TEXT>
</DOC>
