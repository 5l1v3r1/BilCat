<DOC>
<DOCNO> 1342367 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fcd84a1/l/0l0smilliyet0n0btr0c0ebu0eiktidar0eiceride0egerici0edisarida0everici0eyakinda0eda0egidici0e0csiyaset0csondakika0c190b110b20a10a0c13160a0a30cdefault0bhtm/story01.htm </URL>
<DATE> 2010/11/19 </DATE>
<TIME> 19:10:16.0 </TIME>
<AUTHOR>  </AUTHOR>
<HEADLINE>
���bu iktidar i��eride gerici, d����ar��da verici, yak��nda da gidici���
</HEADLINE>
<TEXT>CHP Bursa Milletvekili Onur Öymen, “Bugün hayvancılığın ve tarımın hali ortadadır. Dışarıdan et ve tohum ithal eden bu iktidar, İçeride gerici, dışarıda verici, yakında da gidicidir” dedi.Bursa'nın Mustafakemalpaşa İlçesi'nde belde olmayı mahkeme kararı ile tekrar kazanan Ovaazatlı'da 5 Aralık tarihinde yapılacak seçim öncesi partiler çalışmalarını sürdürüyor. Bugün CHP MYK üyesi de olan Bursa Milletvekili Abdullah Özer, Bursa Milletvekili Onur Öymen, İl Başkanı Gürhan Akdoğan, Gemlik Belediye Başkanı CHP’li Mehmet Güler ile Mustafakemalpaşa CHP İlçe Başkanı Gürkan Esen ve çok sayıda partili birlikte Ovaazatlı’ya gitti.Partisinin seçim bürosunda konuşan Milletvekili Onur Öymen, iktidar partisinin, Ovaazatlılar'ın kazanılmış haklarını elinden aldığını belirterek, Aralık ayında yapılacak seçimlerde belde sakinlerinin AK Parti'ye hak ettiği cevabı sandıkta vereceğini söyledi. Beldede yaşayanların, referandumda ‘Hayır’ oyu kullanarak üzerlerine düşen görevi en güzel şekilde yaptığını belirten Öymen, beldeye en iyi hizmeti, CHP’nin adayı olan Celal Tunca ve ekibinin vereceğini açıkladı.Türkiye’nin ekonomik alanda ciddi sıkıntılar yaşadığına dikkat çeken CHP Bursa Milletvekili Onur Öymen, “Tarım ve hayvancılık artık yok olma tehdidi ile karşı karşıya. Bu sektöre destek vermeyen hükümet, çiftçileri ithalata mahkum bıraktı. Günümüzde hayvancılığın ve tarımın hali ortadadır. Dışarıdan et ve tohum ithal eden bu iktidar, İçeride gerici, dışarıda verici, yakında da gidicidir. Biz CHP olarak çözümü, köylerin ve beldelerin kalkınmasında, üreticinin desteklenmesinde görüyoruz, tabanı kalkındıramazsanız, ekonomik anlamda sosyal adaleti sağlayamazsınız” dedi.Toplantıda konuşan CHP MYK üyesi Abdullah Özer, hükümetin sekiz yıl içersinde uyguladığı yanlış politika ile tarım ve hayvancılık sektörünü geriye getirdiğini, çıkmaza soktuğunu söyledi.Türkiye’deki arazilerin yabancıların eline geçtiğini, yabancı sermayenin gözünü ülkeye diktiğini belirten Abdullah Özer, genel seçimler öncesi Ovaazatlı’da yapılacak bu seçimin kendileri için çok önemli olduğunu sözlerine ekledi.</TEXT>
</DOC>
