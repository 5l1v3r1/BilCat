<DOC>
<DOCNO> 1321308 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f47026a/l/0l0smilliyet0n0btr0cerdogan0esecimden0esonra0eyok0ete0ereform0eyapacagiz0csiyaset0csondakika0c0a20b110b20a10a0c130a92970cdefault0bhtm/story01.htm </URL>
<DATE> 2010/11/02 </DATE>
<TIME> 19:12:38.0 </TIME>
<AUTHOR>  </AUTHOR>
<HEADLINE>
erdo��an: se��imden sonra y��k'te reform yapaca����z
</HEADLINE>
<TEXT>TOBB 6. Türkiye Ticaret ve Sanayi Şurası, Ankara'da toplandı. Başbakan Recep Tayyip Erdoğan da Şura’nın açılışına katıldı ve burada bir konuşma yaptı. Erdoğan, konuşmasında, 2011 genel seçimleri sonrasında YÖK’te reform yapılacağını duyurdu.Başbakan Erdoğan, Türkiye’nin son yıllarda bir üniversite atılımı yaptığını anlattığı konuşmasında, 2011 seçimlerinden sonra YÖK’te bir reform yapılacağını şu sözlerle duyurdu:“YÖK’TE REFORMA ŞİDDETLE İHTİYAÇ VAR” “Şu anda bizim önümüzdeki hedeflerimizden bir tanesi, onu da burada açıkça söyleyeyim, bazen ana muhalefet şöyle bir ifade kullanıyor, ‘YÖK’ü kaldıralım dedin’ diyor. Değerli arkadaşlar, hiçbir yerde, benim dilimden, ‘YÖK’ü kaldıralım’ ifadesini duyamazsınız. Ben, ‘YÖK’ü reforme edelim’ dedim. YÖK’ün bir reforme edilmeye şiddetle ihtiyacı var ve ben ana muhalefetin bundan önceki liderine bunu başa baş görüştüm, ‘O bir rejim meselesidir’ dedi bana, bakın açıkça söylüyorum. Ama bunun reforme edilmesi konusunda biz varız ve 2011, çünkü bir anayasa değişikliğidir, 2011 seçimlerinden sonra, biz, yeni anayasada bunun reforme edilmesini rahatlıkla gerçekleştirebiliriz. Birlikte oturup konuşup değerlendirerek bunu yapabiliriz. Yeter ki 2011 sonrasını hayırlısıyla görelim, bunun da adımını atalım, çünkü böyle bir reforma YÖK’te şiddetle ihtiyaç var.” Başbakan Erdoğan’ın, ‘YÖK’te reform’ duyurusu, salonda bulunan oda başkanları ve TOBB konsey üyelerince alkışlarla karşılandı.TOBB 6. Türkiye Ticaret ve Sanayi Şurası’na, 365 oda ve borsanın başkanı ile TOBB konsey üyeleri iştirak ediyor. Şura’nın açılışına, Sanayi ve Ticaret Bakanı Nihat Ergün ve Devlet Bakanı Ali Babacan da katıldılar.</TEXT>
</DOC>
