<DOC>
<DOCNO> 1333642 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/f84619f/l/0L0Smilliyet0N0Btr0Carinc0Eataturk0Eun0Een0Ebuyuk0Eeseri0Eturkiye0Ecumhuriyeti0Csiyaset0Csondakika0C10A0B110B20A10A0C13126970Cdefault0Bhtm/story01.htm </URL>
<DATE> 2010/11/10 </DATE>
<TIME> 21:46:20.0 </TIME>
<AUTHOR>  </AUTHOR>
<HEADLINE>
Arınç: Atatürk'ün en büyük eseri Türkiye Cumhuriyeti
</HEADLINE>
<TEXT>Atatürk Kültür, Dil ve Tarih Yüksek Kurumun tarafından Milli Kütüphane’de "10 Kasım Atatürk’ü Anma" töreni düzenlendi. Törene, Cumhurbaşkanı ,  Başkanı Orgeneral Işık Koşaner,  Başkanı , Devlet Bakanı ve Başbakan Yardımcısı ,  Başkanı ,  Başkanı Mustafa Birden ile Kuvvet Komutanları, bazı bakanlar, Atatürk Kültür, Dil ve Tarih Yüksek Kurumu Başanı Prof. Dr. Bahaeddin Yediyıldız ve çok sayıda izleyici katıldı.
Arınç, törende yaptığı konuşmada, Atatürk’ün hayatında, yalnızca bir devlet kurmadığını, dağılmanın eşiğindeki bir milleti kardeşlik duyguları ile yeniden bir araya getirmeyi başardığını belirtti.
Arınç, Atatürk’ün vefatının aynı duygular ile Türk milletini bir araya getirdiğini, birleştirdiğini ve kardeşlik duygularını pekiştirdiğini kaydederek, "Bu acı günde bunu bizler için bir teselli vesilesi olarak görüyorum" diye konuştu.
-ARINÇ: ATATÜRK’ÜN EN BÜYÜK ESERİ 
Atatürk’ün en büyük eserinin "Türkiye Cumhuriyeti" olduğunu kaydeden Arınç, "Biz bugün bu Cumhuriyet’in 87. yaşını idrak ederek Atatürk’ü anıyoruz. Zaten kendisi de, 10 Kasımlarda, yas tutmayı, ümitsizlik içinde yaslarımızı tazelememizi istemezdi" dedi.
Türkiye’nin bütün komşularıyla ve bölge ülkeleriyle tesis ettiği ve güçlendirdiği iyi ilişkiler, Atatürk’ün mirasına, ilkelerine ve fikirlerine sahip çıkıldığının "en güzel göstergeleri" olduğunu belirten Arınç, "Türkiye bu doğrultuda, doğusu-batısı, kuzeyi ve güneyindeki tüm komşuları ile sorunlarını barış yolu ile bir bir gidermekte, diğer taraftan da dünyanın en büyük devletleri ile dünya siyasetine yön vermek için rol almaktadır" diye konuştu.
-TÜRK MİLLETİ MİLLİ MÜCADELEDE BÜTÜN OLARAK YER ALDI-
Arınç, Milli Mücadele’nin, herhangi bir sınıf, mezhep, meşrep, bölge ve grup yararına değil, bütün bir millet yararına yapıldığı için Türk milletinin bu mücadelede bir bütün olarak yer aldığını kaydetti.
"Bugün bizler de arda arda reformlar yaparak, ülke yönetiminde milletimizi daha fazla söz sahibi yapma gayreti içerisindeyiz" diyen Arınç, şöyle devam etti:
"Ülkemiz her alanda kendisini yenileyerek dünya sahnesindeki yerini sağlamlaştırıyor, yapılan reformlar ile diğer devletlere karşı rekabet avantajları oluşturuyor. Çağdaşlaşma ve muasır medeniyet seviyesine ulaşma noktasındaki en büyük desteği de dün ’nda Büyük Atatürk’e en büyük desteği veren halkımızdan almaktayız. Yakın tarihimizde, ülkenin birliğine ve bütünlüğüne yönelmiş tehditler, bizim bu topraklar üzerinde binlerce yıl boyunca oluşmuş kardeşliğimizi zedeleyememiştir, buna da izin vermeyeceğiz."</TEXT>
</DOC>
