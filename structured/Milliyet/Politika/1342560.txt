<DOC>
<DOCNO> 1342560 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fced8ea/l/0l0smilliyet0n0btr0c0esonsuza0ekadar0ekibris0egorusemeyiz0e0csiyaset0chaberdetay0c20a0b110b20a10a0c13160a760cdefault0bhtm/story01.htm </URL>
<DATE> 2010/11/20 </DATE>
<TIME> 01:09:38.0 </TIME>
<AUTHOR>  </AUTHOR>
<HEADLINE>
���sonsuza kadar k��br��s g��r����emeyiz���
</HEADLINE>
<TEXT>SEFA KARAHASAN LefkoşaBM Genel Sekreteri Ban Ki-moon, daveti üzerine New York’a giden KKTC Cumhurbaşkanı Derviş Eroğlu ile Rum Yönetimi lideri Dimitris Hristofyas’a net bir dille, “Görüşmeler sonsuza kadar devam edemez” mesajı verdi. Ban önceki gün görüştüğü liderlere, “Ocak ayı sonuna kadar yoğunlaştırılmış şekilde görüşmeleri sürdürün. Sizi Ocak sonunda Cenevre’ye bekliyorum” dedi. Görüşmeyi değerlendiren Rum basını, Ban’ın tavrı karşısında liderlerin “donup kaldığını” yazdı. Gazeteler, Ban “ültimatom verdi” diye yazdı.Kıbrıs Türk tarafı Ban’ın mesajını olumlu karşılarken, Rum tarafı bu tutumdan hoşnut kalmadı. Türk tarafı görüşmelerin “sonsuza kadar sürmemesi gerektiğini, bir takvim belirlenmesine ihtiyaç duyulduğunu” söylüyordu. Rumlar ise buna şiddetle karşı çıkıyordu. New York zirvesi yaklaşık dört saat sürdü. Liderler önce Ban’la birlikte öğle yemeği yedi. Ardından da görüşmelere geçildi. Görüşmelerde “yönetim ve güç paylaşımı, ekonomi, AB, mülkiyet, toprak ve güvenlik” konuları ele alındı.Görüşmeden sonra açıklama yapan Ban Ki Mun, iki liderle birlikte gelecek yıl ocak ayının sonunda Cenevre’de yeniden görüşme kararı aldıklarını belirtti. Ban, bu arada iki liderin, kendi aralarında yakınlaştıkları konuları ve tüm başlıklarda hala çözümlenmesi gereken özlü meseleleri tespit edeceklerini ifade etti. Ban, “Bu da BM’ye kendi atacağı adımlara karar vermesinde yardımcı olacak” dedi. En yeni konut projelerinin adresi burası.Yorum yaz</TEXT>
</DOC>
