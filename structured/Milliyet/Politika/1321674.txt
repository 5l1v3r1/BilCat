<DOC>
<DOCNO> 1321674 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f495d8f/l/0l0smilliyet0n0btr0cgozler0ekritik0epm0ede0csiyaset0chaberdetay0c0a30b110b20a10a0c130a94560cdefault0bhtm/story01.htm </URL>
<DATE> 2010/11/03 </DATE>
<TIME> 01:10:01.0 </TIME>
<AUTHOR>  </AUTHOR>
<HEADLINE>
g��zler kritik pm���de
</HEADLINE>
<TEXT>MANSUR ÇELİK AnkaraCHP Genel Başkanı Kemal Kılıçdaroğlu ile Genel Sekreter Önder Sav arasında son MYK toplantısında yaşanan “tüzük kurultayı restleşmesi”nin ardından gözler bugün toplanacak Parti Meclisi (PM) toplantısına çevrildi. Yargıtay Cumhuriyet Başsavcısı Abdurrahman Yalçınkaya “kurultaya gerek yok” dese de partideki kurultay tartışması boyutlandı. Sav’ı destekleyen isimlerin PM’de tüzük kurultayı önergesi vermesi bekleniyor. Önergenin gelmesi halinde PM’de ağırlığı bulunan Sav’ın istediği sonuca ulaşacağı ancak bu durumda Kılıçdaroğlu’nun da Genel Başkanlık yetkisini kullanarak kurultay gündemine Genel Başkan ve PM seçimini de ekleyebileceği konuşuluyor.MYK’nın önceki günkü toplantısında Sav “Bu tüzük değişiklikleri demokratik değil, tüzük kurultayı toplayarak demokratik hükümlere geri dönelim” derken, Kılıçdaroğlu “Tamam ama o zaman ben de seçimli kurultay isterim” restini çekti.  Sav ve ekibinin ağırlıkta olduğu MYK’da, az sayıda isim “uzlaşma sağlayalım” derken, sadece Genel Başkan Yardımcısı Gürsel Tekin ile MYK üyeleri İzzet Çetin ve Süheyl Batum’un Kılıçdaroğlu’nu açıkça desteklediği öğrenildi.</TEXT>
</DOC>
