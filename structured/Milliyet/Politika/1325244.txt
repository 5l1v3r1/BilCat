<DOC>
<DOCNO> 1325244 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f57beba/l/0l0smilliyet0n0btr0cchp0egenclik0ekollari0endan0ekarikatur0eprotestosu0csiyaset0csondakika0c0a40b110b20a10a0c1310a20a50cdefault0bhtm/story01.htm </URL>
<DATE> 2010/11/04 </DATE>
<TIME> 15:11:43.0 </TIME>
<AUTHOR>  </AUTHOR>
<HEADLINE>
chp gen��lik kollar��'ndan ���karikat��r��� protestosu
</HEADLINE>
<TEXT> CHP Antalya İl Gençlik Kolları'na üye bir grup, ATV'de ve Sabah Gazetesi'nde Kemal Kılıçdaroğlu'nun dansöz kıyafeti ile karikatürize edildiği yayını protesto etmek için Sabah Gazetesi'nin Antalya Bürosu'na siyah çelenk bıraktı.CHP Antalya İl Gençlik Kolları üyeleri, Salih Memecan’ın hazırladığı ATV ana haber bültenindeki ‘Bizimcity’ ve Sabah Gazetesi'ndeki ‘Karikatür’ köşelerinde CHP Genel Başkanı Kemal Kılıçdaroğlu'nun dansöz olarak karikatürize edilmesini protesto etti. 15 kişilik grup, saat 11.30'da Mevlana Caddesi Askeroğlu İş Merkezi'nde bulunan Sabah Gazetesi'nin Antalya Bürosu önüne geldi.Yanlarında getirdikleri siyah çelengi bina girişine bırakan grup adına Önder Önen konuştu. Önen, “Salih Memecan’ın Sayın Genel Başkanımız Kemal Kılıçdaroğlu ile ilgili hazırladığı karikatürü CHP Antalya örgütü olarak kınıyor, bu çirkin davranışından dolayı Sabah Gazetesi'ni lanetliyoruz” dedi. Sözcü Önen, "Basın organlarımızın özellikle siyasi kurumlar üzerinde tarafsız yayın yapma konusunda hassas olduğunu düşünüyor ve bu konuyu basın ahlakına sığmadığını açıkça görüyoruz. Tabii ki burada AKP yandaşlığını bariz ortaya koyup, bağımsız bir haber kuruluşu olmadıkları ortadadır. En kısa zamanda bu yayın kuruluşunun Sayın Genel Başkanımız Kemal Kılıçdaroğlu’ndan özür dilemelerini bekliyoruz” dedi.Büro önüne siyah çelenk bırakan grup, daha sonra dağıldı.</TEXT>
</DOC>
