<DOC>
<DOCNO> 1325242 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f57bebf/l/0l0smilliyet0n0btr0ckilicdaroglu0endan0esav0ea0eince0egonderme0csiyaset0csondakika0c0a40b110b20a10a0c1310a20a0a0cdefault0bhtm/story01.htm </URL>
<DATE> 2010/11/04 </DATE>
<TIME> 15:11:41.0 </TIME>
<AUTHOR>  </AUTHOR>
<HEADLINE>
k��l����daro��lu'ndan sav'a ince g��nderme
</HEADLINE>
<TEXT>CHP Genel Başkanı Kemal Kılıçdaroğlu, eski Genel Sekreter Önder Sav’ın tepki gösterdiği "Yeni CHP" ifadesine açıklık getirerek "Yeni CHP’den kastımız, CHP’nin yeni yönetimidir. Bu yönetim halktan yana yönetimdir. Korkulara karşı gelen bir yönetimdir. Özgürlüğü getiren bir yönetimiz biz" dedi. Kılıçdaroğlu, kendisine yöneltilen CHP’nin eksenini kaydırdığı suçlamasına da yanıt vererek "CHP’nin ekseni, yolu bellidir. Laik, demokratik, sosyal hukuk devleti ve çağdaş uygarlıktır. CHP’nin yeri halkın bağrıdır, halkın kucağıdır" diye konuştu.CHP Genel Merkezi önüne sabahın erken saatlerinden itibaren toplanan partililer, Kılıçdaroğlu’nun talimatıyla Genel Merkez’de bulunan konferans salonuna alındı. CHP Merkez Yönetim Kurulu (MYK) toplantısının ardından Kılıçdaroğlu, buradaki partililere seslendi. CHP’nin devrimcilerin partisi olduğunu belirten Kılıçdaroğlu, "CHP’nin ekseni, yolu bellidir. Laik, demokratik, sosyal hukuk devleti ve çağdaş uygarlıktır. CHP’nin yeri halkın bağrıdır, halkın kucağıdır. Halkla beraber yürüyeceğiz, esnaftır, çiftçidir, işçidir, köylüdür, sanayicidir, zanaatkardır, toplumun her kesimidir. Çöpten kağıt toplayan yurttaşımız da bizim başımızın üstünde, fabrika açıp binlerce kişi çalıştıran sanayici de bizim başımızın üstünde" diye konuştu.Toplumun her alanında Türkiye’nin her yerinde CHP’yi, halktan yana politikalarını anlatacaklarını ifade eden Kılıçdaroğlu, "AKP’nin bir kabus gibi indiği Türkiye’de CHP’nin aydınlığını anlatacağız" dedi.-"YENİ CHP’DEN KASTIMIZ CHP’NİN YENİ YÖNETİMİDİR"-CHP eski Genel Sekreteri Önder Sav’ın tepki gösterdiği "Yeni CHP" ifadesine de açıklık getiren Kılıçdaroğlu, "Biz yeni CHP derken sanki böyle sıfır, hiç yokmuş, geçmişi unuttuk, yeniden CHP’yi kurduk diye bir anlayışı demiyoruz, böyle bir anlayış yok. Yeni CHP’den kastımız, CHP’nin yeni yönetimidir. Bu yönetim halktan yana yönetimdir. Korkulara karşı gelen bir yönetimdir. Özgürlüğü getiren bir yönetimiz biz. Hiç kimse bizi özgürlüğün dışındaki bir alana, hukukun dışındaki bir alana taşımayacaktır" diye konuştu.Salonda bulunan partililerin "Halkız, haklıyız, kazanacağız" sloganı atması üzerine Kılıçdaroğlu, "Zaten haklı olduğumuz için kazanıyoruz" dedi.Yarın bulundukları salonda Bülent Ecevit’in anılacağını belirten Kılıçdaroğlu, "Bülent Ecevit’i, halkçı bir lideri, halkçı Ecevit’i halkıyla beraber onu bağırlarına basan, onu gönüllerinde taşıyan biz partililer, yurttaşlarla beraber yine bu salonda anacağız" dedi.Kılıçdaroğlu’nun konuşması sık sık salonda bulunan partililer tarafından atılan "Devrimci Kemal", "Halkçı Kemal", "Başbakan Kemal" sloganlarıyla kesildi.Toplantıya CHP İstanbul Milletvekili Çetin Soysal da katılarak destek verdi.(</TEXT>
</DOC>
