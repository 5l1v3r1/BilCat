<DOC>
<DOCNO> 1320819 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f431f1e/l/0l0smilliyet0n0btr0cchp0eli0earitman0ea0ehem0emhp0eli0ehem0edyp0eli0ehem0ede0eakp0eli0egelin0egeliyor0csiyaset0csondakika0c0a20b110b20a10a0c130a910a10cdefault0bhtm/story01.htm </URL>
<DATE> 2010/11/02 </DATE>
<TIME> 17:13:13.0 </TIME>
<AUTHOR>  </AUTHOR>
<HEADLINE>
chp'li ar��tman'a hem mhp'li hem dyp'li hem de akp'li gelin geliyor
</HEADLINE>
<TEXT>CHP İzmir Milletvekili Canan Arıtman’ın oğlu Mehmet Arıtman 5 Kasım’da İzmir Balçova Termal Tesislerinde saat 20.00’de İdil Kırkpınar ile hayatını birleştirecek.-"GELİNİN AMCASI İLE ÇOK ATIŞTIK"-Arıtman’ın gelini İdil Kırkpınar’ın ailesi hem MHP hem DYP hem de AKP’li. Gelinin amcası Cevat Kırkpınar ile bir dönem İzmir Karşıyaka Belediye Meclis üyeliği sırasında çok tartıştıklarını vurgulayan Canan Arıtman, ANKA’ya şöyle dedi:"Gelinin bir amcası 22. Dönem MHP Milletvekili Yusuf Kırkpınar. Diğer amcası Cevat Kırkpınar ise bir dönem DYP GİK’te yer almış. Biz Cevat Kırkpınar ile İzmir Karşıyaka Belediye Meclisi’nde birlikte çalıştık. Kendisiyle o dönemde çok tartıştık, atıştık ama bugün akraba oluyoruz. Gelinin dayısı da AKP’li."-BAŞBAKAN’I DAVET ETTİ-Arıtman, oğlunun düğünü için Başbakan Recep Tayyip Erdoğan’ı bizzat kendisi davet etti. Nikah davetiyesini veren Arıtman, Başbakan’dan nikah şahidi olmasını da istedi. Başbakan ile kısa bir süre sohbet ettiklerini ifade eden Arıtman, "Tebrik etti. Nikah şahidi olursa onur duyacağımı söyledim" dedi. Arıtman’ın davetine Başbakan’dan dün yanıt geldi. Başbakan’ın özel kalemi Arıtman’ı telefonla arayarak,Başbakan Erdoğan’ın programı nedeniyle düğüne katılamayacağını bildirdi.-KILIÇDAROĞLU KATILMAYACAK, BAYKAL NİKAH ŞAHİDİ-CHP Antalya Milletvekili Deniz Baykal’ın nikah şahidi olacağını vurgulayan Arıtman, CHP Genel Başkanı Kemal Kılıçdaroğlu’nun katılamayacağını belirterek, "Kemal Bey özür diledi. AB heyetinin gelmesi nedeniyle olamayacak. Baykal nikah şahidi olacak" dedi.-"TÜRKİYE KOALİSYONU SAĞLANIYOR"-Düğünde Türkiye koalisyonunun sağlanacağına dikkat çeken Canan Arıtman, "Başarılamayan koalisyon nikahta sağlanacak. Türkiye koalisyonu, geniş koalisyon. İnsanlar bence siyasi görevlerini sosyal ve özel yaşamlarından ayrı tutmalı" dedi.Gelinin aynı zamanda komşu kızı olduğunu belirten Arıtman, "Hayat bu, kader bu, aşk her şeye kadir" dedi.</TEXT>
</DOC>
