<DOC>
<DOCNO> 1325513 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f583305/l/0l0smilliyet0n0btr0csuhayl0ebatum0ehukuken0ehic0ebir0eterddudumuz0eyok0e0csiyaset0csondakika0c0a40b110b20a10a0c1310a2350cdefault0bhtm/story01.htm </URL>
<DATE> 2010/11/04 </DATE>
<TIME> 17:12:42.0 </TIME>
<AUTHOR>  </AUTHOR>
<HEADLINE>
s��hayl batum: hukuken hi�� bir terdd��d��m��z yok!
</HEADLINE>
<TEXT>Batum yeni MYK’nın bugün gerçekleştirilen toplantısının ardından gazetecilere açıklamalarda bulundu ve soruları yanıtladı.MYK’nın bugün ikinci toplantısını yaptığını ve yurtdışında bulunan 2 üye dışında tüm üyelerin toplantıya katıldığını belirten Batum, MYK’da hukuksal ve siyasal süreci tartıştıklarını aktardı.Batum, MYK üyelerinin sorumlu olacakları illeri ve yarın genel merkezde yapılacak eski Başbakanlardan Bülent Ecevit’i anma toplantısını da görüştüklerini, ayrıca 14 Kasım’da Paris’de gerçekleştirilecek Sosyalist Enternasyonal Toplantısı’na katılacak heyetinde toplantıda gündeme geldiğini söyledi.Batum, bir gazetecinin Önder Sav’ın Yargıtay Cumhuriyet Başsavcılığı’na yaptığı başvuruya ilişkin bir soru üzerine de "Hukuken tüzüğümüz açık olduğu için bizim bu konuda en ufak bir tereddütümüz yok" dedi.Yargıtay Cumhuriyet Başsavcılığı’nın vereceği kararın hep birlikte görüleceğini, yaşanan tartışmaların en kısa sürede aşılacağına inandığını belirten Batum, "Hiçbirimizin kafasında partiye bu kadar hizmet etmiş insanları tasfiye etmek gibi bir düşünce yok" dedi.Batum, Genel Başkan Kemal Kılıçdaroğlu’nun Parti Meclisi üyeleriyle gruplar halinde görüşeceğini de söyledi.</TEXT>
</DOC>
