<DOC>
<DOCNO> 1327246 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5f3413/l/0l0smilliyet0n0btr0ckilicdaroglu0ena0eonder0esav0ea0ebunu0enasil0eyaptiniz0esorusu0csiyaset0csondakika0c0a50b110b20a10a0c1310a6160cdefault0bhtm/story01.htm </URL>
<DATE> 2010/11/05 </DATE>
<TIME> 13:11:05.0 </TIME>
<AUTHOR>  </AUTHOR>
<HEADLINE>
k��l����daro��lu'na "��nder sav���a bunu nas��l yapt��n��z" sorusu
</HEADLINE>
<TEXT>Parti Meclisi üyelerini dün akşam çaya davet eden CHP Genel Başkanı Kemal Kılıçdaroğlu’na, "Önder Sav’a bunu nasıl yaptınız" sorusu yöneltildi. CHP Genel Başkanı’da, PM üyelerine sokak örneğini vererek, "Bir insan hep aynı sokaktan geçerse değişimi fark edemez" dedi.CHP Genel Başkanı Kemal Kılıçdaroğlu dün akşam Parti Meclisi üyeleri ile bir araya geldi. Önder Sav ile olan son konuşmasını anlatan CHP Genel Başkanı, PM üyelerini dinledi.-"NİYE TOPLANTIYA KATILMADINIZ?"-Edinilen bilgiye göre bazı PM üyeleri, "Ankara dışından apar topar toplantı için geldik. Binada olduğunuz halde neden katılmadınız. İlk defa böyle bir şeyle karşılaştık. Kendimizi çok kötü hissettik. Ardından cep telefonlarımıza mesaj geldi" diye sitem etti.-NİYE KATILMADIĞINI ANLATTI-CHP Genel Başkanı’da, PM toplantısına katılması halinde hazırlanan önergenin önüne geleceğini belirterek, "O zaman yasal hale gelecekti. Genel Başkan toplantıya katıldığı için resmiyet kazanacaktı. O nedenle katılmadım" dedi. Bunun üzerine bazı PM üyeleri, "Biz ne olduğunu, detayını bilmiyoruz. Toplantıya geldik, siz yoktunuz. Herkes bir şey imzalıyordu" diye konuştu.-"ÖNDER SAV’A NASIL YAPTINIZ?"Bazı üyeler, "Önder Sav’a bunu nasıl yaptınız? O sizi Genel Başkan yaptı, çalışmalarınızı engellemedi" diye sordu. Edinilen bilgiye göre Kılıçdaroğlu da, Sav’a örgüt yerine seçim ve hukuki işler genel başkan yardımcılığını verdiğini, ancak kendisinin kabul etmediğini belirterek ilginç bir benzetme yaptı. Aynı sokaktan geçen kişinin değişimi fark etmeyeceğine dikkat çeken CHP Genel Başkanı, "Hep aynı sokaktan aynı insan geçerse artık o sokaktaki değişimi göremez" dedi.</TEXT>
</DOC>
