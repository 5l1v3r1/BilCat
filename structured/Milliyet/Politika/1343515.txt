<DOC>
<DOCNO> 1343515 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fd16521/l/0l0smilliyet0n0btr0ckilicdaroglu0enun0ediyarbakir0egezisi0etwitter0eda0eyayinlandi0csiyaset0csondakika0c20a0b110b20a10a0c13162750cdefault0bhtm/story01.htm </URL>
<DATE> 2010/11/21 </DATE>
<TIME> 03:34:11.0 </TIME>
<AUTHOR>  </AUTHOR>
<HEADLINE>
k��l����daro��lu'nun diyarbak��r gezisi twitter'da yay��nland��
</HEADLINE>
<TEXT>CHP Lideri Kemal Kılıçdaroğlu’nun, genel başkan seçildikten sonra ilk kez gittiği Diyarbakır gezisinin her anı twitter’da yayınlandı. CHP Genel Başkan Yardımcısı Gürsel Tekin, gezi ile ilgili sık sık twitter’e not düştü. Kılıçdaroğlu’nun gezisi ile ilgili aynı zamanda halkın nabzını da tutan Tekin, Diyarbakırlılardan da görüş aldı. Tekin’e göre bölge halkı, "10 yıldır ilk kez bir siyasi liderin çok rahat bir şekilde sokaklarda gezdiği" yorumlarını dile getirerek, Kılıçdaroğlu’ndan duydukları memnuniyeti dile getirdiler.Tekin, sabah saatlerinden tibaren sık sık twitter’e geçtiği gezi ile ilgili mesajlarında Kılıçdaroğlu’na büyük bir ilgi gösterildiği ve çok iyi karşılandığı bilgilerini verdi. Gürsel Tekin’in izlenimleri twitter’e şu cümlelerle yansıdı: "Diyarbakır’da çok güzel karşılandık. Muthisti.. Alandan çıkmak zor oldu. İlgiye çok teşekkürler. Gerçekten çok güzel bir tablo. Tekrarını tüm güneydoğu ve doğu anadolu illerinde de bekliyoruz. Bu tabloyu özlemişiz. Diyarbakır sokaklarındayız, halktan esnaftan büyük ilgi var..Bize söylenen 10 yıldır ilk kez bir Siyasi parti lideri sokaklarda boyle rahat gezebiliyor..Kemal Bey ’aciyi dindirmek boynumuzun borcudur’ diyor Diyarbakir’da.." Kılıçdaroğlu’nun Diyarbakır gezisi ile ilgili olarak bazı partililer de twitter’a; "Kılıçdaroğlu çok şaşırttı beni. Diyarbakır’da gerçek anlamda halkın içindeydi büyük cesaret isteyen yerlerde...Demek ki Sivas’ın ötesine geçebiliyormuşuz. Görmeyen gözlere duyurulur" şeklinde mesajlar yazdı.</TEXT>
</DOC>
