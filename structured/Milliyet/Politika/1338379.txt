<DOC>
<DOCNO> 1338379 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fb55765/l/0l0smilliyet0n0btr0cbahceli0eve0ebaykal0eankara0eda0egirdi0csiyaset0chaberdetay0c170b110b20a10a0c13152520cdefault0bhtm/story01.htm </URL>
<DATE> 2010/11/17 </DATE>
<TIME> 03:34:06.0 </TIME>
<AUTHOR>  </AUTHOR>
<HEADLINE>
bah��eli ve baykal ankara���da girdi
</HEADLINE>
<TEXT>RA MilliyetMHP Genel Başkanı Devlet Bahçeli ve eski CHP Genel Başkanı Deniz Baykal, Kurban Bayramı’na Ankara’da giren siyatçiler arasında yer aldı. Baykal, bayram namazını Ümitköy Nazmi Beğen Camii’nde kıldı. Torunu Alican, CHP Antalya Milletvekili Osman Kaplan ve Çankaya Belediye Meclis Üyesi Atanur Göncü ile camiye gelen Baykal, namazın ardından vatandaşlarla bayramlaştı ve gazetecilerin bayramını kutladı. Gazetecilerin, bayrama ilişkin mesajını sorması üzerine, tüm vatandaşların ve İslam aleminin bayramını kutladığını belirten Baykal, “Bu bayramın hem milletimize hem Müslüman dünyasına hem de bütün insanlığa iyi duygularla güzellikler getirmesini diliyorum. İnşallah, yaşanan acılar, çekilen sıkıntılar bir an önce sona erer. Barış, huzur ve mutluluk içinde yeni bir dönem açılır” temennisinde bulundu.‘Her şey daha iyi olsun’Bayramın herkes için dayanışma, kaynaşma fırsatı olduğunu vurgulayan Baykal, bayramların bu şekilde değerlendirilmesi gerektiğini söyledi. Baykal, bayramda havanın da güzel olduğunu ifade ederek, “İnşallah her şey bundan sonra çok daha iyi olur” diye konuştu.Daha sonra Ümitköy’deki bir simit fırınına giden Baykal, vatandaşlarla birlikte kuyruğa girerek sıra bekledi ve 20 simit aldı. Baykal, burada vatandaşlarla sohbet etti ve bayramlaştı. Gazetecilere çay ve simit ikram eden Baykal, bir soru üzerine, bayramın ikinci günü Antalya’ya gideceğini ve oradaki bayramlaşma törenine katılacağını bildirdi.Bir gazetecinin, “CHP’de gelinen son noktaya ilişkin bir değerlendirme yapar mısınız” sorusuna Baykal, bu konuda bir açıklama yapmak istemediğini söyledi. Baykal, “Biliyorsunuz, uzun süredir bu konularda bir şey söylemiyorum. Bugün de bayram. Bugün siyaset dışı birgün yaşayacağız inşallah” dedi.</TEXT>
</DOC>
