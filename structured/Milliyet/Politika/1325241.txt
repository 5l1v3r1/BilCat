<DOC>
<DOCNO> 1325241 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f57bec3/l/0l0smilliyet0n0btr0cchp0eli0egenclerden0ekilicdaroglu0ena0edestek0csiyaset0csondakika0c0a40b110b20a10a0c1310a1990cdefault0bhtm/story01.htm </URL>
<DATE> 2010/11/04 </DATE>
<TIME> 15:11:39.0 </TIME>
<AUTHOR>  </AUTHOR>
<HEADLINE>
chp'li gen��lerden k��l����daro��lu'na destek
</HEADLINE>
<TEXT>Çeşitli illerden gelen CHP’li bir grup genç, CHP Genel Başkanı Kemal Kılıçdaroğlu’na destek verdiklerini açıkladı. CHP’li gençler adına açıklama yapan İnanç Yıldız, "Biz bilinçli gençler olarak mevcut Genel Başkanımız Kemal Kılıçdaroğlu’nun misyonuna ve vizyonuna sahip çıkıyoruz" dedi.Yıldız, CHP Genel Merkezi önünde yaptığı açıklamada "Uzun bir süreden sonra partimiz içinde değişim ve sıçrama bekleyen biz, özgür irademiz ile karar veren gençler Sayın Genel Başkanımız Kemal Kılıçdaroğlu’nun yaptığı açıklamaların ve büyük bir heyecan ile ‘Ben gücümü halktan alıyorum’ söyleminin arkasında durmak ve Genel Başkanımız Kılıçdaroğlu’na desteğimizi, inancımızı göstermek için burada biradarayız" dedi.Beklenen bu değişimin CHP’ye dinamizm ve daha demokratik bir anlayış kazandıracağını, bununla birlikte genç bir katılımın artacağını belirten Yıldız, şöyle konuştu:"Gördüğümüz kamuoyu desteği bize Türkiye’de iktidara ulaşma sorumluluğu yüklemiştir. Partimizi tek başına iktidara getirmek için gençlerin üzerine tarihsel bir misyon yüklenmiştir. Bu misyonu yerine getirmek için partimizin tabanına ve bütün üyelerine sorumluluklar düşmektedir. Gelişen dünyada ve değişen Türkiye’de değişim ve bilginin bilincindeyiz. Biz bilinçli gençler olarak mevcut Genel Başkanımız Kemal Kılıçdaroğlu’nun misyonuna ve vizyonuna sahip çıkıyoruz. Gençlik gelecektir. Gelecek ise soldur, onurlu yaşamdır. Halktır, haktır. Bizler Kılıçdaroğlu’nun gücünü aldığı halkız ve bugün hakkımıza ve geleceğimize sahip çıkmak için buradayız. Biz gençler söz veriyoruz ki yoksul, emekçi halkımıza umut olacak Genel Başkanımızla beraber olacağız."-KILIÇDAROĞLU PARTİLİLERİ SELAMLAYACAK-Gençler açıklamalarının ardından parti Genel Merkezi’ndeki konferans salonuna alındı. Bu arada Genel Merkez önünde bekleyen partililer de Kılıçdaroğlu’nun talimatıyla Genel Merkez Konferans Salonu’na alındı. Kılıçdaroğlu’nun az sonra burada partilileri selamlayacağı belirtiliyor.</TEXT>
</DOC>
