<DOC>
<DOCNO> 1327740 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f60d792/l/0l0smilliyet0n0btr0cchp0ede0eeski0eyoneticiler0eodalari0ebosaltiyor0csiyaset0csondakika0c0a50b110b20a10a0c1310a70a0a0cdefault0bhtm/story01.htm </URL>
<DATE> 2010/11/05 </DATE>
<TIME> 17:17:24.0 </TIME>
<AUTHOR>  </AUTHOR>
<HEADLINE>
chp'de eski y��neticiler odalar�� bo��alt��yor
</HEADLINE>
<TEXT>CHP Genel Başkanı Kemal Kılıçdaroğlu’nun belirlediği yeni Merkez Yönetim Kurulu’nun (MYK) Yargıtay Cumhuriyet Başsavcılığı tarafından onaylanmasının ardından eski MYK üyeleri Genel Merkez binasındaki makam odalarını boşaltıyor.Eski MYK üyelerinden birçoğu Kılıçdaroğlu’nun yeni MYK’yı atadığı günün akşamında odalarını boşaltmaya başlarken bugün birçok odanın boşaltılması tamamlandı. Eski MYK üyelerinin isim levhaları da kapılardan söküldü. Sabah saatlerinde bazı odaların kapılarına yeni MYK üyelerinin isim levhaları takılmıştı ancak öğle saatlerinde bu isim levhaları söküldü.Oda paylaşımının nasıl olacağı merak konusu olurken eski Genel Sekreter Önder Sav’ın odasına Örgütlerden Sorumlu Genel Başkan Yardımcısı Gürsel Tekin’in geçebileceği belirtiliyor. Ancak Tekin, halen eskiden kullandığı 8. kattaki odasını kullanıyor. Sabah saatlerinde eski Genel Başkan Yardımcısı Hakkı Suha Okay’ın kullandığı 11. kattaki odanın kapısına "Genel Sekreter Süheyl Batum" levhası takılmıştı ancak bu levha da söküldü. Eski Genel Sekreter Önder Sav’ın odası, Genel Merkez binasının 10. katında bulunuyor.</TEXT>
</DOC>
