<DOC>
<DOCNO> 1339433 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fbaa8c0/l/0l0smilliyet0n0btr0cnihat0esargin0eyasamini0eyitirdi0csiyaset0csondakika0c170b110b20a10a0c13153810cdefault0bhtm/story01.htm </URL>
<DATE> 2010/11/17 </DATE>
<TIME> 17:11:59.0 </TIME>
<AUTHOR>  </AUTHOR>
<HEADLINE>
nihat sarg��n ya��am��n�� yitirdi
</HEADLINE>
<TEXT>Sosyalist hareketin önemli isimlerinden, 12 Eylül’de kapatılan Türkiye İşçi Partisi’nin Genel Sekreteri ve Türkiye Birleşik Komünist Partisi (TBKP) kurucusu Nihat Sargın 81 yaşında hayata veda etti.Rahtsızlığı nedeniyle bir süredir tedavi gören Sargın, beyninde ve akciğerinde oluşan iltihap nedeniyle Cerrahpaşa Tıp Fakültesi Hastanesi’nde yoğun bakıma alınmıştı.Sargın’ın bu sabah saatlerinde hayat veda ettiği bildirildi.12 Eylül’de kapatılan Türkiye İşçi Partisi’nin Genel Sekreteri, TBKP’nin kurucusu ve yöneticisi Nihat Sargın’ın yaşamını yitirmesi sol ve sosyalist çevrelerde büyük üzüntü yarattı.ÖDP Genel Başkanı Alper Taş, Nihat Sargın’ın yaşamını yitirmesinin ardından yaptığı yazılı açıklamada, üzüntülerini dile getirdi. Taş, açıklamasında şu görüşlere yer verdi: "21 yaşındayken TKP üyesi olarak başladığı sosyalizm mücadelesini, 60’li yıllarda TIP genel sekreterliği görevi, TBKP’nin kuruculuğu ile sürdürdü. Bu uzun sosyalizm mücadelesi boyunca pek çok kez tutuklandı, 12 Eylül faşist darbesinin ardından 7 yıl sürgünde yasamak zorunda kaldı. Nihat Sargın, her tur zorluğa rağmen sosyalizm uğruna mücadele etmekten hiç vazgeçmedi. Reel sosyalizmin yenilgisinin ardından oluşan yılgınlık ve inançsızlık ortamının dağıtılması için elini taşın altına koyanlardandı. ÖDP’nin oluşumunda arasında yer aldı. Sosyalizm mücadelesinin emekçisi Nihat Sargın’ı sevgi ve saygı yürüyüşü ile sonsuzluğa uğurlayacağız. Nihat Sargın’ı sahiplenmek sosyalizm düşüncesini sahiplenmektir, Nihat Sargın’a sahip çıkmak kendi tarihimize sahip çıkmaktır. Yüreği eşitlikten, özgürlükten yana atan bütün yurttaşlarımızı sosyalizm emekçisi Nihat Sargın’ı karanfillerle uğurlamaya çağırıyoruz."-SARGIN’IN ANISI ÖNÜNDE SAYGIYLA EĞİLİYORUZ-Eşitlik ve Demokrasi Partisi’nden de yapılan yazılı açıklamada "Türkiye’de sol siyasetin önde gelen adlarından TİP Genel Sekreteri, TBKP kurucusu ve Genel Başkanı Nihat Sargın’ın hayata veda ettiğini üzülerek öğrenmiş bulunuyoruz. Nihat Sargın altmış yılı aşan siyasi hayatında solun Türkiye’de yaygınlaşması için çaba sarf etmiş saygın bir siyaset adamıydı. Gerek TİP, gerekse TBKP döneminde solun yasal alanda var olması ve güçlenmesi için büyük bir mücadele yürütmüş ve büyük bedeller ödemişti" denildi</TEXT>
</DOC>
