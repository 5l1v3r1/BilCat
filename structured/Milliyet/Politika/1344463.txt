<DOC>
<DOCNO> 1344463 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fd7a58d/l/0l0smilliyet0n0btr0ckilicdaroglu0ecanseda0eyi0eziyaret0eetti0csiyaset0csondakika0c210b110b20a10a0c13165810cdefault0bhtm/story01.htm </URL>
<DATE> 2010/11/21 </DATE>
<TIME> 15:10:37.0 </TIME>
<AUTHOR>  </AUTHOR>
<HEADLINE>
k��l����daro��lu canseda'y�� ziyaret etti
</HEADLINE>
<TEXT>Diyarbakır ve Şanlıurfa ziyaretlerini tamamlayan Cumhuriyet Halk Partisi Genel Başkanı Kemal Kılıçdaroğlu İstanbul’a geldi. THY’nin tarifeli seferiyle saat 11:55’de Şanlıurfa’dan gelen Kılıçdaroğlu’nu Atatürk Havalimanı VİP Salonu’nda İstanbul İl Başkanı Berhan Şimşek başta olmak üzere partililer karşıladı.Buradan Ankara’ya gidecek olan Genel Başkan Kemal Kılıçdaroğlu, daha önce telefonla bayramlaştığı lösemi tedavisi gören 20 yaşındaki Canseda Baydar'ı Bakırköy’deki evinde ziyaret etmek için Atatürk Havalimanı’ndan ayrıldı. Kılıçdaroğlu, yaklaşık yarım saat Canseda'nın Bakırköy'deki evine geldi. Canseda'nın anne ve babası Kılıçdaroğlu'nu kapıda karşıladı. Kılıçdaroğlu, yaklaşık on dakika süren ziyaretin ardından evden ayrılarak tekrar havalimanına gitti.Kılıçdaroğlu, ziyaretin ardından yaptığı açıklamada "Canseda'nın morali çok iyiydi. Moralinin iyi olmasının özellikle bu hastalıkta çok iyi olduğu ifade ediliyor. Moralinin iyi olmasına mutlu oldum, sevindim. Önümüzdeki günlerde belki daha uzun süre birlikte olacağız" dedi. Bayramda aramasının Canseda'yı mutlu ettiğini ve kendisinden herhangi bir talepte bulunmadığını belirten Kılıçdaroğlu, siyasetle ilgili soruları ise yanıtsız bıraktı.Canseda Baydar ise, Kılıçdaroğlu'nun ziyaretiyle ilgili olarak "İyileşmenin olduğunu söyledim. Kendisi çok mutlu oldu. Tekrar uğrayabileceğini söyledi. İyileştikten sonra inşallah tekrar görüşebilirz" ifadelerini kullandı. Öğretmen olmak istediğini söyleyen Baydar, "Hastalıktan dolayı okulu bir sene bırakmıştım. Şimdi tekrar başladım. Hayalim üniversite tabi ki. Seneye dersaneye gidip, iyi bir şekilde üniversiteye devam etmeyi ve İstanbul içinde bir okul kazanmayı istiyorum" şeklinde konuştu. Baydar daha sonra ailesiyle birlikte kameralara poz verdi.</TEXT>
</DOC>
