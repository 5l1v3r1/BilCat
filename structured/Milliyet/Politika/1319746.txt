<DOC>
<DOCNO> 1319746 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f3be9f4/l/0l0smilliyet0n0btr0cmhp0eli0eserdaroglu0endan0ekanun0eteklifi0csiyaset0csondakika0c0a10b110b20a10a0c130a870a40cdefault0bhtm/story01.htm </URL>
<DATE> 2010/11/01 </DATE>
<TIME> 13:18:25.0 </TIME>
<AUTHOR>  </AUTHOR>
<HEADLINE>
mhp'li serdaro��lu'ndan kanun teklifi
</HEADLINE>
<TEXT>MHP Kastamonu Milletvekili Mehmet Serdaroğlu, yaşlı ve özürlülere verilen maaşların artırılmasını öngören kanun teklifi verdi.Parlamentoda düzenlendiği basın toplantısında, TBMM Başkanlığına sunulan teklif hakkında bilgi veren Serdaroğlu, Türkiye’de, ekonomik sorunların faturasını en ağır şekilde ödeyen kesimlerden birinin maaşları en düşük seviyede olan yaşlılar ve özürlüler olduğunu ifade etti.Yaşlı ve özürlü aylığı uygulamasından Eylül 2010 itibarıyla 1 milyon 320 bin 597 kişinin faydalandığını belirten Serdaroğlu, şöyle devam etti: "Teklifimiz ile bu maaşlarda belli bir miktar artış sağlanmasının yanı sıra memur maaş katsayısına bağlı olarak yapılan artışlar yerine bundan böyle asgari ücrete bağlı olarak artış yapılması öngörülmektedir.Teklifimiz ile yaşlılık maaşları, asgari ücretin üçte birine yani 96 liradan 200 liraya çıkarılarak, 100 liralık bir iyileştirme amaçlanmaktadır.Özürlü maaşlarında da özürlünün durumuna göre, yaşlılık maaşının 1,5 ila 2 katı oranında artış öngörülerek, takriben bu kesime de 100’er liralık bir maaş artışı sağlanması amaçlanmıştır." Serdaroğlu, 2011 bütçesinde yaşlı ve özürlülere 4 lira zam öngörüldüğüne dikkati çekti.</TEXT>
</DOC>
