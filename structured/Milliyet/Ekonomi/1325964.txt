<DOC>
<DOCNO> 1325964 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5b74ff/l/0l0smilliyet0n0btr0csermaye0egirisine0etobin0evergisi0edegil0eakilci0eyontem0egerekiyor0cekonomi0chaberdetay0c0a50b110b20a10a0c1310a4240cdefault0bhtm/story01.htm </URL>
<DATE> 2010/11/05 </DATE>
<TIME> 01:00:16.0 </TIME>
<AUTHOR>  </AUTHOR>
<HEADLINE>
sermaye giri��ine tobin vergisi de��il, ak��lc�� y��ntem gerekiyor
</HEADLINE>
<TEXT>The Economist konferansı sırasında gazetecilerin sorularını yanıtlayan Babacan ABD Merkez Bankası Fed’in 600 milyar dolar tutarında tahvil alarak piyasaya süreceği likiditenin uzun vadede faydadan çok zarar getirebileceğini belirtti. Türkiye’nin de içinde bulundugu gelişmekte olan ülkelerin sermaye hareketlerini yakından takip etmesi gerektiğini kaydeden Babacan, “Bizim gibi gelişmekte olan ülkeler de bu sermaye hareketlerini yakından takip etmek zorunda. Bu sermaye hareketlerinin yolu, yok Tobin Vergisi koymak, yok şunu yasaklamak, bunu yasaklamakla değil. Daha akılcı, daha farklı yöntemlerle ne yapılacaksa yapılması gerekiyor. Maliye politikasında sıkı durmak gerekiyor. Merkez Bankası’nın para politikalarının mutlaka günlük piyasa hareketlerini takip eden çizgi izlemesi gerekiyor” dedi. Fed çaresizlikten yaptıBabacan, “Fed’in attığı adım bir anlamda çaresizlik ortamında atılmış adım. Çünkü maliye politikalarında artık sınıra dayandılar... Yüksek miktarlarda likiditeyi merkez bankalarının piyasaya sürmüş olması, bunun getirdiği endişeler, kaygılar, likiditenin getireceği büyümeden daha fazla zarar verebilir” dedi. Piyasaya sağlanan fazla likiditenin geri çekilmesi gerektiğini söyleyen Ali Babacan, bunun gerçekleşmemesi halinde dünyada doların değerinin ne olacağı konusunun sorgulanmaya başlayacağını ifade ederek, “Kısa vadede büyüme, istihdam endişesiyle atılan bu adımların, uzun vadede büyüme ve istihdam üzerindeki olumsuz etkilerine mutlaka dikkat etmek gerekir” diye konuştu.</TEXT>
</DOC>
