<DOC>
<DOCNO> 1330471 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f70f418/l/0l0smilliyet0n0btr0cturistlerin0ekisisel0eharcamalari0e120e30emilyar0edolar0cekonomi0csondakika0c0a80b110b20a10a0c13116370cdefault0bhtm/story01.htm </URL>
<DATE> 2010/11/08 </DATE>
<TIME> 11:00:52.0 </TIME>
<AUTHOR>  </AUTHOR>
<HEADLINE>
turistlerin ki��isel harcamalar�� 12.3 milyar dolar
</HEADLINE>
<TEXT>’nın TÜİK verilerinden yaptığı hesaplamalara göre, ilk 9 aydaki 15 milyar 547.3 milyon dolarlık turizm gelirlerinin 11 milyar 857.8 milyon doları yabancı ziyaretçilerden, 3 milyar 689.5 milyon doları ise yurt dışında ikamet eden vatandaşlardan elde edildi. Ocak-Eylül dönemindeki 15 milyar 547.3 milyar dolarlık turizm gelirinin 12 milyar 325.8 milyon dolarını kişisel harcamalar oluşturdu. Söz konusu dönemdeki kişisel harcamalar geçen yılın aynı dönemine göre yüzde 6 azaldı. Kişisel harcamaların alt kalemlerine bakıldığında en büyük payı yeme-içme harcamalarının aldığı belirlendi. Türkiye’yi ziyaret edenlerin yeme-içme harcamaları kişisel harcamaların yüzde 33.3’ünü oluşturdu. Yurt dışından gelen ziyaretçiler yemek-içmeye 4 milyar 105.2 milyon dolar harcadı. Söz konusu dönemde ziyaretçilerin konaklama harcamaları 1 milyar 877 milyon dolar, ulaşım harcamaları ise 1 milyar 388 milyon dolar oldu. Bu yılın ilk 9 ayında konaklama harcaması geçen yılın aynı dönemine göre yüzde 4, ulaşım harcaması ise yüzde 10 azaldı.-SPOR, EĞİTİM VE KÜLTÜR HARCAMALARI YÜZDE 15 ARTTI- Yılın ilk 9 ayında Türkiye’yi ziyaret edenlerin spor, eğitim ve kültür harcamaları geçen yıla göre yüzde 15 artarak 123.3 milyon dolardan, 141.4 milyon dolara yükseldi. Söz konusu dönemde sağlık harcamaları yüzde 4 artışla 309.8 milyon dolardan 323.1 milyon dolar çıktı. İlk 9 ayda ziyaretçilerin tur hizmeti harcamaları ise yüzde 3 azalışla 184.9 milyon dolardan 179 milyon dolara geriledi.-KIYAFET VE AYAKKABIYA 2 MİLYAR DOLAR HARCANDI- Ocak-Eylül döneminde yabancı ziyaretçilerin giyecek ve ayakkabı için 1 milyar 741 milyon dolar harcadığı tespit edildi. Söz konusu dönemde hediyelik eşya için 1 milyar 139.8 milyon dolar, halı ve kilim için 265.7 milyon dolar ve diğer harcamalar için 1 milyar 166 milyon dolar harcadığı belirlendi.-YURT DIŞINA GİDEN VATANDAŞ YEME-İÇME İÇİN 3.5 MİLYAR DOLAR HARCADI- Yurt içinde ikamet edip başka ülkeleri ziyaret eden vatandaşların harcamaları geçen yılın aynı dönemine göre yüzde 18.3 arttı. Yılın ilk 9 ayındaki turizm giderleri böylece 2 milyar 930.2 milyon dolardan 3 miyar 465.1 milyon dolara yükseldi. Söz konusu dönemde yeme-içme için 1 milyar 224.2 milyon dolar, konuklama için 794.6 milyon dolar, sağlık için 24.3 milyon dolar, ulaşım için 317.2 milyon dolar harcama yapıldı.</TEXT>
</DOC>
