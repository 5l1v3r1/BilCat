<DOC>
<DOCNO> 1341777 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fca0d69/l/0l0smilliyet0n0btr0cakaryakittan0ebutceye0e50eyilda0e1380e40emilyar0etl0ekatki0cekonomi0csondakika0c190b110b20a10a0c13159220cdefault0bhtm/story01.htm </URL>
<DATE> 2010/11/19 </DATE>
<TIME> 13:00:55.0 </TIME>
<AUTHOR>  </AUTHOR>
<HEADLINE>
akaryak��ttan b��t��eye 5 y��lda 138,4 milyar tl katk��
</HEADLINE>
<TEXT>Akaryakıt ve doğal gaz ürünlerinden alınan Özel Tüketim Vergisi (ÖTV) yoluyla bütçeye 5 yılda 138,4 milyar lira katkı sağlanacak.A.A muhabirinin derlediği bilgilere göre, bütçede 2010 yılında 30,7 milyar lira olarak öngörülen akaryakıt ve doğalgazdaki ÖTV gelirinin yıl sonunda 32,1 milyar liraya ulaşması bekleniyor.Devlet, petrol ve doğalgaz ürünlerinden alınan ÖTV ile 2011’de mahalli idare payları dahil 34 milyar 621 milyon 497 bin lira gelir hedefliyor.Bu tutar 2010 yılı ile kıyaslandığında yüzde 8 oranında bir artışa karşılık geliyor.Hazine, Petrol ve doğal gaz ürünlerinden 2007 yılında 22,2 milyar lira, 2008 yılında 23,9 milyar lira, 2009 yılında 25,6 milyar lira ÖTV geliri elde etmişti.Petrol ve doğalgaz ürünlerinden alınan ÖTV yoluyla bu yıl 32,1 milyar liralık, 2011’deki 34,6 milyar liralık gelir edileceği tahmini de göz önüne alındığında, Hazinenin kasasına 5 yılda 138 milyar 445 milyon 171 bin lira girmiş olacak.Bu da devletin söz konusu kalemden elde ettiği gelirin her yıl katlanarak arttığını ortaya koyuyor.Akaryakıt ürünlerinden alınan ÖTV, her ürün için litre, kilogram veya metreküp başına maktu (sabit) bir tutar olarak uygulanıyor.İzlenen ekonomik program ile bütçe hedefleri ve gerçekleşmeleri de göz önünde bulundurularak, ülke ekonomisinin ihtiyaçları çerçevesinde vergi oran veya tutarlarında değişiklikler yapılıyor.-MOTORLU TAŞITLARDAN ALINAN ÖTV- Öte yandan bütçede 2010 yılı için 3 milyar 803 milyon 146 bin lira olarak tahmin edilen motorlu taşıt araçlarından alınan ÖTV’nin ise yıl sonunda 5 milyar 515 milyon 543 lira olarak gerçekleşmesi bekleniyor.2011 yılında da motorlu taşıtlarda, ÖTV tahsilatının bu yıla kıyasla yüzde 9,65 oranında artarak, 6 milyar 48 milyon 40 bin liraya ulaşması öngörülüyor.</TEXT>
</DOC>
