<DOC>
<DOCNO> 1333378 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f8388b8/l/0l0smilliyet0n0btr0cturizmde0ecift0ehaneli0ebuyume0ehedefi0cekonomi0csondakika0c10a0b110b20a10a0c13126790cdefault0bhtm/story01.htm </URL>
<DATE> 2010/11/10 </DATE>
<TIME> 21:00:30.0 </TIME>
<AUTHOR>  </AUTHOR>
<HEADLINE>
turizmde ��ift haneli b��y��me hedefi
</HEADLINE>
<TEXT>Türkiye Otelciler Federasyonu (TÜROFED) Başkanı Ahmet Barut, 2011 yılında, turist sayısında çift haneli büyüme beklendiğini bildirdi.İngiltere’nin başkenti Londra’da devam eden ve dünyanın en büyük turizm fuarlarından biri olan World Travel Market (WTM) Türk turizm sektörünün yüzünü güldürdü.Türkiye Otelciler Federasyonu (TÜROFED) Başkanı Ahmet Barut, 2011 yılında çift haneli büyüme beklediklerini, Türkiye’ye gelecek İngiliz turist sayısının da 3 milyon barajını aşacağını umduğunu bildirdi.TÜROFED Başkanı Ahmet Barut yaptığı yazılı açıklamada, fuarın Türkiye açısından gayet başarılı geçtiğini belirterek, İngiltere ve Almanya’nın en çok turist ihraç eden ülke olduğunun altını çizdi.WTM’deki tur operatörleri ile yaptıklarını görüşmelerde 2011 yılında da büyümenin devam edeceğini gördüklerini ifade eden Barut, fuarda gerçekleşen ilk satışların bu beklentilerini doğruladığını kaydetti.İngiliz turist açısından asıl hedeflerinin aynı Alman pazarında olduğu gibi 4 milyon turist rakamını aşmak olduğunu vurgulayan Barut, açıklamasında şu ifadelere yer verdi: "Bu hedefi de çok kısa bir gelecekte ulaşılabilir görüyoruz. Çünkü İngilizler Türkiye’yi tanıdıkça daha çok seviyorlar, sevdikçe de daha çok geliyorlar. Bu artışta İngilizlere uygun ürün geliştirmenin de önemli bir cazibe yaratacağını da belirtmek isterim."</TEXT>
</DOC>
