<DOC>
<DOCNO> 1342520 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fcee836/l/0l0smilliyet0n0btr0ctopbas0ein0edamadi0esutculuge0ebasliyor0cekonomi0chaberdetay0c20a0b110b20a10a0c131610a0a0cdefault0bhtm/story01.htm </URL>
<DATE> 2010/11/20 </DATE>
<TIME> 01:00:58.0 </TIME>
<AUTHOR>  </AUTHOR>
<HEADLINE>
topba�������n damad�� s��t����l����e ba��l��yor
</HEADLINE>
<TEXT>Yeni Şirketler - Serkan Arman Son dönemin gözde yatırım alanlarından tarım ve hayvancılığa yönelen işadamları kervanına 45 yıllık tekstilci Kavurmacı ailesi de katıldı. Bu hafta 800 bin lira sermayeli ‘Bestar Tarım ve Hayvancılık’ adlı bir şirket kuran Kavurmacı kardeşlerin ağırlıklı olarak süt işiyle uğraşması bekleniyor. Yeni şirket ilk etapta inek ve diğer süt hayvanlarının alımı, satımı, üretimi ve ticaretiyle uğraşacak. Bunun için büyük ve küçükbaş hayvanların ithalatı da düşünülüyor. Daha sonra da süt, yoğurt, ayran, peynir ve tereyağı gibi gıda üretiminde bulunmak şirketin diğer hedefleri arasında.  Saray’a da yarayacakGirişimin, Topbaş ailesinin sahibi olduğu Saray Muhallebicileri için de önemi büyük. Kavurmacı kardeşlerin şirketteki diğer ortakları arasında Ordu’da enerji ve inşaat işleri olan Kahvecioğlu Grubu’ndan Orhan Kahveci ve İlker Karaman da var. Şirkete ayrıca alüminyum, ambalaj ve ilaç şirketleri bulunan Selçuklu Holding’in ortakları Mustafa Öncel ile İsmail Öncel’in yanı sıra, tekstil sektöründe Lotus Jeans markasıyla tanınan Baykan Tekstil’in veliahtları genç işadamları Mehmet Baykul Baykan ve Gökhan Baykan da yer alıyor. Şirketin başkanlığına Mehmet Baykul Baykan getirildi. Pierre Cardin’in üreticisiÖmer Faruk Kavurmacı, Kadir Topbaş’ın kızı Kübra Topbaş Kavurmacı’nın eşi. Pierre Cardin, Cacharel, US?Polo gibi markaların ana lisansörü ve üreticisi olan  Aydınlı Grup’ta 2800 kişi çalışıyor. 160’ın üzerinde mağazası bulunan şirketin   2009 yılı ciro hedefi 234 milyon liraydı. Grubun Solarkent projesi başta olmak üzere gayrimenkul alanında da girişimleri bulunuyor. Tekstille büyüdüÖmer Faruk Kavurmacı ve ağabeyi, Pierre Cardin ve Cacharel Türkiye lisansörü Aydınlı Grup’taki işlerinin yanı sıra inşaat sektörüyle de ilgileniyor. Münir Özkul’un kızı TV ithalatçısıUsta sanatçı Münir Özkul’un kendisi gibi oyuncu olan kızı Güner Özkul, iş dünyasına atıldı. Geçen yıl Danimarka’daki bir sperm bankasından hamile kalması ve ardından bir kız çocuğu dünyaya getirmesiyle uzun süre gündemde kalan Güner Özkul, teknoloji sektörüne giriyor. Mağaza için yer baktıGeçen ay ‘Adres Bilişim Ses Görüntü Teknoloji ve Elektronik’ adlı bir şirket kuran Özkul, “Tavsiye üzerine bu işe girdim. Teknoloji konusunda ithalat yapacağız. İşimiz görüntü sistemleri, yani ağırlıklı olarak televizyon ithalatı olacak. Bir mağaza için yer arayışımız oldu ancak şimdilik işe pazarlama yönüyle bakıyoruz. Birçok marka üzerine faaliyet göstereceğiz. Ancak distribütörlük için henüz erken” diyor. Özkul’un yeni şirketteki ortağı ise aile dostu Hataylı Nejla Özgün. Özkul ve Özgün, şirketi 1’er milyon lira sermaye koyarak kurdu.  Pegasus Hollandalılarla simülatör kuruyor, Atlas ‘okullu’ oluyor Özel havayolu şirketleri Pegasus ve Atlas Jet ‘okullu’ oldu. Pegasus, Hollandalılarla birlikte bir uçuş simülasyon merkezi kurmaya hazırlanırken, Atlas Jet tarafı da ‘Atlantik’ adlı bir uçuş okulu açıyor. Hollandalı simülatör üreticisi Sim Industries ile ortak olan Pegasus, Türkiye’nin 3. simülatör merkezini açacak. Pegasus’u bünyesinde bulunduran Esas holding’in patronları Ali Sabancı ve Emine Kamışlı, geçen ay ‘Pegasus Uçuş Eğitim Merkezi’ adlı bir şirket kurdu. Pegasus yetkilileri yeni işi şöyle anlatıyor:500 pilota eğitim verecek“Merkezde 1 adet Boeing 737-800 simülatörü olacak. Öncelikle Pegasus pilotları olmak üzere yılda yaklaşık 500 pilot eğitim alacak. Daha önce de simülatör projeleri düşündük ama çeşitli sebeplerle bu projeler hayata geçirilemedi. Hollandalı Sim Industries, sektörde yeni olmakla birlikte kalitesiyle kendini ispat ettiği için tercih edildi.” Atlas Jet Yönetim Kurulu Başkanı Murat Ersoy başkanlığında bu ay kurulan ‘Atlantik Uçuş Okulu’ adlı yeni şirket ise pilot, kabin personeli ve hostes yetiştirecek, havacılıkla ilgili her türlü eğitimi verecek.Tüm gayrimenkul ilanlarını görmek için tıklayınız Yorum yaz</TEXT>
</DOC>
