<DOC>
<DOCNO> 1346857 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fff783f/l/0l0smilliyet0n0btr0c0eselde0eya0eprim0eartacak0eya0eda0eteminat0everilmeyecek0e0cekonomi0chaberdetay0c260b110b20a10a0c13186670cdefault0bhtm/story01.htm </URL>
<DATE> 2010/11/26 </DATE>
<TIME> 01:00:52.0 </TIME>
<AUTHOR>  </AUTHOR>
<HEADLINE>
���������selde ya prim artacak ya da teminat verilmeyecek���������
</HEADLINE>
<TEXT>AYFER    YILDIZGeçen yıl yaşanan sel felaketinin sigorta şirketlerine maliyeti 600 milyon TL’yi buldu. Şirketler toplam 10 bin dosya açtı. Sellerin sigorta sektörünü yıprattığını belirten Anadolu Sigorta Genel Müdürü Mustafa Su, “Sigorta sektörü olarak her sene sel yaşanan yere teminat vermemeyi öğreneceğiz. Bir dere her yıl taşıyor, biz oraya teminat vermeye devam ediyoruz. Sonra da ağlıyoruz” dedi. Türkiye’nin sel ve deprem haritasının çıkartılması konusunda çalışmaları bulunduğunu belirten Su, “Ya prim yüksek tutulacak ya da hiç girilmeyecek. Çünkü sigortacılıkta beklenen muhtemel bir şeye teminat veriyorsunuz. Olacağı kesine yakın bir şeye teminat vermek bile bile lades demek” diye konuştu.Sektörün yarısı zarardaAnadolu Sigorta’nın kaybolan ya da kaybolmaya yüz tutan mesleklere ilgiyi artırmak amacıyla başlattığı ‘Bir Usta Bin Usta’ projesinin Edirne’deki kursunu ziyarette soruları yanıtlayan Su, ‘Zararına prim yazma dönemi devam ediyor mu?’ sorusuna, “Ediyor tabi... Biz kamu kuruluşu değiliz. Vatandaşı zenginleştirme kurumları değiliz” yanıtını verdi.Sektörü de değerlendiren Mustafa Su, “Rekabet, faizlerin düşmesi ve Hazine’nin karşılık yönetmeliği sektörün üç önemli sorunu olmayı sürdürüyor. Bu üç unsur birleşince sektörün yarısı zarar ediyor. Ama halka açık şirketlerin yarıdan fazlası zarar yazacak. Hazine’nin karşılık yönetmeliği sadece bizim şirkete 20 milyon TL’lik bir yük getirdi” dedi. Mustafa Su şunları söyledi: “Karşılıkların artırılması olumlu ancak, zamanlaması kötü oldu. Şirketlerin karşılıklar dışında da mali bünyeleri var. Sektörün en büyük özsermayesi bizde. Örneğin, bir branşta x şirketiyle aynı üretimi yaparsak aynı karşılığı ayırıyoruz. Yanlışlık var. Benim şirketimin mali gücü yüksekse aynı branşta üretim yaptığı şirketlerden daha az karşılık ayırmam lazım. Bunların dikkate alınması gerekirdi.”Yaşasın kaybolan meslekler...Anadolu Sigorta’nın kaybolan ya da kaybolmaya yüz tutan mesleklere ilgiyi artırmak amacıyla başlattığı ‘Bir Usta Bin Usta’ projesi ilk mezunlarını vermeye başladı. Mustafa Su,  “İlk mezunlarımız çabalarımızın boşa gitmediğini gösteriyor” dedi. Projenin hedefi 10 yılda 1.000 kişinin yaklaşık 50 meslekte yetkinlik kazanması.</TEXT>
</DOC>
