<DOC>
<DOCNO> 1334785 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510887/s/f9af039/l/0L0Smilliyet0N0Btr0Cgelin0Ekoyunu0Ecep0Eyakiyor0Cekonomi0Csondakika0C130B110B20A10A0C13139760Cdefault0Bhtm/story01.htm </URL>
<DATE> 2010/11/14 </DATE>
<TIME> 07:00:10.0 </TIME>
<AUTHOR>  </AUTHOR>
<HEADLINE>
Gelin koyunu cep yakıyor
</HEADLINE>
<TEXT>´nin bir çok yerinde farklı isimler ve törenlerle uygulansa da hala güncelliğini koruyan `gelin koyunu' geleneği yaşatılıyor. ´na bağlı Kirazlı Köyü'nde damat adayları  öncesi gelin adayına kurbanlık bir koç, bir bilezik veya Cumhuriyet altını, geline ve ailesinin tüm bireylerine bayram hediyesi giysiler alıyor. Damat adayının ortalama 3  bin lira harcama yaptığı `Gelin Koyunu' ve hediyeleri gelin adayınca beğenilmezse nişanı atma nedeni olabiliyor. Süslenen, boynuzuna elma takılan kurbanlık koç ile birlikte armağanlar tepsiler içinde köyde dolaştırıldıktan sonra gelin adayının evine ulaştırılıyor. Kirazlı Köyü'nde evlenme hazırlığı yapan Coşkun Avans ile Gültane Uysal´ın `Gelin Koyunu' geleneğini yansıtan hediye alışverişi, köyde bu günlerde yapılan bu tür törenlerden sadece biri.

Bayram sonrası evlilik hazırlığı yapan Coşkun Avans, götürecekleri kurbanlık koçu titizlikle seçtiğini bu anı heyecanla beklediğini söyledi. Yaptığı harcama miktarını söylemeyen Coşkun, önemli olanın gelin adayı ve ailesinin memnun olması olduğunu söyledi. Getirilen kurbanlık koçu ve armağanları alan gelin adayı Gültane Uysal ise çok mutlu olduğunu söylemekle yetindi.

ÖNCE KOÇ HAZIRLANIYOR

Geline götürülecek koç, damat adayının ailesince büyük bir titizlikle süsleniyor. Sırtına gelin adayının kendisine elbise yaptırması için kumaş bağlanan, alnına bilezik veya beşi bir yerde takılan koçun boynuzları ise elmayla süsleniyor. Gelinin kendisi ve ailesine götürülecek armağanlar ise tepsilere konuluyor. Tüm işlemler tamamlandıktan sonra varsa damadın kardeşi veya bir yakınının tuttuğu koç önde, arkasında akrabaların hazırladığı tepsiler ve damat adayından oluşan kafile gelin adayının evine doğru yola çıkıyor. Köy içinde uzun yollar tercih edilerek yürütülen koç köyün gündemini belirliyor.

GELİN KARŞILIYOR

Önceden haber verilen gelin adayı ve ailesi genellikle kafileyi kapıda karşılıyor. Gelin adayının aile bireyleri gelen konuklardan tepsileri alırken, kurbanlık koçu ise gelin adayının kardeşi veya bir yakını teslim alıyor. Karşılıklı hal hatır sorma seremonisinden sonra aileler gelin adayının hazırladığı kahveleri yudumlamak üzere eve geçiyor.

Kirazlı Köyü'nde 16 Kasım Salı günü başlayacak bayram öncesi üç damat adayının gelin adaylarına koç gönderdiği öğrenildi.

NEDEN GELİN KOYUNU

Köyün yaşlıları geçmiş yıllarda geline götürülen kurbanlığa `Gelin Kurbanı' denildiğini, bu durumda mutlaka koçun kurban edilmesi gerektiğini, oysa değişen yaşam koşulları nedeniyle `Gelin Koyunu' adını verdikleri koçun kurban zorunluluğunun ortadan kalktığını söylediler. Kirazlı sakinleri, ``Götürülen koçun ismi gelinin koyunu olarak değiştirilince kurban edilme zorunluluğu ortadan kalkıyor. Gelin adayı bu koçu satıp parasıyla çeyizinde eksik olan şeyleri tamamlamaya çalışıyor'' dedi</TEXT>
</DOC>
