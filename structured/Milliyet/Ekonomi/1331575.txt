<DOC>
<DOCNO> 1331575 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f735e47/l/0l0smilliyet0n0btr0cis0eilanlari0eyuzde0e620e50eoraninda0eartti0cekonomi0csondakika0c0a80b110b20a10a0c13117680cdefault0bhtm/story01.htm </URL>
<DATE> 2010/11/08 </DATE>
<TIME> 15:00:14.0 </TIME>
<AUTHOR>  </AUTHOR>
<HEADLINE>
i�� ilanlar�� y��zde 62,5 oran��nda artt��
</HEADLINE>
<TEXT>Yenibiriş’in 2010’un üçüncü çeyrek verilerini içeren İstihdam Raporu’na göre, yayımlanan ilanlar, geçen yılın aynı dönemine göre yüzde 62,5 oranında artış gösterdi.Üçüncü çeyrekte en fazla aranan pozisyon muhasebe elemanı oldu. Geçen yılın aynı döneminde sıralamada daha gerilerde yer alırken, bu dönem ilk sıraya yükselen muhasebe elemanı pozisyonunu, satış temsilcisi ve sekreter pozisyonları izledi.Geçen yılın aynı döneminden farklı olarak, son raporda en çok aranan ilk 10 pozisyon arasında mimar, makine mühendisi ve yönetici asistanı pozisyonları yer aldı.En çok başvuru alan pozisyon sıralamasında 2009 ve 2010 yıllarının üçüncü üç aylık dönemleri bazında ilk sıralardaki pozisyonlarda değişiklik olmadı. En çok başvuru alan pozisyonlar, muhasebe elemanı, satış temsilcisi, sekreter, muhasebe sorumlusu, yönetici asistanı, ön muhasebe elemanı, insan kaynakları uzmanı, makine mühendisi, muhasebe uzmanı, depo elemanı olarak sıralandı.Sektörler açısından bakıldığında, en çok ilan yayımlanan sektör, yüzde 8,55 oranıyla tekstil oldu. 2009 yılı aynı döneminde en çok ilan yayımlanan sektörler arasında yüzde 6,43 oranıyla dördüncü, 2010 yılı ikinci çeyreğinde yüzde 4,74 oranıyla altıncı sırada yer alan sektör, 2010 yılı üçüncü üç aylık döneminde ilk sıraya yükseldi.Bu dönemde adaylar en çok perakendecilik-toptancılık sektöründe çalışmak üzere başvurdu. Perakendecilik-toptancılıktaki başvurular her dönem, bir önceki döneme göre artış göstererek ilk sıradaki yerini korudu.-"SATIŞ VE MUHASEBE KADROLARI GEÇEN YILIN AYNI DÖNEMİNE GÖRE DAHA HAREKETLİ"- Yenibiris.com Genel Koordinatörü Burçak Pak Yılmaz, raporda yer alan sonuçları şöyle değerlendirdi: "Satış ve muhasebe kadrolarının istihdam açısından geçen yılın aynı dönemine göre daha hareketli olduğunu görüyoruz. Geçen yılı temkinli geçiren işletmeler bu yıl özellikle 2011’e hazırlanma açısından askıya aldıkları kadro genişletme planlarını hayata geçiriyor. Tekstil sektörünün en fazla ilan veren sektör olarak birinci sıraya yerleşmesi sektörün toparlanması açısından sevindirici bir gelişme. Tekstilin yanı sıra sağlık, inşaat ve perakende, yeni yatırımlar ve büyüme planları dolayısıyla yeni yılda da en çok eleman arayan sektörlerin başında gelecek."En yeni konut projelerinin adresi burası.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
