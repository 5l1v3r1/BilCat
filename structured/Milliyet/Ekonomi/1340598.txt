<DOC>
<DOCNO> 1340598 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc477a9/l/0l0smilliyet0n0btr0cispanya0eda0eborclanma0emaliyeti0eartti0cekonomi0csondakika0c180b110b20a10a0c13156930cdefault0bhtm/story01.htm </URL>
<DATE> 2010/11/18 </DATE>
<TIME> 17:00:09.0 </TIME>
<AUTHOR>  </AUTHOR>
<HEADLINE>
ispanya���da bor��lanma maliyeti artt��
</HEADLINE>
<TEXT>İspanya, 10 ve 30 yıllık iki ayrı tahvil ihalesinde toplam 3,66 milyar avro borçlandı.İspanya Merkez Bankası’ndan yapılan açıklamaya göre hazine, ortalama faiz oranı yüzde 4,6 olan 10 yıllık tahvil ihalesinde 2,59 milyar dolarlık satış yaptı. En son Eylül ayında düzenlenen 10 yıllık tahvil ihalesinde getiri, yüzde 4,1 olmuştu.İspanya hazinesi, 30 yıllık tahvil ihalesinde ise 1,07 milyar avro borçlanırken, tahvillerin ortalama faiz oranı yüzde 5,5 oldu. Ekim ayında düzenlenen bir başka 30 yıllık tahvil ihalesinde faiz oranı yüzde 4,8 olarak belirlenmişti.-BAŞBAKAN ZAPATERO- İspanya Başbakanı Jose Luis Rodriguez Zapatero da, İspanya’nın yeni başlayan ekonomik toparlanmasının çok zayıf olduğunu ve bunun devam edeceğinin garantisi olmadığını söyledi.İspanya’nın tahvil ihraçlarında borçlanma maliyetlerinin yükselmesinde, İrlanda’da yaşanan borç sorununun ülkeye de sirayet etmesiyle ilgili endişelerin artması etkili oldu."Hala krizle karşı karşıyayız" diyen Zapatero, toparlanmanın yavaş olduğunu, ilerlemesinin belirsizliğini koruduğunu ifade etti.Zapatero, İspanya’nın ekonomiyi canlandıracak yeni önlemler dizisini uygulamaya koyacağını, emeklilik sisteminde reform planladıklarını ve İspanya’nın bütçe açığını azaltmak için 2011 yılının ilk çeyreğinde yasal bir düzenlemenin uygulamaya konulacağını belirtti.İspanya hükümeti, bu çerçevede emeklilik yaşını 65’den 67’ye çıkarmak istiyor.</TEXT>
</DOC>
