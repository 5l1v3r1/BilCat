<DOC>
<DOCNO> 1322664 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f4dbadf/l/0l0smilliyet0n0btr0cekim0ein0ezam0esampiyonu0edomates0cekonomi0csondakika0c0a30b110b20a10a0c130a96590cdefault0bhtm/story01.htm </URL>
<DATE> 2010/11/03 </DATE>
<TIME> 15:00:33.0 </TIME>
<AUTHOR>  </AUTHOR>
<HEADLINE>
ekim'in zam ��ampiyonu domates
</HEADLINE>
<TEXT>Ekim ayında fiyatı en çok artan ürün yüzde 112,22 ile domates oldu. Bunu, yüzde 33,58 ile kabak, yüzde 27,72 ile bayan kazağı, yüzde 23,36 ile patates izledi.Tüketici fiyatları açısından Ekim ayında fiyatı en çok düşen ürün ise yüzde 31,14 ile limon oldu. Yurtiçi bir hafta ve daha fazla süreli turların fiyatı yüzde 26,30, tavuk etinin fiyatı yüzde 9,25, No-Frost buzdolabının fiyatı ise yüzde 4,99 oranında geriledi.Türkiye İstatistik Kurumunun (TÜİK) verilerine göre, TÜFE bazında, en yüksek fiyat artışları domates, kabak, bayan kazağı ve patatesin dışında yüzde 23,14 ile dolmalık biberde, yüzde 22,19 ile çocuk kabanında, yüzde 19,77 ile salçada, yüzde 19,47 ile erkek kabanında, yüzde 18,52 ile erkek botunda, yüzde 16,74 ile salatalıkta gerçekleşti.Ekim ayında yumurtanın fiyatı yüzde 16,48, bayan ayakkabısının fiyatı yüzde 13,16, uçak biletinin fiyatı yüzde 4,33, kahvenin fiyatı yüzde 3,30, sucuğun fiyatı yüzde 2,86, okul servisinin fiyatı yüzde 2,71, kuru fasulyenin fiyatı yüzde 2,37, bulgurun fiyatı yüzde 2,07, tereyağın fiyatı yüzde 2,06 ve makarnanın fiyatı da yüzde 1,92 artış gösterdi.Tüketici bazında limon, yurtiçi bir hafta ve daha fazla süreli turlar, tavuk eti ve No-Frost buzdolabının dışında ekim ayında kesme şekerin fiyatı yüzde 1,86, Antep fıstığının fiyatı yüzde 1,81, tek kişilik yatağın fiyatı yüzde 1,65, yatak bazasının fiyatı yüzde 1,59, anaokulu ücretinin fiyatı yüzde 1,46 geriledi.Ekim ayında şehirlerarası otobüs ücretleri yüzde 1,39, zeytinyağın fiyatı yüzde 0,48, kömürün fiyatı da yüzde 0,43 düştü.-DOMATES, ÜRETİCİ FİYATLARINDA DA ZAM ŞAMPİYONU- Üretici Fiyatları (ÜFE) bazında ise fiyatı en çok artış gösteren ürün yüzde 77,01 ile TÜFE’deki gibi domates oldu. Bunu, yüzde 25,75 ile dolmalık biber, yüzde 19,38 ile patates, yüzde 12,12 ile canlı kuzu, yüzde 9,48 ile domates salçası, yüzde 8,22 ile büyükbaş hayvan yemi, yüzde 7,25 ile pamuk ipliği, yüzde 6,37 ile muz ve canlı dana, yüzde 3,63 ile giyim için pamuklu dokuma kumaşlar izledi.Ekim ayında erkekler için pamuklu pantolonun fiyatı yüzde 3,39, kurşunsuz benzinin fiyatı yüzde 3,37, yumurtanın fiyatı yüzde 3,02, elmanın fiyatı yüzde 2,95, bayan için pamuklu pantolonun fiyatı yüzde 2,41, buğdayın fiyatı yüzde 2,37, tatlı bisküvilerin fiyatı yüzde 2,32, dizel yakıtın fiyatı yüzde 1,92, rafine ayçiçek yağının fiyatı yüzde 1,79, ekmeklik buğday ununun fiyatı da yüzde 1,22 oranında arttı.ÜFE bazında fiyatı en çok düşen ürün yüzde 9,90 ile limon oldu. Bunu yüzde 8,93 ile tavuk eti, yüzde 6,74 ile inşaat demiri, yüzde 3,92 ile pastörize süt, yüzde 2,96 ile sert tüpler, borular ve hortumlar, yüzde 2,69 ile beyaz peynir izledi.Ekim ayında akrilik ve vinil polimer olan boyaların fiyatı yüzde 2,59, soğuk profil haline getirilmiş alaşımsız çelikten sacların fiyatı yüzde 2,45, demir veya çelikten demetlenmiş tellerin fiyatı yüzde 2,22, ham petrolün fiyatı yüzde 1,82 geriledi.</TEXT>
</DOC>
