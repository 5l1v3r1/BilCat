<DOC>
<DOCNO> 1339500 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fbc38a6/l/0l0smilliyet0n0btr0crusya0e320emilyar0edolarlik0eozellestirme0eplanini0eonayladi0cekonomi0csondakika0c170b110b20a10a0c131540a20cdefault0bhtm/story01.htm </URL>
<DATE> 2010/11/17 </DATE>
<TIME> 19:00:15.0 </TIME>
<AUTHOR>  </AUTHOR>
<HEADLINE>
rusya 32 milyar dolarl��k ��zelle��tirme plan��n�� onaylad��
</HEADLINE>
<TEXT>Rus hükümeti, bütçe açığını kapatmak için 3 yıl içinde yaklaşık 32 milyar dolarlık özelleştirme planını kabul etti.Rusya Ekonomi Bakanı Elvira Nabiullina, Başbakan Vladimir Putin başkanlığında düzenlenen bakanlar kurulu toplantısından sonra yaptığı açıklamada, aralarında ülkenin en büyük iki bankası, petrol şirketi ve demiryolları şirketinin de bulunduğu 32 milyar dolarlık özelleştirme planının kabul edildiğini söyledi.Nabiullina, 2011 ve 2013 yılları arasında devlete ait kurumların satışından yaklaşık 1 trilyon ruble (50 milyar TL) gelir elde edilmesinin planlandığını kaydetti.Rus yetkililer, daha önce yaptıkları açıklamada, önümüzdeki 5 yıl içinde 1,8 trilyon rublelik (90 milyar TL) özelleştirme yapmayı planladıklarını belirtmişti. Rus hükümetinin 800 milyar rublelik (40 milyar TL) ilave özelleştirme planını da daha sonra açıklaması bekleniyor.Hükümetin özelleştirme planını kabul etmesinin ardından ilk olarak, ülkenin en büyük ikinci kredi veren bankalarından VTB’nin yüzde 10’luk hissesinin Amerikan TPG grubuna 3 milyar dolara satılması bekleniyor.Rus hükümeti, özelleştirme planının ilanıyla, Rusya’da istikrar olduğu güvencesi vererek, yabancı yatırımcıları ülkeye çekmeyi amaçlıyor.Konut kredisi için bankaya gitmeyin.Yorum yaz</TEXT>
</DOC>
