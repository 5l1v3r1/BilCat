<DOC>
<DOCNO> 1327380 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5fc491/l/0l0smilliyet0n0btr0cissizlik0eodeneginde0eson0eiki0eyilin0een0edusuk0eseviyesi0cekonomi0csondakika0c0a50b110b20a10a0c1310a6420cdefault0bhtm/story01.htm </URL>
<DATE> 2010/11/05 </DATE>
<TIME> 15:00:21.0 </TIME>
<AUTHOR>  </AUTHOR>
<HEADLINE>
i��sizlik ��dene��inde son iki y��l��n en d������k seviyesi
</HEADLINE>
<TEXT>İşsizlik sigortası ödeneğinden yararlanan kişi sayısı son 2 yılın en düşük seviyesine geriledi. 2010 yılı Ekim ayında işsizlik sigortası ödeneğinden yararlanan kişi sayısı bir önceki aya göre yüzde 2.8 azalışla 167 bin 196 kişiye geriledi. Ekim’de 60 milyon 461 bin TL’lik işsizlik sigortası ödemesi yapıldı. Ekim ayında Ücret Garanti Fonu ödemelerinde ise bir önceki aya göre yüzde 36 azalış yaşanırken, Ücret Garanti Fonu ödemelerinden yararlanan kişi sayısında yüzde 5.7 gerileme görüldü.Türkiye İş Kurumu (İş-Kur) İşsizlik Sigortası Fonu Ekim Ayı bültenini yayımladı. Buna göre, İşsizlik Sigortası’nın uygulamaya başladığı Mart 2002 tarihinden 31 Ekim tarihine kadar sisteme 2 milyon 431 bin 106 kişi başvururken, 2 milyon 44 bin 336 kişi işsizlik ödeneği almaya hak kazandı. Mart 2002’den 31 Ekim 2010 kadar olan dönemde toplam 3 milyar 626 milyon 46.5 bin TL ödemede bulunuldu. Ekim 2010’da ise işsizlik ödeneğinden yararlanmak üzere 34 bin 613 kişi ünitelere başvuruda bulundu. 2010 yılı başından bu yana gerilemeyi sürdüren işsizlik ödeneğinden yararlanan kişi sayısı, Ekim ayında son iki yılın en düşük seviyesine indi. En son Kasım 2008’de 165 bin kişi işsizlik ödeneğinden yararlanırken, 2010 yılı Ekim ayında ödenekten yararlanan kişi sayısı 167 bin 196 kişiye geriledi. Bu çerçevede 167 bin 196 kişiye 60 milyon 461 bin TL ödeme yapıldı.-ÜCRET GARANTİ FONU’NDAN YARARLANAN KİŞİ SAYISI YÜZDE 5.7 GERİLEDİ-İşsizlik Sigortası Fonu içinde değerlendirilen Ücret Garanti Fonu’nun varlığının, 31 Ekim tarihi itibariyle, ödemeler toplamı 53 milyon 142.6 bin TL düşüldükten sonra 118 milyon 210 bin TL olduğu belirlendi. Ekim’de Ücret Garanti Fonu’ndan 609 kişiye toplam 1 milyon 201.2 bin TL ödeme yapıldı. Ücret Garanti Fonu’ndan yararlanan kişi sayısı bir önceki aya göre yüzde 5.7, ödenen miktar ise yüzde 36 azaldı. Ocak ayında 929 kişiye 1 milyon 549 bin TL, Şubat ayında 980 kişiye 1 milyon 737 bin TL, Mart ayında 832 kişiye 1 milyon 409 bin TL, Nisan ayında 2 bin 841 kişiye 4 milyon 776 bin TL, Mayıs ayında 3 bin 464 kişiye 3 milyon 780 bin TL, Haziran ayında 377 kişiye 739 bin TL, Temmuz ayında bin 167 kişiye 2 milyon 508 bin TL, Ağustos’ta 642 kişiye 1 milyon 281 bin TL, Eylül’de 576 kişiye 1 milyon 895 bin TL ödeme yapıldığı belirlendi. Yılın ilk 10 ayında toplam 12 bin 417 kişiye 20 milyon 874 bin TL’lik ödemede bulunuldu.-EKİM’DE 757 BİN TL KISA ÇALIŞMA ÖDENEĞİ VERİLDİ- Ekim ayında geçmiş aylardan kazanılan haklarla birlikte 3 bin 152 kişiye 757 bin TL kısa çalışma ödeneği verilirken, Ocak-Ekim döneminde toplam 38 milyon 279 bin TL’lik ödeme yapıldığı görüldü. 2009 yılının tamamında 162 milyon 506 bin TL’lik ödeme yapılırken, Ocak ayında 10.3 milyon TL, Şubat ayında 8.3 milyon TL, Mart ayında 6.1 milyon TL, Nisan ayında 3.6 milyon TL, Mayıs ayında 2.5 milyon TL, Haziran ayında 1.4 milyon TL, Temmuz ayında 2 milyon 91 bin TL, Ağustos’ta 2 milyon 186 bin TL, Eylül ayında 1 milyon 83 bin TL’lik kısa çalışma ödeneği verilmişti.-İŞSİZLİK FONU VARLIĞI 45 MİLYAR TL’YE DAYANDI- 31 Ekim 2010 tarihi itibariyle, Fonun girişler toplamı; 19 milyar 55 milyon TL işçi ve işveren primi, 6 milyar 435 milyon TL devlet katkısı, 15 milyon 622 bin TL idari para cezası, 422 milyon 618 bin TL gecikme zammı, 203 bin TL diğer gelirler, 181 milyon 114 bin TL iade girişi, 32 milyar 833 milyon TL faiz geliri olmak üzere toplam 58 milyar 943 milyon TL olarak gerçekleşti. İşsizlik Sigortası Fonu toplam varlığı, çıkışlar toplamı 13 milyar 956 milyon TL düşüldükten sonra 44 milyar 987 milyon TL oldu. İşsizlik Sigortası Fonu toplam varlığı, çıkışlar toplamı 13 milyar 956 milyon TL düşüldükten sonra 44 milyar 987 milyon TL oldu.</TEXT>
</DOC>
