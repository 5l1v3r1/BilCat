<DOC>
<DOCNO> 1345359 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510887/s/ff5ff1c/l/0L0Smilliyet0N0Btr0Ckayitdisi0Eolarak0Eanilmaktan0Erahatsizlar0Cekonomi0Chaberdetay0C250B110B20A10A0C1318140A0Cdefault0Bhtm/story01.htm </URL>
<DATE> 2010/11/25 </DATE>
<TIME> 15:00:34.0 </TIME>
<AUTHOR>  </AUTHOR>
<HEADLINE>
Kayıtdışı olarak anılmaktan rahatsızlar
</HEADLINE>
<TEXT>, Perşembe|
Kayıtdışı olarak anılmaktan rahatsızlarTemsil ettiği alanın kayıt dışı sektörler arasında anılmasından rahatsız olan İNTES, “kronik ödememe alışkanlığı olanlarla aynı kefede” bulunmak istemiyor.24 Kasım 2010EMLAK - TEBERNÜŞ KİREÇCİ
 İnşaat Sanayicileri  Sendikası (İNTES) Başkanı Şükrü Koçoğlu, kamuya ait alacakların yeniden yapılandırılmasıyla ilgili olarak, “İnşaatçılar vergisini, sigortasını ve diğer borçlarını zamanında ödeyen insanlardır. Kronik ödememe alışkanlığı olanlarla aynı kefeye konmaya karşı çıkıyoruz” dedi.
Koçoğlu, İNTES tarafından Rixos Otel’de düzenlenen ve Devlet Bakanı ve Başbakan Yardımcısı ’ın da katıldığı, ‘Ekonomik Kalkınma ve İnşaat Sektörü’ konulu toplantıda, sektörün sorunlarını anlattı.

‘Bu algı değişmeli’
Konuşmasında inşaat sektöründeki kayıtdışılık,  sorunları, inşaat firmalarının ortaklarına kar dağıtımı, sektörde istihdamın teşviki, kamuya olan borçların yeniden yapılandırılması ve yatırımların ekonomiye kazandırılması konularına değinen Koçoğlu, özellikle kayıtdışılık konusunun sektörün en önemli sorunlarından biri olduğunun altını çizdi. 
Hiç hak etmedikleri halde inşaat sektörünün kayıtdışının yoğun olduğu sektörlerden biri olarak gösterilmesinden rahatsızlık duyduğunu ifade eden Koçoğlu, sektörde vergisini,  primlerini düzenli ödeyenlerin bu nitelendirmeden rahatsızlık duyduğunu belirtti. 
Koçoğlu, istatistiklerde, inşaat sektörünün kayıtdışılığın en yoğun olduğu sektör olarak gösterilmemesi ve bu algının değişmesi gerektiğini kaydetti.
 
GÜNÜN KULİSİ
Konut sektörü yeni çatı arayışında
Konut sektörü, sorunlarını çözmek için oluşuma gidiyor.  Konut Gayrimenkul Yatırım Ortaklığı (GYO), yönetim kurulu üyeliği Urban Land Institute (ULI) Türkiye temsilcisi Haluk Sur’un organize ettiği yeni oluşum, konut ve inşaat sektöründe Türkiye Müteahhitler Birliği’ni örnek alacak. 
Yeni organizasyonun adı Türkiye Gayrimenkul Yatırımcıları Birliği (TÜGYAB) olacak. TÜGYAP’ın Alışveriş Yatırımcıları Derneği (AYD), Gayrimenkul Yatırım Ortaklığı Derneği (GYODER),  İnşaat Malzemecileri Derneği (İMSAD) ve  İnşaatçılar Derneği (İNDER) gibi sektörün alt organizasyonlarını bünyesine katması bekleniyor.  
Bu yeni oluşum için cevaplanması gereken temel bir soru gösteriliyor.?Bugüne kadar kendi kimliklerini daha çok İNDER?bünyesi altında ortaya koyan konut üreticileri, bundan sonra yollarına TÜGYAB’ın doğrudan üyeleri olarak mı devam edecekler yoksa İNDER tarafından mı TÜGYAB çatısı altında temsil edilecekler? TÜGYAP ilk toplantısını geçtiğimiz günlerde sessiz sedasız yaptı. Organizasyonu destekleyenler arasında Hasan Rahvalı, Ömer , Altan Elmas, Ali Dumankaya, Ramadan Kumova ve Emre Çamlıbel gibi isimler yer alıyor.
 
‘Kent değişmediğinde kamu müdahale etmeli’

 İstanbul’da gecekondulaşmanın köklerini 1930’lu yıllara kadar dayandıran DAP Yapı Yönetim Kurulu Başkanı Ziya Yılmaz, şehrin göç almasıyla kentin yüzde 70’inin kaçak yapılardan oluştuğunu dile getirdi.
Çarpık yapılaşmanın 1999 depreminde zayiatı artırdığını belirten Yılmaz, “İstanbul başta olmak üzere bütün Türkiye’yi yeniden inşa etmek, binaları düzeltmek gerekiyor. Dönüşüm projelerini bu yüzden gönülden destekliyoruz” diye konuştu.  Bu projenin çok çaplı olduğunu, ancak devlet eliyle yapılabileceğini belirten Yılmaz, tüm bunlara ek olarak İstanbul’un dinamik yapısı gereği fiziksel ve sosyal profilinin sürekli değiştiğine dikkat çekti. Yılmaz, “Kentlerdeki değişim kendiliğinden gerçekleşmediğinde kamusal müdahale devreye girmeli ve sadece mimari mantıkla yapılmamalı” şeklinde konuştu.

İyi örnekler var
’ndaki dönüşümü kentin kötü imajının yenilenmesine iyi bir örnek olarak sunan Yılmaz, bundan ders çıkarılmasını tavsiye etti. Yılmaz sözlerini şöyle sürdürdü; “Tarlabaşı’nda kentsel dönüşüm projesi onaylanınca uzlaşma süreci hazırlıkları yapıldı. Mülk sahipleriyle görüşüldü ve bölgede yaşayanların memnuniyetsizliği, projeyi fırsata dönüştürdü. Karşılıklı görüşmeler ile uzlaşma süreci devam ettirildi” diye konuştu.
Tarlabaşı’ndaki sürecin Cihangir’deki süreçten farklılıklar taşıdığına dikkat çeken Yılmaz, “Cihangir dönüşümüne bireysel girişimcilerin mülkleri satın alması ve mülkiyet yapısının değişmesi yoluyla yenilenmişti” diyerek sözlerini bitirdi.
Ziya Yılmaz’ın dönüşüm reçetesi:
1- Kişisel çabalarla ancak küçük ve bölgesel dönüşümler gerçekleştirilebilir.
2- Daha büyük ve kalıcı çözüm için devletin (kamusal) müdahalede bulunması gerekiyor.
3- Tarlabaşı kentsel dönüşüme iyi bir örnek.
 
Eyüp’ün ilk AVM’si nisanda kapılarını açıyor
Beyaz İnşaat tarafından gerçekleştirilen White Hill, 10 Nisan 2011’de Eyüp’de ziyaretçilerine açacak. Bölgenin ilk çağdaş alışveriş merkezi olma özelliğini taşıyan ve Atatürk Bulvarı ile Saya Yolu Caddesi kesişimin de yer alan White Hill, Alibeyköy ve Eyüp’ün lokasyon avantajlarından faydalanıyor.
15 bin metrekare alana sahip olan White Hill, 5 kat üzerine inşa edildi. 50 mağazanın yer aldığı AVM, eğlence alanları ve açık hava sineması ile de alışverişin dışında, ziyaretçilerinin eğlenmelerini de hedefliyor. AVM’de tüm yiyecek ve içecek ünitelerinin kendilerine ait terasları da olacak.
AVM’de misafirlerin rahat girişi için iki ayrı yaya girişi bulunurken açık ve kapalı olmak üzere 500 araçlık iki ayrı otopark bulunacak. Alışveriş merkezinin çevresi geniş peyzaj alanlarıyla zenginleştirilirken proje tamamen misafirlerin,  ve otopark sorunu yaşamadan, güvenli ve iyi iklimlendirilmiş bir ortamda bulunmaları üzerine kuruldu.</TEXT>
</DOC>
