<DOC>
<DOCNO> 1343290 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd46955/l/0l0smilliyet0n0btr0cilk0e90eayda0egaza0ebasan0evestel0esatislarini0eyuzde0e120eartirdi0cekonomi0chaberdetay0c210b110b20a10a0c13164330cdefault0bhtm/story01.htm </URL>
<DATE> 2010/11/21 </DATE>
<TIME> 03:01:36.0 </TIME>
<AUTHOR>  </AUTHOR>
<HEADLINE>
ilk 9 ayda gaza basan vestel sat����lar��n�� y��zde 12 art��rd��
</HEADLINE>
<TEXT>Vestel net dönem karını 9.8 milyon dolar olarak açıklarken, 2010 yılında üretim adetleri bazında yüzde 12’lik artış gerçekleştirildiğini, satışların ise yüzde 75’inin ihracata gittiğini açıkladı. Açıklamaya göre, Vestel, satışlarının yüzde 68’ini Avrupa ülkelerine, yüzde 25’ini yurt içine ve yüzde 7’sini de diğer ülkelere yaptı. Net satışlar da yüzde 12 artış gösterirken adet bazında ise yüzde 6’lık artış oldu. Kapasite kullanımı arttıVestel Elektronik, beyaz eşya tarafında 2009 yılı dokuz aylık dönemde kapasite kullanım oranı yüzde 52 iken bu oran 2010’un aynı döneminde yüzde 59’a çıktı. LCD TV’de ise 2010 yılının ilk dokuz ayında kapasite kullanımı yüzde 59’dan yüzde 60’a ulaştı.  Ar-Ge faaliyetlerine büyük önem veren şirket, 2010 Eylül ayı sonuna kadar TV ve elektronik cihazlarda yaklaşık 23.8 milyon dolar, beyaz eşyada ise 11.9 milyon dolar olmak üzere toplam 35.7 milyon dolarlık yatırım yaptı.  Şirket yetkilileri, Avrupa’daki talebin yavaş da olsa toparlanma sürecine girdiğini kaydederek bununla birlikte buzdolabı, çamaşır makinesi, fırın ve bulaşık makinesinden oluşan dört ana üründe şirket satışlarının sektör satışlarının üstünde büyüdüğünü ve pazar payının geçen yılın aynı dönemine göre arttığını vurguladı. En yeni konut projelerinin adresi burası.Yorum yaz</TEXT>
</DOC>
