<DOC>
<DOCNO> 1343276 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd4695d/l/0l0smilliyet0n0btr0cdunya0egolfculerini0eturkiye0eye0egetirecek0cekonomi0chaberdetay0c210b110b20a10a0c13164220cdefault0bhtm/story01.htm </URL>
<DATE> 2010/11/21 </DATE>
<TIME> 03:00:28.0 </TIME>
<AUTHOR>  </AUTHOR>
<HEADLINE>
d��nya golf����lerini t��rkiye���ye getirecek
</HEADLINE>
<TEXT>EMLAK - TEBERNÜŞ KİREÇCİ30 yıldan beri Ege Bölgesi’nde yazlık inşa eden Artev  Gayrimenkul, bugüne kadar 40’tan fazla  konut projesine ek olarak gerçekleştirdiği Kuşadası İnternational Golf Resort ile dünya golfçülerini Türkiye’ye çekmek istiyor. Özyer Grup’a bağlı olarak bu zamana kadar inşa ettikleri 5  bine yakın konutun 3  binden fazlasını yabancılara sattıklarını dile getiren Satış ve Pazarlama Uzmanı Önder Dağ , Türkiye’de yabancılara yönelik en  fazla satışı gerçekleştiren şirket olduklarını dile getirdi. Mayıs 2011’de 780 konutunu teslim edecekleri Türkiye’nin ilk ev alınabilen 18 delikli  şampiyona sahasını inşa ettiklerini belirten Dağ, Türkiye’den yazlık alan yabancılar hakkında da detaylı bilgiler verdi.Mayısta geleceklerFethiye, Bodrum, Kuşadası, Göcek, Dalaman, Kalkan  ve Didim’de  yazlık konut inşa ettiklerinin altını çizen Dağ, “Şu an yaklaşık 900 civarında konutun inşası devam ediyor. Bunların 780’i Kuşadası İnternational Golf Resort’ta bulunuyor. Buradaki konutları Mayıs 2011’de sahiplerine teslim edeceğiz” diye konuştu. Bu projede yatırımcılara ve golf sporuna gönül verenlere hitap ettiklerini açıklayan Dağ, şunları söyledi:“Kuşadası’nda golf oyun stratejisi açısından en iddialı projelerinden birini hayata geçiriyoruz. Burada inşa ettiğimiz 650 bin metrekarelik saha, Amerikan standartlarına  sahip. Uluslararası turnuvalara ev sahipliği yapabilecek şampiyona sahası niteliğindeki bu saha engebeli bir arazide yer alıyor. En  önemli  özelliği deniz seviyesinden 250 metre yüksek oluşu. Ayrıca delikler arası yükseklik farkı 120 metrenin  üstünde olduğu için Türkiye’nin en zor sahası olacak. Buda  zor etapları seven uluslararası golf oyuncularının turnuvalarına ev sahipliği yapmamız anlamına geliyor.”‘Golfçülerin uğrak yeri olacak’Sahanın yakınındaki evlerde kiralama oranının yüksek olacağını belirterek Kuşadası İnternational Golf Resort hakkında bilgi veren Dağ, projenin 2200 konuttan oluştuğunu söyleyerek, “İnşaata 2009’da başladık. Konutların 780 tanesi ve hemen yanındaki golf sahasının ilk 9 deliği Mayıs 2011’de hizmete girecek. Sahanın kalan 9 delikli ikinci etabı ise Mayıs 2012’de kullanıma açılacak” diye konuştu. Golf sahasına çok yakın oldukları için olduğunu belirten Dağ, “Golf turnuvaları yılın 48 haftasına yayılacak. Bu durumda kiralama periyodunun yüksek olduğunu ve yatırımcılara hitap edildiğini söyleyebilirim” dedi.Hangi ülkenin vatandaşı hangi yazlığı nasıl alıyor?30 yıldan bu yana yabancılara konut sattıkları için bu konuda iyi deneyime sahip olduklarını dile getiren Önder Dağ, yabancıların Türkiye’de gayrimenkul alırken ülkelerine göre farklı farklı davrandıklarını söylüyor. Dağ’ın bu zamana kadarki gözlemleri şöyle:İngilizler:  Küçük mekanları ve havuzu  severler. Denize önem vermezler. Araştırmadan, çabuk karar verirler ve çok kolay vazgeçerler. En fazla iptal İngilizlerde yaşanır. Memnun edilmeleri zordur.Hollandalılar ve Belçikalılar: Fiyata  çok dikkat ederler, çok araştırmacı ve detaycıdırlar. Zor alıp kolay vazgeçmezler. En iyiyi en ucuza isterler.Ruslar: Pazarlık yapmazlar. Beğenmeleri çok önemlidir. Konutun kalitesi, denize sıfır ve müstakil olması çok önemlidir. Ödeme konusunda  en az sorunun yaşandığı millettir.Almanlar ve Avusturyalılar: Alım kararını zor verirler. Lüks düşkünü ve beklentileri  çok yüksektir. İstenen fiyatı ödeyebilirler ama kaliteyi iyi araştırırlar.İsveç ve Norveçliler: Çok dikkatli ve detaycıdırlar. Ev alırken kılı kırk yararlar. Beğendiklerinde pazarlık yapmazlar. Mantıklı hareket ederler. Güneşin altında 2-3 saat kalmaları karar vermelerini kolaylaştırır.Fransızlar: Lokasyonu beğendirmek zordur. Bu yüzden konuttan ziyade çevredeki doğa, tarih ve diğer önemli şeyleri  önplana çıkartmak gerekir. Saatlerce pazarlık yaparlar.Amerikalılar:  Çok rahattırlar,  kolay ikna edilebilirler, duygusal hareket ederler. Beğendiklerinde alırlar.Azeriler: Türkiye’ye hayranlar. Makul  oranda pazarlık yaparlar ve kolay beğenirler. Altyapı, lokasyon ve deniz önemlidir. Kendi ülkeleri çok estiğinden  rüzgarsız  bölgeleri tercih ederler.Ukraynalılar: Davranış eğilimleri Ruslar’a  çok benzer ama alım güçleri Ruslar kadar değildir. Doğallık ve teknoloji bu Adres’te Doğallığı ve yeşilliği projelerinde mutlaka değerlendiren Dumankaya, Tuzla’daki Adres Lobi’de her katta teras bahçeleri bulunan bir konsept izlediFİYATLAR HANGİ DÜZEYDE: Konut fiyatı: 57 bin TL ile 226 bin TL arasında.Projedeki binaların kat yükseklikleri: 10.Proje yaşayacak insan sayısı: Bin kişi.ULAŞIM AVANTAJLARI:En yakın okullar: Gülizar Zeki Oktan İlköğretim Okulu sekiz kilometre, Koç Lisesi 15 kilometre, Pendik Lisesi 10 kilometre.En yakın poliklinik ve hastaneler:  Esenyalı Sağlık Ocağı dört kilometre, Pendik Devlet Hastanesi 10 kilometre.En yakın alışveriş merkezi: Neomarin beş kilometre, Pendorya yedi kilometre, Viaport sekiz kilometre.Sabiha Gökçen Havaalanı’na uzaklığı: Sekiz kilometre.Anayollara mesafesi: TEM Kurtköy gişelerine 12 kilometre.NASIL BİR YAŞAM SUNUYOR?Projenin ana merkezi projeye de adını veren lobisi. Yüksek tavanlı bu lobi siteye ana girişi sağlıyor ve kapsamlı bir lobi hizmeti veriyor. Lobinin iki yanında kafeterya, fitness center, sauna ve hamam ile toplantı salonu gibi sosyal donatı alanları bulunuyor. Lobiye yakın dış cephede semt çarşısı yer alıyor. Bunun yanı sıra yeşil alanlara geniş yer ayrılan projede, 350 metrekare açık yüzme havuzu, çocuk havuzu, çocuk oyun alanı, mini basketbol sahası, yansıma havuzları, yürüyüş ve koşu parkurları, 24 saat güvenlik bulunuyor.Her katta teras bahçelerin bulunduğu Adres Lobi’de dairelere en son bilişim teknolojisi hizmetleri sunuluyor. Bu teknik özellikler projenin en ayırt edici özelliklerini oluştururken her daireye kapalı devre yayın ve iletişim platformu kurularak teknolojiden en üst seviyede yararlanıyor.Dumankaya Adres Lobi’de anneler ve babalar için sosyal donatı alanları tavsiye edilirken toplantı salonları da görüşmelerin sağlığı için önemli bir yer işgal ediyor. ‘Asıl sorumlular kamu kurumlarıdır’Kentsel dönüşümün tam anlamıyla gerçekleşebilmesi için asıl sorumluların kamu kurumları olduğuna değinen Fi Yapı Yönetim Kurulu Başkanı Fikret İnan, yapılacak kanunlarla kent merkezlerinde eski yapıların yıkılarak yerine her türlü sosyal donatının yer aldığı konutların yapılmasını tavsiye ediyor.İstanbul’da şehir merkezindeki yapıların eski ve depreme dayanıksız olduğunu belirten İnan, “Binaların çoğunluğunun otoparkı bulunmadığı için araçlar sokaklara park ederek geçiş yollarını daraltmakta ve gözü rahatsız eden bir görüntü ortaya çıkarmakta” diye konuşuyor. Bu binaların yıkılması gerektiğini tavsiye eden İnan, “Yıkılan binaların yerine her türlü sosyal donatısı ve kapalı otoparkı olan, depreme dayanıklı binaların yapılması gerek” diyor. İnan, böyle bir dönüşüm gerçekleştiği takdirde kentnle birlikte müteahhit ve evi yenilenip daha çok değerlendiği için ev sahibinin kazanacağını iddia ediyor. Kentsel dönüşümün çok ağır ve aksak ilerlediğinin altını çizen İnan, bir binanın yıkılıp yeniden yapabilmesi için bütün mülk sahiplerinin onayının gerektiğini ifade ederek, “Bir kişi bile onay vermezse o binayı yıkamıyorsunuz. Yapılacak yasal düzenlemeyle çoğunluğun sağlanması ile binanın yıkılması gerekiyor” diye konuşuyor.Kentsel dönüşüm konusunda yapılması gereken en önemli konulardan birisinin de parsel birleştirmesi olduğuna dikkat çeken İnan, “Birkaç binanın içinde bulunduğu küçük parsellerin birleştirilmesi ve daha büyük projelerin hayata geçirilmesi için gerekli teşvikler yapılmalı. Bu konuda asıl görev kamunun” diyerek sözlerini bitiriyor.Fikret İnan’ın dönüşüm reçetesi:1- Yapılacak ilk iş yasal düzenleme.2- Şehir merkezindeki binaların yıkılıp yerine içinde her türlü sosyal donatının bulunduğu, kapalı otoparkı olan, depreme dayanıklı binalar yapılmalı.3- Kent merkezlerindeki parsellerin birleştirilmesiyle binaların daha büyük parsellere yapılması gerekiyor. Böylece otopark ve sosyal alanlara yer ayrılır. SGK 39 milyona Şişli’de arsa satıyorSosyal Güvenlik Kurumu (SGK) İstanbul’da mülkiyeti kendisine ait olan arsa, apartman dairesi ve iş hanından oluşan  4 gayrimenkulünü satışa çıkardı.Sosyal Güvenlik Kurumu tarafından yapılan açıklamalara göre satışa çıkan gayrimenkuller Şişli ve Beyoğlu’nda bulunuyor. Listedeki en yüksek tahmini bedele sahip olan Şişli Meşrutiyet Mahallesi’ndeki arsa 8 bin 195 metrekare yüzölçümünde. Bu arsa için 39 milyon TL tahmini bedel tayin eden SGK, geçici teminat içinde 1 miyon 950 bin TL istiyor.Satışa çıkan diğer taşınmaz ise Beyoğlu Gümüşsuyu’nda bulunuyor. Buradaki 97 metrekarelik oturuma sahip olan apartman için 1 milyon 200 bin TL isteyen SGK, geçici teminat olarak 60 bin TL tayin ediyor. Yine Beyoğlu’ndaki üçüncü taşınmaz ise Hacımimi Mahallesi’ndeki iş hanı. Burası için 1 milyon 56 bin 250 TL tahmini bedel isteyen SGK, geçici teminatı 52 bin 812 TL olarak belirledi.SGK tarafından satışa çıkarılan son taşınmaz ise Şişli Ortaköy Mahallesi’nde bulunuyor. Buradaki 70 metrekarelik apartman dairesi için 245 bin TL isteyen kurum, geçici teminat olarak 12 bin 250 TL tayin etti.SGK, taşınmazlarının ihalesini 23 Aralık 2010 tarihinde genel müdürlük binasında gerçekleştirecek.</TEXT>
</DOC>
