<DOC>
<DOCNO> 1331757 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f74176b/l/0l0smilliyet0n0btr0cdavulcu0eve0ezurnaci0eda0evergi0emagduru0eoldu0cekonomi0csondakika0c0a80b110b20a10a0c13118150cdefault0bhtm/story01.htm </URL>
<DATE> 2010/11/08 </DATE>
<TIME> 17:00:48.0 </TIME>
<AUTHOR>  </AUTHOR>
<HEADLINE>
davulcu ve zurnac�� da vergi ma��duru oldu
</HEADLINE>
<TEXT>CHP Muğla Milletvekili Fevzi Topuz, düğünlerde davul, zurna, org gibi müzik aletlerini çalan vatandaşların vergiden muaf tutulmasını istedi.CHP Muğla Milletvekili Fevzi Topuz, TBMM Başkanlığı’na, Maliye Bakanı Mehmet Şimşek’in yanıtlaması istemiyle soru önergesi verdi.-DÜĞÜN ÇALGICILARININ VERGİ BORÇLARI TBMM GÜNDEMİNDE- Muğla’nın Milas İlçesi Dibekdere ve Selimiye köylerinde yaşayan ve geçimini yaz aylarında düğünlerde davul zurna çalarak bahşişle yaşamını sürdüren yaklaşık 2 bin kişinin mağdur durumda olduğunu belirten Topuz, Maliye Bakanı’na, şu soruları sordu: "Yeşil kart ve devlet yardımları ile yaşamlarını sürdürürken düğünlerde basit bir müzik aleti (davul, zurna, org vb) çalan vatandaşlarımız vergi borçları yüzünden mağdurdurlar.Bu mağdur durumdan kurtarılması için ne gibi çalışma yapmaktasınız? Davul,zurna ya da bir müzik aleti çalarak yaşamlarını sürdüren köy halkı, mükellefliklerinin basit usulden neden ‘müzisyene’ çevrilmesine karar verilmiştir? Düğünlerde katılan basit müzik aletleri (davul ve zurna) çalanla büyük otellerdeki profesyonel müzik yapanlar eşdeğer tutulması roman kültürünü yaşatan bu insanlara haksızlık yapılmıyor mu? Halk kültürünü yaşatan bu insanların vergiden muaf tutulması bir zorunluluktur. Ne zaman bu insanlara vergiden muaf tutacaksınız?"</TEXT>
</DOC>
