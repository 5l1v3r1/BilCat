<DOC>
<DOCNO> 1321866 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f49c206/l/0l0smilliyet0n0btr0cbasbakan0etayyip0eerdogan0eolsun0eda0euniversiteli0eissiz0eolsun0cekonomi0chaberdetay0c0a30b110b20a10a0c130a94880cdefault0bhtm/story01.htm </URL>
<DATE> 2010/11/03 </DATE>
<TIME> 03:00:55.0 </TIME>
<AUTHOR>  </AUTHOR>
<HEADLINE>
ba��bakan tayyip erdo��an: olsun da ��niversiteli i��siz olsun
</HEADLINE>
<TEXT>RA MilliyetErdoğan, dün TOBB İkiz Kuleler’de düzenlenen 6. Türkiye Ticaret ve Sanayi Şûrası’na katıldı. Türkiye’nin bu anlamda kendine yetme noktasına geldiğini ifade eden Erdoğan, şöyle konuştu:“Efendim üniversite bitirecek de ne olacak? Üniversiteli işsizler mi olacak’ dediler. Olsun da üniversiteli işsiz olsun. ABD’de, Avrupa’da üniversiteli işsizler yok mu? Bunları zaman kendi içinde hallediyor. Bizde de zamanı geldiğinde halledecek. Geleceğe bu doğrultuda bakmak realist bir bakış açısı olmalı.” Erdoğan, tüm sorunları bir günde, bir gecede çözmeyi arzu ettiklerini ifade ederek, “Elimizde de sihirli değnek yok” diye konuştu. Prim affı bayramdan önceBaşbakan Recep Tayyip Erdoğan, vergi-prim affı ile bunların yeniden yapılandırılmasına ilişkin çalışmanın bayramdan önce tamamlanarak af bekleyenlere müjde olarak açıklanması için talimat verdi. Erdoğan, “Bayramdan önce bitirmek isabetli olur. Hem de bayrama müjde olur. Bizim için çok önemli hem devlet hem de yapılandırmaya katılanlar kazanacak” dedi. Ticaret ve Sanayi Şûrası’nın ardından düzenlenen basın toplantısında Başbakan Recep Tayyip Erdoğan, üretimin üzerindeki yüklerin kaldırılmasına ilişkin olarak, “Bizim petrol kuyularımız yok. Bizim tek kaynağımız vergi. Eğer bu imkânları da biz tamamiyle yok kabul edersek o zaman memurunun maaşını veremeyen bir devlet konumuna düşeriz” diye konuştu. </TEXT>
</DOC>
