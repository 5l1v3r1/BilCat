<DOC>
<DOCNO> 1332708 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510887/s/f81ea6a/l/0L0Smilliyet0N0Btr0Cis0Earayan0Eda0Eeleman0Earayan0Eda0Etweet0Eliyor0Cekonomi0Csondakika0C10A0B110B20A10A0C13125670Cdefault0Bhtm/story01.htm </URL>
<DATE> 2010/11/10 </DATE>
<TIME> 13:04:35.0 </TIME>
<AUTHOR>  </AUTHOR>
<HEADLINE>
İş arayan da eleman arayan da tweet'liyor
</HEADLINE>
<TEXT>Her geçen gün hayatımızı sarıp sarmalayan sosyal ağlar artık sadece eğlence ve iletişim için kullanılmıyor. Yeni trend sosyal ağlar üzerinde iş aramak. Genç nüfus arasında yüzde 20’ye dayanan  oranları dikkate alındığında bu eğilim ’de de tutacak gibi görünüyor.

İnsan kaynakları sitelerinin ortaya çıkmasıyla birlikte kapı kapı dolaşıp CV bırakma devri sona ermişti. Sosyal medyanın devreye girmesiyle de insan kaynakları siteleri ‘out’ olmaya başladı. Artık iş ve eleman talepleri sosyal ağlar üzerinden yapılıyor. İş bulmak için şansınızı artırmak istiyorsanız iyi bir CV’den çok sosyal ağlarda aktif bir takipçi listesine ihtiyacınız var.

İş arayanlar sosyal ağlarda buluşuyor 
Kullanıcı sayıları her geçen gün artan ,  ve Friendfeed iş aramak için de en çok kullanılan sosyal ağlar haline geldi. Twitter üzerinde paylaşılan iş ilanlarını şehirlere ve sektörlere göre listeleyen www.kariyertwit.com‘da şimdiye kadar ’dan 2 bin 778, ’dan ise 663 iş ilanına yer verilmiş. Çoğu www.secretcv.com’dan alınan ilanlar arasında mağaza müdüründen CNC operatörüne kadar pek çok pozisyon bulmak mümkün. İş ilanlarının Twitter üzerinde yayınlandığı bir hesap da www.twitter.com/isbul. Bu hesabı da 945 Twitter kullanıcısı takip ediyor.

Twitter’ın yanı sıra iş aramak için kullanılan bir diğer sosyal ağ da Friendfeed. Site üzerinde Türkçe olarak açılan hesaplardan www.friendfeed.com/jobsff bin 987, www.friendfeed.com/isservisi 651, www.friendfeed.com/ff- 459 ve www.friendfeed.com/insan-kaynaklari ise 974 kullanıcı tarafından takip ediliyor.

İş talebi dalga dalga yayılıyor 
Web 2.0 teknolojisiyle birlikte hayatımıza giren sosyal ağların artık sadece iletişim ve eğlence için değil bilgiye ulaşmak ve yaymak adına da önemli bir platform olduğunu belirten sosyal  danışmanı Ercüment Büyükşener, eğitimli  piyasasında işsizlik oranının son derece yüksek olduğu Türkiye’de sosyal ağların iş aramak için kullanılmasının kaçınılmaz olduğunu söylüyor.

Büyükşener, “Twitter’da ya da Facebook’da yazdığınız ‘şu şartlarda iş arıyorum’ cümlesi onlarca arkadaşınızın ‘beğen’ butonuna basması veya kendi profillerinde paylaşması sayesinde o kişilerin takipçilerine ulaşabiliyor. İş arama sürecine sizinle birlikte üyesi olduğunuz sosyal ağlardaki takipçilerinizi ve onların takipçilerini de katmış oluyorsunuz. Bunu suya atılan bir taşa benzetmek mümkün. Her dalga bir sonrakini yaratıyor ve neticede iş talebiniz hiç tahmin etmediğiniz Işverenlerin önüne gelebiliyor” diyerek, sosyal ağlarda iş aramanın klasik iş arama yöntemlerine göre çok daha avantajlı olduğunu belirtiyor.

Herkes kendi göbeğini kendisi kesecek 
Sosyal medyanın gelecek 10 yılda iş görme süreçlerinin belirleyici faktörü haline geleceğini ifade eden Fütüristler Derneği Başkanı Ufuk Tarhan da klasik kariyer sitelerinin ve İK süreçlerinin artık işlevini kaybetmeye başladığını söylüyor. İş ve eleman arayanların mevcut kurgulardan memnun olmadığını belirten Tarhan, “Sosyal ağlardaki profil bilgileri yeni gerçeğimizdir. Burada herkes kendi göbeğini kesecek. Kendi işini, bağlantılarını kendi yaratacak. Bu da ancak kişilerin sosyal ağlarda olması, dikkat çekmesi ve aranır hale gelmesi ile mümkün” diye konuştu.

Şirketler sosyal ağlara erişimi engelliyor 
Türkiye’de pek çok şirketin bir Facebook sayfası açmayı sosyal medyayı kullanmak olarak algıladığını dile getiren Ufuk Tarhan, “Bunlar elbetteki yeterli değil. Henüz emekleme safhasında bile değiliz. Pek çok kurumda sosyal ağlara erişim kapalı zaten. İK’cılar da daha yeni yeni çalışanları, personel adaylarını sosyal ağlarda gözlemeye başlıyor” dedi.

Geleceğin işgünü piyasası sosyal ağlarda 
Çok yakın bir gelecekte şirketlerin hızla sabit ücretle çalışan ve hem işlevlerini hem de verimliliklerini yitirmiş kadrolarını tasfiye etmeye başlayacağını kaydeden Tarhan, İK uzmanlarının çok sıkı bir ‘becerikli eleman’ portföyüne sahip olması gerekeceğini, bu tür bağlantıların da sosyal ağlardan sağlanabileceğini söylüyor.

Twitter’da nasıl iş buldum 
Sosyal medya uzmanı Taci Yalçın, Twitter aracılığıyla nasıl iş bulduğunu şöyle anlatıyor: “Bir süredir sosyal medya alanında iş arıyordum. Her sabah search.twitter.com adresine girip iş alanımla ilgili tweetleri taramaya başladım. Kariyer sitelerinde CV oluşturup beklemek yerine bu şekilde Twitter üzerinde paylaşılan ilanları daha hızlı bulabiliyordum. İki hafta kadar önce bir reklam ajansının ilanını içeren tweet’I gördüm ve ardından firmayla temasa geçtim. İlk görüşmede işe kabul edildim.”
Twitter’a özel özgeçmiş 
Sosyal ağlar üzerinde iş arama trendi hızlı girişimcileri de bu alana yöneltti.  merkezli www.twtjobs.com ile Twitter’da özgeçmiş oluşturmak ve iş aramak mümkün.

Dijital temiz kağıdı almayan işe giremez
İşe başvurularda bugüne kadar savcılıktan temiz kağıdı almak gerekiyordu. Ancak artık ‘dijital dünya’daki sabıka kaydı artık daha önemli. Bazı şirketler bu amaçla online itibar yönetimi yapıyor.

 üzerinde itibar yönetimi hizmeti veren Atıf Ünaldı, genelde kullanıcıların bir krizle karşılaşmadığı sürece sosyal medyadaki olumsuz imajlarının farkına varmadığını belirtiyor. Ünaldı, “Mutlaka sosyal ağlarda yerimizi almalı ve online dünyadaki kimliğimizi korumalıyız. ‘Ben Facebook’ta, Twitter’da yokum’ demek çare değil” diyor.

‘Dijital temiz kâğıdı’ nasıl alınır? 
1- Belli aralıklarla kendi adınızı  gibi popüler arama motorlarında aratın. Arama için http://addictomatic.com gibi bloglar, Twitter,  ve Friendfeed gibi sosyal medyaya özel olarak hazırlanmış arama motorlarını da kullanabilirsiniz.

2- Sosyal ağlarda neleri paylaştığınıza, hangi gruplara dahil olduğunuza dikkat edin. Bu ortamların eşiniz, işvereniniz ya da kamu görevlileri gibi herkesin erişimine açık olduğunu, paylaşıma sunduğunuz şeylerin yıllar sonra bile internette erişime açık olarak yer alacağını unutmayın.

3- Sosyal medyada seçici davranın. Mail kutularımıza hemen her gün yeni bir sosyal ağın daveti düşer. Özellikle sahte mail adresi yaratmanın son derece yaygın olduğu günümüzde arkadaşlarınızdan gelse dahi gönderilen her daveti kabul etmeyin.

4- Sosyal ağlarda hakkınızda olumsuz yorumlar, fotoğraflar, haberler var ise öfkeyle hareket etmek yerine serinkanlı davranın. Türkiye kaynaklı web siteleri için site yöneticileri ile temasa geçin. Adınız kullanılarak açılan sahte hesaplar için bilişim suçları büro amirliklerine başvurun.  (Volkan Şahin / Radikal)</TEXT>
</DOC>
