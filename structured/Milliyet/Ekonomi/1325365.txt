<DOC>
<DOCNO> 1325365 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f580f41/l/0l0smilliyet0n0btr0chaftaligi0ebir0edolara0eev0cekonomi0csondakika0c0a40b110b20a10a0c1310a2260cdefault0bhtm/story01.htm </URL>
<DATE> 2010/11/04 </DATE>
<TIME> 17:00:30.0 </TIME>
<AUTHOR>  </AUTHOR>
<HEADLINE>
haftal������ bir dolara ev
</HEADLINE>
<TEXT>Avustralya’da bir kasabada, nüfusun artırılması amacıyla çiftlik evleri haftalığı bir dolara kiraya veriliyor.Sydney’in 350 kilometre kuzeybatısında, kırsal kesimde bulunan 380 nüfuslu Trundle kasabası, bölgedeki diğer kasabalar gibi yıllardır kuraklıkla mücadele ediyor ve kasabanın yeniden canlanması için, ilgilenen ailelere çiftlik evleri haftalığı bir dolara kiralanıyor.Trundle Oteli’nin işletmecisi Dannielle Ward, kasabada nüfusun azalmasına paralel olarak okula giden öğrenci sayısının da azaldığına dikkati çekerek, çiftlik evlerinin ucuza kiralanmasının kasaba hayatında değişiklik yaratmasını umduklarını söyledi.Kiralık çiftlik evleriyle ilgili plan hakkında www.trundletreechange.com.au adresli internet sitesinde ayrıntılı bilgi verilirken, sitede ilgilenen ailelere "Boya fırçasına ve çekiçe eliniz yatkın mı? Kırsal hayatı tecrübe etmeye hevesli misiniz?" soruları yöneltiliyor.Başvuruda bulunacakların, sitede yer alan, neden Trundle’da yaşamak istedikleri ve kırsal hayattan ne bekledikleri gibi soruların yer aldığı bir formu doldurmaları, formu bir aile fotoğrafıyla birlikte göndermeleri gerekiyor.Trundle’da şu anda kiralamaya uygun 5 çiftlik evi bulunurken, şimdiye kadar konuyla ilgilenen kişilerden 130 e-posta alındığı belirtiliyor.</TEXT>
</DOC>
