<DOC>
<DOCNO> 1344409 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd79e0a/l/0l0smilliyet0n0btr0cnewsweek0eten0eilginc0eturkiye0eyorumu0cekonomi0csondakika0c210b110b20a10a0c13165790cdefault0bhtm/story01.htm </URL>
<DATE> 2010/11/21 </DATE>
<TIME> 15:00:40.0 </TIME>
<AUTHOR>  </AUTHOR>
<HEADLINE>
newsweek'ten ilgin�� t��rkiye yorumu
</HEADLINE>
<TEXT>Türkiye’nin, BRİC ülkelerinden en yoksulu Rusya’nın sadece yarısı kadar bir gayrı safi yurt içi hasılası olsa da çok hırslı olduğu yorumu yapıldı. Newsweek dergisi, Türkiye’nin uluslar arası alanda bir üst sıklette boks yapmak istediğini savunarak "Türkiye, henüz bir BRİC olmayabilir ancak olma yolunda epeyce bir mesafe kat etti" diye yazdı.Newsweek dergisi, Owen Matthews imzasını taşıyan, "Türkiye’nin Büyük Hırsları" başlıklı analizde Cumhurbaşkanı Abdullah Gül’ün Londra ziyareti sırasında Türk ekonomisine vurgu yaparken, Brezilya, Rusya, Hindistan ve Çin’den oluşan BRİC’e değinerek "BRİC artı T’den söz etmeye başlarsak şaşırtıcı olmaz" sözlerine dikkat çekti.Abdullah Gül’ün Türk ekonomisiyle iftihar etmesini, "Türkiye’nin gerçek ekonomik ağırlığından çok jeopolitik hırsının belirtisi" olarak yorumlayan Newsweek Türkiye’nin, "GYİH’sı BRİC ülkelerinden en yoksulu Rusya’nınkinin ancak yarısı. Ama açık ki Türkiye, uluslar arası alanda bir üst sıklette boks yapmak istiyor" ifadesini kullandı.Türkiye’nin, kendisini AB için daha çekici hale getirirken İran’a uzandığı yorumu da yapıldığı analizde, "AB, borca saplanmış ve ABD iç siyasi sorunlarla uğraştığı bu dönemde İran’ın Batı’ya karşı koyabileceği güveni belki giderek artıyor, bu da Türkiye’yi bir aracı olarak daha da vazgeçilmez kılıyor. Türkiye, henüz bir BRİC olmayabilir ancak bu yolda epeyce mesafe kat etti" yorumu da yapıldı.(</TEXT>
</DOC>
