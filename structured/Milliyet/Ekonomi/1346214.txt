<DOC>
<DOCNO> 1346214 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/ffbc8e0/l/0l0smilliyet0n0btr0cmucize0ebitkide0ehasat0ezamani0cekonomi0csondakika0c250b110b20a10a0c13184250cdefault0bhtm/story01.htm </URL>
<DATE> 2010/11/25 </DATE>
<TIME> 17:00:25.0 </TIME>
<AUTHOR>  </AUTHOR>
<HEADLINE>
mucize bitkide hasat zaman��
</HEADLINE>
<TEXT>Karabük’ün Safranbolu ilçesinde çiçek açarak üreticiler tarafından toplanmaya başlanan safran bitkisinden 12 kilogram ürün elde etmesi bekleniyor.AA muhabirinin aldığı bilgiye göre, Ağustos ayının ikinci yarısında dikimi yapılan ve çok sayıda kullanım alanıyla "mucize bitki" nitelendirilen safran, ilçede 30 dönüm alanda 35 çiftçi tarafından üretiliyor.Kasım ayında mor renkli ve hoş kokulu çiçekleri açan, boya, kozmetik, gıda ve ilaç endüstrisi gibi çok geniş sektörlerde kullanım alanı bulunan 15-30 santimetre uzunluğundaki bitkinin gramı 10-15 lira civarında satılıyor.Safranbolu İlçe Tarım Müdürü Çetin Ayvalık, AA muhabirine yaptığı açıklamada, özel çalışmaları ve etkinlikler sayesinde her geçen yıl safran üretimini arttırmaya çalıştıklarını söyledi.Safran bitkisinin bakımının çok zor olduğunu ve bu yıl 12 kilogram ürün almayı hedeflediklerini anlatan Ayvalık, şöyle konuştu: "Bitkiyi ilçemizde 35 çiftçimiz topluyor. 30 dönümden yılda 10 ile 12 kilogram safran elde ediyoruz. 80 bin safran çiçeği yarım kilogram geliyor.Ürünler, genellikle iç pazarda değerlendiriliyor. Pazar sıkıntısı olmayan safran üretiminde hedefimiz 15 kilogramın üzerine çıkmaktır. İlçemize adını da veren bu bitkinin şenliğini de yapmaya başladık. İnanıyorum ki bitkinin ekonomik alanda da Safranbolu’ya daha büyük girdisi olacaktır."</TEXT>
</DOC>
