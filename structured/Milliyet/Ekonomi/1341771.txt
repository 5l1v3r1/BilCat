<DOC>
<DOCNO> 1341771 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fca4389/l/0l0smilliyet0n0btr0cturkiye0ekrize0eragmen0eyardimlarini0esurdurdu0cekonomi0csondakika0c190b110b20a10a0c13159310cdefault0bhtm/story01.htm </URL>
<DATE> 2010/11/19 </DATE>
<TIME> 13:00:15.0 </TIME>
<AUTHOR>  </AUTHOR>
<HEADLINE>
t��rkiye krize ra��men yard��mlar��n�� s��rd��rd��
</HEADLINE>
<TEXT>Türkiye’nin son 5 yılda çeşitli ülkelere yaptığı resmi kalkınma yardımlarının toplamı 3 milyar 400 milyon doları geçti.Türkiye, küresel kriz ve olumsuz ekonomik koşulların yarattığı bütün zorluklara rağmen geçen yıl başta Kafkaslar, Balkanlar, Doğu Avrupa ve Afrika’da olmak üzere bir çok ülkeye 707 milyon dolar, resmi kalkınma yardımında bulundu.AA muhabirinin 2011 Yılı Programı’ndan derlediği bilgilere göre Türkiye, küresel ekonomik krize rağmen kalkınma yardımlarını geçen yıl da 700 milyon doların üzerinde tutmayı başardı. 2008 yılında 780 milyon ABD doları olan Türkiye’nin resmi kalkınma yardımları, geçen yıl 707 milyon dolar olarak gerçekleşti.Geçen yılın rakamlarına göre Türkiye, yardımlarının yüzde 44,4’ünü Kafkaslar ve Merkez Asya, yüzde 26,8’ini Balkanlar ve Doğu Avrupa, yüzde 24,6’sını Ortadoğu ve Afrika ve yüzde 3,8’ini Uzakdoğu ülkelerine yaptı. 2009 yılında Türkiye;nin en çok resmi kalkınma yardımı yaptığı ülke 96,4 milyon dolar ile Afganistan olurken, bu ülkeyi 67,7 milyon dolar ile Kırgızistan, 62,5 milyon dolar ile de Kazakistan izledi.Diğer taraftan bu dönemde yapılan yardımlarda en büyük artış Balkanlar ve Doğu Avrupa Bölgesinde gerçekleşti. Bosna-Hersek’e yapılan yardım 2008 yılında 15,9 milyon dolar iken 2009 yılında bu rakam 32,7 milyon dolara yükseldi.Geçen yıl kamu kurumları arasında en çok resmi kalkınma yardımı gerçekleştiren kurum, 23 ülkede 26 program koordinasyon ofisi bulunan Türk İşbirliği ve Kalkınma İdaresi Başkanlığı (TİKA) oldu. TİKA, geçen yıl kaynaklarının yüzde 79,7’sini az gelişmiş ve gelişmekte olan ülkelerde sosyal altyapı ve hizmetler sektöründe yürütmekte olduğu projelere ayırdı. TİKA’nın 2008 yılında yüzde 16,1 olan resmi kalkınma yardımı içindeki payı 2009 yılında yüzde 20,2’ye yükseldi. TİKA’yı yüzde 18,7 ile Milli Eğitim Bakanlığı izledi.-SİVİL TOPLUM KURULUŞLARI DA YARDIMLARINI ARTIRDI- Öte yandan sivil toplum kuruluşları (STK) da her geçen yıl yardımlarını artırıyor. Sivil toplum kuruluşlarının kendi kaynakları ile yaptıkları yardımların toplamı 2008 yılında 72,3 milyon dolar iken 2009 yılında 109 milyon dolara yükseldi. Bu rakama sivil toplum kuruluşlarınca kullanılan kamu kaynakları ilave edildiğinde STK;lar kanalıyla 2009 yılında yapılan toplam yardımların 157 milyon dolara ulaştığı gözlendi.Kalkınma alanında Türkiye’nin bölgesel ve küresel düzeyde etkinliğini artırmasına paralel olarak, Birleşmiş Milletler Nüfus Fonu (UNFPA) New York’ta bulunan Doğu Avrupa ve Orta Asya Bölge Ofisini 2010 yılında İstanbul’a taşıma kararı aldı.2011 Yılı Programı’nda, Türkiye’nin, Orta Asya, Balkanlar ve Afrika;da yer alan ülkeler başta olmak üzere az gelişmiş ve gelişmekte olan ülkelere yardımlarını sürdüreceği belirtildi.</TEXT>
</DOC>
