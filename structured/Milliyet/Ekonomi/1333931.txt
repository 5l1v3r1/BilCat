<DOC>
<DOCNO> 1333931 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f87769d/l/0l0smilliyet0n0btr0cbize0edegil0esicak0eparaya0edikkat0cekonomi0chaberdetay0c110b110b20a10a0c13128990cdefault0bhtm/story01.htm </URL>
<DATE> 2010/11/11 </DATE>
<TIME> 01:01:47.0 </TIME>
<AUTHOR>  </AUTHOR>
<HEADLINE>
bize de������������������������������������������������������������������������������������������������������������������������������������������������������������������il, s������������������������������������������������������������������������������������������������������������������������������������������������������������������cak paraya dikkat
</HEADLINE>
<TEXT>KADİFE ŞAHİNKredi hacmindeki hızlı gelişmeye ilişkin olarak uyarıda bulunan Devlet Bakanı ve Başbakan Yardımcısı Ali Babacan’ın, “Hızı biraz düşürmekte fayda var diye düşünüyoruz, tedbir alacağız” şeklindeki sözlerini yorumlayan bankacılar, hükümetin ısınan ekonomiyi soğutmak için yanlış yere baktığını söyledi.Bankacılıkta kredi büyümesinin ekonomik dinamiklere bağlı olarak yaşandığını belirten bir bankacı, “Kredilerin büyümesini istemiyorum demek ekonominin büyümesini istemiyorum demektir. Şu anda ekonomideki büyüme ülkeye giren sıcak paradan kaynaklanıyor. Sıcak para geldiği için ithalat ucuzluyor, döviz kuru yavaşlıyor ve TL değerli hale geliyor” dedi.Türkiye’de kredi hacminin son bir yıllık dönemde 370 milyar TL’den 480 milyar TL’ye çıktığını belirten Devlet Bakanı Babacan, önceki gün kredilerdeki artışa ilişkin “Bu kredi artışında geleceğe güvenle bakan üretici ve tüketicilerimizin büyük katkısı var. Krediler genişledi. Hatta biraz fazlı hızlı genişledi. Bununla ilgili ufak ufak böyle sinyal anlamına gelebilecek tedbirler de alınıyor. Bir yandan Merkez Bankası, bir yandan ilgili bakanlıklarımız böyle ufak ufak tedbirler alıyor ki ‘burada biz birazcık risk görüyoruz” demişti. Bakanın bu sözlerini ‘Biz bankaların kredi vermesini istemiyoruz. Bankalar kredi vermesin ekonomi soğusun’ şeklinde yorumlayan bir bankacı hükümetin ekonomideki ısınmanın nedenini kredi artışında değil, sıcak para girişinde araması gerektiğini belirterek şöyle konuştu:Munzam karşılık artacak“Hükümet ekonomi ısınıyor. Banka kredilerini yavaşlatarak bu ısınmayı durduralım diyor. KKDF oranını yüzde 10’dan yüzde 15’e çıkardılar. Bu doğru bir adım değildi. Çünkü artış bireysel kredilerinde değil ticari kredilerinde oldu. Ekonomideki büyüme sıcak paradan kaynaklanıyor. Yok, biz büyüme istemiyoruz diyorlarsa, sıcak para girişinin dengelenmesi gerekir. Bunun illa Tobin Vergisi’yle olması gerekmiyor. Hazine bonosunda yabancılara stopaj oranını artırabilirler.”Bankacılar, hükümetin sıcak para girişini önleyen tedbirler yerine, Merkez Bankası’nın yüzde 5.5 olan mevduat munzam karşılık oranını yüzde 6’ya hatta bunun da üstünde bir rakama çıkararak sektörün kredi vermesini zorlaştırmayı tercih edeceğini belirttiler.  En büyük artış KOBİ’de olduBDDK verilerine göre bankacılıkta krediler, 2009 yılsonuna göre 82.8 milyar TL artarak, Eylül 2010’da 475,4 milyara ulaştı. 2009’da 25.2 milyarlık artış oldu. 2010’un ilk dokuz ayında kredi hacmindeki büyüme önceki yılın tamamında yaşanan artışın üç katından fazla. Artışın 29 milyar TL’si kurumsal - ticari kredilerden, 28.4 milyar TL’si konut ve ihtiyaç kredisi, 25.4 milyar TL’si ise KOBİ’lere kullandırılan kredilerden oluştu. KOBİ kredileri yüzde 30,5 ile en hızlı artan kredi oldu.Konut kredisi için bankaya gitmeyin.Yorum yaz Arkadaşına gönderSitene ekleSayfayı yazdırRSSAA+-</TEXT>
</DOC>
