<DOC>
<DOCNO> 1338123 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fb0f52a/l/0l0smilliyet0n0btr0ccin0emali0eyolcu0eucagi0e10a0a0eadet0esiparis0ealdi0cekonomi0csondakika0c160b110b20a10a0c13150a580cdefault0bhtm/story01.htm </URL>
<DATE> 2010/11/17 </DATE>
<TIME> 03:02:09.0 </TIME>
<AUTHOR>  </AUTHOR>
<HEADLINE>
��in mal�� yolcu u��a���� 100 adet sipari�� ald��
</HEADLINE>
<TEXT>Çin’in ürettiği ilk ticari yolcu uçağı "C919" 100 adet sipariş aldı.Çin devlet şirketi Çin Ticari Uçaklar Kurumu (COMAC) Başkanı Zhang Qingwei, Çin’in güneyinde düzenlenen Zhuhai havacılık fuarında yaptığı açıklamada, Çinli dört havayolu şirketinin yanı sıra General Electric’in uçak finansmanı ve kiralama şirketinin toplam 100 adet C919 ticari yolcu uçağı siparişi verdiğini söyledi.Açıklamaya göre, C919 ticari yolcu uçağı için sipariş veren Çinli müşteriler Air China, China Southern Airlines, China Eastern Airlines ve Hainan Airlines’ın ortağı HNA Group’dan oluşuyor. Dünyanın en büyük yolcu uçağı filolarından birinin sahibi olan General Electric’in uçak finansmanı ve kiralama şirketi GECAS’da C919 siparişi verdi.Boeing firmasının 737 ve Airbus’ın A320 gibi dar gövdeli modelleriyle rekabet etmeyi amaçlayan C919 yolcu uçağında 166 koltuk bulunuyor. General Electric ve Fransız Safran şirketinin sahip olduğu CFM International şirketinin motorunu yaptığı C919’un ilk uçuşunu 2014 ve teslimatını 2016 yılında yapması bekleniyor.Çin’de gelecek 10 yılda havayolu yolcu trafiğinin 1 milyar kişiye ulaşması beklenirken, Çin yabancı yolcu uçaklarına olan bağımlılığını azaltmayı ve içeride havayolu sektörünü desteklemek istiyor.COMAC, 100 adet yolcu uçağı siparişiyle ilgili anlaşmanın bedelinin ne olduğuna ilişkin bilgi vermedi. Airbus ve Boeing’in benzer bir anlaşmasın liste fiyatının yaklaşık 7 milyar doları bulabileceği, ancak bir yolcu uçağının normalde en az yüzde 20 indirimle satıldığı belirtildi.COMAC, 20 yılda bütün dünyada 2000’den fazla C919 satmayı planlarken, uçağın motorunu yapan CFM International, bu rakamın yarısı kadar satış olmasını bekliyor. Çin COMAC şirketiyle, yolcu uçağı üretimi sektöründe Airbus ve Boeing’in yanı sıra Rusya, Brezilya, Kanada ve Japonya şirketleriyle rekabet etmeyi amaçlıyor. Ancak Airbus, ticari yolcu uçağı üretiminde Boeing’in önünde dünyanın en büyüğü olma konumunu koruma mücadelesi vermeye devam edeceğinin işaretini verdi.Airbus’ın Çin’deki Üst Yöneticisi Laurence Barron, havacılık fuarında gazetecilere yaptığı açıklamada, "Biz 40 yıl önce rekabetin içinde doğduk ve şimdi bir numarayız. Açık konuşmak gerekirse biz rekabete alışkınız. Nerede büyük anlaşma" dedi.Barron, "Çin hükümetinin, Çin havayolları şirketlerini bu uçak için sipariş vermeye teşvik etmek istemesinin anlaşılabilir olduğunu düşünüyoruz, ancak bu yeterli değil. Havayolları şirketleri, rekabet edebilir olmadığı sürece bu uçağı teslim almaz ve işletmez" diye konuştu.Boeing şirketi, Çin’in gelecek 20 yılda yolcu uçağı filosunu üçe katlayarak, ABD’den sonra dünyanın en büyük yolcu uçağı piyasası haline geleceğini tahmin ediyor. Boeing’e göre, 2008 yılı sonu itibariyle 1259 adet yolcu uçağı bulunan Çin’de, iç havayolu şirketleri 2029 yılına kadar 480 milyar dolar değerinde 4 bin 330 adet yolcu uçağı satın alacak.Boeing, küresel tek koridorlu yolcu uçağı piyasasının değerinin 20 yılda 1,68 trilyon doları bulacağını öngörüyor.Çin Sivil Havacılık İdaresi’nin verilerine göre, Çin’de havayolunda yolcu sayısı yılın ilk dokuz ayında geçen yıl aynı döneme göre yüzde 18 artışla 200,7 milyona çıktı.</TEXT>
</DOC>
