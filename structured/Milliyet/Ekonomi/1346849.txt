<DOC>
<DOCNO> 1346849 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fffa50f/l/0l0smilliyet0n0btr0c0eavm0elerde0egeleneksel0eesnafa0eda0eyer0evar0e0cekonomi0chaberdetay0c260b110b20a10a0c13186730cdefault0bhtm/story01.htm </URL>
<DATE> 2010/11/26 </DATE>
<TIME> 01:00:31.0 </TIME>
<AUTHOR>  </AUTHOR>
<HEADLINE>
���������avm���������lerde geleneksel esnafa da yer var���������
</HEADLINE>
<TEXT>PERAKENDE - EYLEM TÜRKAlışveriş merkezlerinde (AVM) geleneksel esnafın da yer alabileceğinin İstinye Park ve Kentpark gibi örneklerle kanıtlandığını söyleyen Jones Lang LaSallle Türkiye Başkanı Avi Alkaş, “Meslek loncaları modernize edilerek artık bir arada oldukları mağaza karması anlayışı yerleşti” diyor. Bu anlayışın AVM’leri daha cazip hale getirdiğini belirten Alkaş, AVM’lerde yer alan markaları Çağdaş Kasap, Şahane Baklava, Miş Miş Kuruyemiş, Uzmanlar Manav, Esnaf Lokantası,?Fazıl Bey’in Türk?Kahvesi, Aydoğanlar ve Pazarım Mantı olarak dile getiriyor. Sınır ticaretinin modern alışverişe dönüştüğünü vurgulayan Alkaş, şöyle devam ediyor: “Komşu ülkeler, Türkiye’yi tercih ediyor. Çünkü, markalı ürünlere ilgi artıyor. Öyle ki, Suriye Halep’teki Shahba Mall yetkilileri, Sankopark’a, ‘Halep’e artık otobüs göndermeyin, müşterimizi almayın’ demiş. Türkiye’deki AVM’lere Irak ve İran’dan da büyük ilgi var.” ‘Planlamalar değişiyor’AVM’lerdeki gelişmeleri de paylaşan Alkaş,  “AVM’ler şeffaflaştı ve açık havayla buluşmaya başladı. Planlamalar değişti. Kafeteryalar bina dışına taşınıyor. Yiyecek içecek bölümleri balkonlaştırılıyor. Teraslar önemli hale geliyor. Son dönemde mimari gelişmeler de çok önem taşıyor.   Amaç, müşterinin kendini daha iyi hissetmesi” diyor. Shopping Fest hazırlığı sürüyorShopping Fest hazırlığının sürdüğünü belirten Avi Alkaş,  “Bu organizasyon için Turizm Bakanlığı, Türkiye İhracatçılar Meclisi, Alışveriş Merkezleri ve Perakendeciler Derneği, Birleşmiş Markalar Derneği ve Alışveriş Merkezi Yatırımcıları Derneği ortak bir çalışma içinde. Mart - Nisan döneminde gerçekleştirilecek proje için ilk kez kamu ve özel sektör bir arada.”Erbil Family Mall 15 Aralık’taKuzey Irak’taki Family Mall’un 15 Aralık’ta açılacağını söyleyen Avi Alkaş, “Türk perakendecileri sınır ötesine taşınmak için yakın coğrafyayı zorluyor. Özellikle Kuzey Irak’ta büyük hareketlilik yaşanıyor” diyor. Alkaş, Erbil Family Mall’da 38 Türk markasının yer alacağını belirtiyor.Bu markaların bazıları ise şunlar: “LC Waikiki, YKM, Kiğılı, Koton, Mado, Bisse, Panço, Flo, Aydınlı Grup, Rodi Mood.” Silk&Cashmere de Çin’de mağaza açacakÇin’de kaşmir ürettirip, dünyaya satan Silk&Cashmere’in kurucusu ve CEO’su Ayşen Zamanpur, önümüzdeki yıl mayıs ayında burada mağaza açacak. Şimdiden mağaza için iki kişiyi istihdam ettiklerini belirten Zamanpur, eylül ayında Zürih’te açtıkları mağazaya da işaret ederek,  “Yurtdışında satış noktalarını artıracağız” diyor.Sıfırdan kurup bugünlere getirdiği Silk&Cashmere’in Emylon Ticaret Okulu’nda vaka çalışması olarak okutulacağını söyleyen Zamanpur, “Emylon Ticaret Okulu dekanı tarafından bizzat dört farklı dilde doküman istendi” diyor. Türkiye’de de eğitim kurumlarında halen vaka çalışması olarak okutulduklarını da belirten Zamanpur, “Çeşitli üniversitelerde başarı öykümüz altı kez örnek vaka ve 11 kez de yüksek lisans tezi çalışmasına konu oldu” diyor ve şöyle devam ediyor: “Dünya Girişimcilik Forumu tarafından gelecek yıl 19 dilde yayımlanması planlanan eğitim kitapçığında da Silk&Cashmere dünyada önde gelen girişimcilik örneği olarak yer bulacak.” ‘Sosyal medya ağında çok iyiyiz’ Sosyal medya pazarlama ağlarında uzun süredir yer aldıklarını söyleyen Ayşen Zamanpur, hangi ağlarda yer aldıkları ve gösterdikleri performansı ise şu sözlerle anlatıyor: “IPhone’a giren Türk markaları arasında yerimizi aldık. Silk&Cashmere’in katıldığı bu uygulama listesinde, dünyaca tanınmış birçok marka da bulunuyor. IPhone kullanıcıları, App Store bölümündeki Life Style menüsünden seçerek uygulamayı telefonlarına indirebiliyorlar. Sadece bir kere indirilmesi yeterli olan uygulama, kullanıcılara sürekli kullanım olanağı sunuyor. Uygulamanın içinde kullanıcıların en ince ayrıntısına kadar inceleyebileceği, yalın çizgi ve rafine zarafetiyle Silk&Cashmere koleksiyonları, güncel kampanyalar ve Silk&Cashmere haberleri bulunuyor. Blog, Twitter ve Facebook sayfaları ile sosyal ağlarımızı birbirine bağlayarak daha kullanışlı hale getirdik. Sosyal medya katkılı internet satışlarımız çok iyi gidiyor.”Oğlu pazarlamada göreve başladıAyşen Zamanpur kısa bir süre önce eğitimini tamamlayan oğlu Ferhat Zamanpur’un da Silk&Cashmere’de göreve başladığını belirterek, “Ferhat, pazarlama bölümümüzde çalışmaya başladı. Çok güzel projeler üretiyor” diyor. 256 bin euro’ya platin saat satıyorLüks tanımına giren saat markalarının sayısının gün geçtikçe arttığını söyleyen IWC Türkiye/ İsrail Bölge Müdürü Aylin Aydın “Bugün 50’ye yakın lüks saat markası Türkiye’de faaliyet gösteriyor. Pazarın yaklaşık 50 milyon euro civarında olduğunu söylemek yanlış bir tahmin olmayacaktır” diyor. Türkiye’de, iş, spor ve sanat dünyasından çok sayıda saat tutkunu isim olduğunu belirten Aydın, şöyle devam ediyor:“IWC, saat tutkunlarından en fazla pay alan markalardan biri olma özelliğine sahip. Türkiye’de markamızın ciddi tutkunları mevcut. Öyle ki 2 ile 9 adet arası IWC saati olan müşterilerimiz var. Bazı müşterilerimiz her ‘limited edition’ saatimize sahip olmak istiyor. Pilot saatlerimizin St. Exupery limited edition’ları gibi.”Kırmızı altınIWC’de 3 bin euro ile 180 bin euro arasında saat bulabilmenin mümkün olduğunu kaydeden Aydın, şu bilgileri veriyor: “Portuguese serimizin en değerli parçası, kırmızı altın olarak ürettiğimiz Portuguese Grand Complication, bir saatin sahip olabileceği en üstün kalite, mekanizma ve özelliklere sahip. Fiyatı, 180 bin euro. Orjinal Grand Complication’ın platin olarak üretilen modelinin fiyatı ise 256 bin euro.”Aylin Aydın, IWC Schaffhausen’ın hikayesini de şöyle anlatıyor: “Öykü, 27 yaşındaki Amerikalı saat ustası Florentine Aristo Jones’un 1868’de Boston’dan kalkıp Schaffhausen’a yerleşmesiyle başlıyor. Hedefi, Amerika’nın otomasyon konusundaki uzmanlığını, İsviçre’nin teknik yeteneğiyle bir araya getirmek. Ve 142 yıllık köklü geçmiş, bunu başardığını da ortaya koyuyor. ” Kevin Spacey de markaya tutkunAylin Aydın, 142 yaşında ve dünyanın dört bir yanında 1200’e yakın satış noktasında vitrinlere sunulan markanın dünya çapında tutkunları olduğuna dikkat çekiyor ve ekliyor: “Dünyaca ünlü IWC saat tutkunları arasında Kevin Spacey, Jean Reno, Boris Becker, Paulo Coelho, Luis Figo, Ronan Keating, Tony Parker, John Malkovich, Cate Blanchett, Tim Jeffries gibi isimler var.” HAFTANIN KULİSİKemerburgaz’a lüks alışveriş adası geliyorİstanbul’un en yeni ve en modern banliyölerinden biri olan Kemerburgaz Göktürk’te yapılaşma sürecinin sonuna yaklaşılırken bölge, yepyeni bir projeye ev sahipliği yapmaya hazırlanıyor: Lüks alışveriş adası. Kemerburgaz Göktürk’ün en gözde caddesi, İstanbul Caddesi üzerinde gerçekleşecek projede Country Life, Kurt GMG, Neo Vista, Gökmahal’in ortak bir projeye imza atacağı konuşuluyor.Halihazırda 30 bin kişinin yaşadığı bölge nüfusunun kısa süre içinde 80 bine ulaşacağı tahmin ediliyor. Yetkililer projeyi, ‘Organize bir Bağdat Caddesi’ olarak nitelendiriyorlar.İçinde 3 kilometreyi bulan gezi yollarının olacağı projenin Kuzey İstanbul’un İstinye Park’ı, Kanyon’u olabileceği belirtiliyor. Bu amaçla lüks markalarla görüşmeler yapılacak ve bu markalar bir araya getirilerek Göktürk’te lüks bir alışveriş adası oluşturulacak. Projenin 9 bin 500 metrekarelik bölümünün inşaatını ise Keleşoğlu ve Metal Yapı firmaları üstlenmiş.Yetkililer, “Bu projenin Kanyon gibi kenar bölümleri açık olacak. İstinye Park gibi her dükkan kendi mimarisini yapacak. Buna tek bir proje demek yanlış olur. Bu bir projeler bütünü. Alışveriş adasının içine alışveriş merkezleri, gezi alanları ve rezidanslar yapılacak. Ayrıca 30 bin metrekare lüks mağaza alanı olacak” diyor. Avcılar’a Pelikan geldi150 milyon dolarlık yatırım değerine sahip olan Pelican Mall Alışveriş ve Yaşam Merkezi, 17 Aralık’ta kapılarını açarak Avcılar’ı hareketlendirmeye hazırlanıyor. Keleşoğlu, Kameroğlu ve Gül inşaat tarafından projelendirilen Pelican Mall Alışveriş ve Yaşam Merkezi, Türkiye’nin önemli mimarlık ofislerinden Tabanlıoğlu Mimarlık tarafından projelendirildi. Yüzde 95’i kiralanmış durumda olan projede restoranlardan kafelere, tekstilden elektronik ve kozmetiğe kadar geniş bir yelpazede oluşturulan marka karması  dikkat çekenler arasında. Dört katta ortalama 100 mağazanın hizmet vereceği AVM, 100 bin metrekarelik inşaat alanına sahip. Kiralanabilir alan ise 34 bin metrekare olarak kurgulandı. AVM, 3 milyon kişiyi hedef alıyor.</TEXT>
</DOC>
