<DOC>
<DOCNO> 1340373 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc276b9/l/0l0smilliyet0n0btr0ccepte0een0eucuz0etarife0enasil0ebulunur0e0cekonomi0csondakika0c180b110b20a10a0c13156410cdefault0bhtm/story01.htm </URL>
<DATE> 2010/11/18 </DATE>
<TIME> 13:00:12.0 </TIME>
<AUTHOR>  </AUTHOR>
<HEADLINE>
cepte en ucuz tarife nas��l bulunur?
</HEADLINE>
<TEXT>Türkiye'de faaliyet gösteren 3 GSM operatörünün rekabeti bütün hızıyla sürüyor. Öncelikle hizmet çeşitlerini artırmaya çalışan operatörler, özellikle ücret konusunda yoğun rekabet yaşıyor. Reklamlara da yansıyan bu rekabet çoğunlukla tüketicinin lehine olsa da, alternatifin çok olması zaman zaman yanlış seçimleri de beraberinde getiriyor. Her hafta bir tarife ve kampanya ile tüketicinin karşısına çıkan şirketler, 'En ucuz biziz' yarışı yapıyor.Tarife sayısında birinciliği Turkcell alıyor.Turkcell'in 63 ayrı tarife seçeneği bulunuyor. Turkcell'i, 50 tarife ile Avea izliyor. Vodafone'un ise 46 tarifesi var. Bu tarifeler çoğunlukla ücretsiz dakikalar sunarken, seçimde kullanım alışkanlıkları öne çıkıyor. Birçok internet sitesi karşılaştırmalı seçenek sunuyor. Bunlardan enuygun.com adlı sitede, tüm tarifeler karşılaştırılabiliyor. Öte yandan şirketler de tarife konusunda abonelerine rehberlik yapıyor. Türkiye'de cep telefonu kullanan yaklaşık 65 milyon abone, bu tarife ilanlarını dikkatle takip ediyor. Yapılan bir araştırmaya göre; kullanıcıların yüzde 70'i, tarife değişikliğine kendisinin karar verdiğini söylüyor. Operatör önerisi ile değiştirenlerin oranı yüzde 17 iken, arkadaşının tavsiyesini dinleyenler yüzde 13'te kalıyor.PAZARTESİ KONUŞMA GÜNÜ Turknet'in yaptığı bir araştırmaya göre; telefon trafiğinin en yoğun olduğu gün, pazartesi. O gün işbaşı yapan kullanıcılar, haftayı planlarken önce telefon aramalarını yapıyorlar. Pazartesi, önceki haftadan kalan öncelikli aramaların da yoğun olarak yapıldığı gün oluyor.MOBİLDE EN ÇOK SOSYAL AĞLARI İZLEDİK Interpromedya'nın araştırmasına göre; cep telefonundan internet kullanan tüketici oranı yüzde 20.6'ya ulaşırken; 'cep'ten hergün internete giren kesim yüzde 42, 'Haftada bir ve birden fazla' diyenler yüzde 36 ve 'Ayda birkaç kez diyenler' yüzde 21 oldu. 'Cep'ten en çok izlenen web sitelerinde ise, yüzde72 ile sosyal ağlar birinci sırada. Haber portallarının izlenme oranı yüzde 26 olarak gerçekleşti. (Takvim)Konut kampanyalarında doğru adres.Yorum yaz</TEXT>
</DOC>
