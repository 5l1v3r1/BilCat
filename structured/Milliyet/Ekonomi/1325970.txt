<DOC>
<DOCNO> 1325970 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5b74f9/l/0l0smilliyet0n0btr0cturkiye0edeki0esirketler0eyetenek0etuketicisi0ecikti0cekonomi0chaberdetay0c0a50b110b20a10a0c1310a4310cdefault0bhtm/story01.htm </URL>
<DATE> 2010/11/05 </DATE>
<TIME> 01:00:56.0 </TIME>
<AUTHOR>  </AUTHOR>
<HEADLINE>
t��rkiye���deki ��irketler yetenek t��keticisi ����kt��
</HEADLINE>
<TEXT>EKONOMİ SERVİSİBeyin avcısı şirketi Heidrick & Struggles Yönetici Ortağı Ayşegül Dicle Aydın, Türkiye’deki şirketlerin yetenek tüketicisi ve muhafazakâr nitelikte olduğunu söyledi. Heidrick & Struggles Yetenek Modellemesi Araştırması’nda şirketlerin “yetenek avcısı”, “yetenek okulu”, “yetenek tüketicisi” ve “muhafazakâr” olarak sınıflandırıldığı bilgisini veren Aydın,  Türkiye’deki şirketlerin yönetici rotasyonu yapmadığı ve eğitim vermediği için yetenek tükettiğine dikkat çekti. Aydın, “Türkiye ve Avrupa’dan 85 CEO ile yapılan araştırma gösterdi ki rotasyon bir risk. Ama bu riski almayan şirket ölmeye mahkum... Türkiye’deki şirketler yetenek öldürmede başarılı. Sürekli eğitim, yöneticiye yatırımda çok zayıf. Ancak Türkiye’de yer alan uluslararası şirketler Avrupa’dan daha bile güçlü” diye konuştu.‘Türk CEO’lar 5 milyon dolar alıyor’Türkiye’deki CEO’lrın son 10 yılda çok hızlı bir gelişim gösterdiğini ifade eden Aydın şöyle konuştu: “Birçok Türk şirketin yabancı ortağı var bu Türk CEO’larını çok geliştirdi. Maaş olarak da batıdaki CEO’lara yaklaşıldı. Örneğin cirosu 500 milyon dolar ve üstü şirketlerin CEO’ları Türkiye’de 1 milyon ile 5 milyon dolar kazanıyorlar. Büyük şirketlerimiz dünya maaş ortalamasını yakaladı.” Yeni Muhtar Kentler geliyorGelecek 10 yıl içinde yeni Muhtar Kentlerin yolda olduğunu ifade eden Aydın, “Yurtdışında çok ciddi atamalar göreceğiz. Akaryakıt, bankacılık, ilaç sektöründe sessiz ve derinden çalışan ve çok önemli mevkilerde olan Türkler var. Takip ediyoruz” dedi.Kendi şirketinin bir amacının da yurt dışında yaşayan Türk yöneticileri tekrar Türkiye’ye getirmek olduğunu belirten Aydın, “Ters beyin göçü için çalışıyoruz, bir projemiz var. Bu da geçmişe göre artıyor. Heidrick & Struggles şirketinde müşterilere bir mail yollayacağız. Dünyadaki Türk çalışan yönetici listesi oluşturacağız” dedi. ‘Liderlik danışmanlığına talep arttı’Heidrick & Struggles Türkiye’nin liderlik danışmanlığı verdiğini ifade eden Aydın, “Bir yıl gibi bir kısa sürede ciromuzun yüzde 20’si liderlik danışmanlığı işinden oluştu. Çok ciddi bir talep var. Sadece bu konuda hizmet veren yeni bir ofis açacağız. Heidrick & Struggles globalde ise 400 milyon dolar cirosu var. 2015 yılına kadar liderlik danışmanlığı ile birlikte ciroyu 1 milyar dolara çıkarma hedefi var” dedi. En yeni konut projelerinin adresi burası.</TEXT>
</DOC>
