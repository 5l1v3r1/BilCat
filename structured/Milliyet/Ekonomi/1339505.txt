<DOC>
<DOCNO> 1339505 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fbb889c/l/0l0smilliyet0n0btr0cabd0ede0etuketici0efiyatlari0ebeklentilerin0ealtinda0eyukseldi0cekonomi0csondakika0c170b110b20a10a0c13153950cdefault0bhtm/story01.htm </URL>
<DATE> 2010/11/17 </DATE>
<TIME> 19:00:32.0 </TIME>
<AUTHOR>  </AUTHOR>
<HEADLINE>
abd���de t��ketici fiyatlar�� beklentilerin alt��nda y��kseldi
</HEADLINE>
<TEXT>ABD’de, ekim ayında tüketici enflasyonu baskısı azalırken, yeni konut inşaatları yüzde 11,7 düştü.Çalışma Bakanlığı, tüketici fiyat endeksinin geçen ay beklentilerin altında yüzde 0,2 arttığını açıkladı. Eylül ayında yüzde 0,1 yükselen tüketici fiyatlarının, geçen ay yüzde 0,3 artması bekleniyordu.Gıda ve enerji fiyatları hariç çekirdek tüketici fiyatları geçen ay itibariyle üçüncü ayda da değişmezken, bir yıl önceye göre yüzde 0,6 yükselerek, kayıtların tutulmaya başladığı 1957 yılından bu yana en düşük yükseliş oldu.Ekonomistler, eylül ayında yüzde 0,8 artan çekirdek tüketici fiyatlarının ekim ayında yüzde 0,1 ve yıllık bazda yüzde 0,7 artmasını bekliyorlardı.Bu arada Ticaret Bakanlığı, geçen ay yeni konut inşaatlarının yüzde 11,7 daralarak, yıllık bazda 519 bin adet olduğunu açıkladı. Bakanlık, eylül ayı rakamını da aşağı yönlü olarak 588 bin adete revize etti.Ekim ayında yeni konut inşaatları, yıllık bazda 477 bin adet olarak açıklanan Nisan 2009’dan bu yana en düşük seviye olarak kaydedildi.Geçen ay yeni konut inşaatlarının 600 bin adet olması bekleniyordu.ABD’de ekim ayında yeni konut inşaatlarının gerilemesi konut sektöründeki baskının sürdüğünü gösteriyor.Eylül ayında 547 bin adet olan yeni konut inşaatı ruhsatları ise geçen ay 550 bin adet oldu.</TEXT>
</DOC>
