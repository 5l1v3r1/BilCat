<DOC>
<DOCNO> 1325361 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f586878/l/0l0smilliyet0n0btr0ctarim0ebakani0eben0ede0eyiyorum0ekorkmayin0e0cekonomi0csondakika0c0a40b110b20a10a0c1310a2440cdefault0bhtm/story01.htm </URL>
<DATE> 2010/11/04 </DATE>
<TIME> 17:00:12.0 </TIME>
<AUTHOR>  </AUTHOR>
<HEADLINE>
tar��m bakan��: 'ben de yiyorum, korkmay��n'
</HEADLINE>
<TEXT>Tarım Bakanı Mehdi Eker, Kurban Bayramı için Türkiye'ye getirilen ithal etlerin sağlıklı olduğunu açıkladı.Eker, vatandaşa çağrı yapmakla kalmadı, kendisinin de ithal et yediğini söyledi.Eker "Evet yiyorum" diyor ama İstanbulluların çoğu ithal et yemeye karşı.İstanbul'da gazetecilerle düzenlediği sohbet toplantısında önemli verileri de açıklayan Eker, 255 bin ton etin ithalatı için onay verildiğini, 10 bin 600 ton etin de ithal edildiğini söyledi.721 bin koyun için ithalat izni verildiğini, şu ana kadar 134 bin ithal koyun geldiğini belirten Eker, hafta sonu bu rakamın 300 bini geçeceğinin altını çizdi.Tarım Bakanı Eker, et fiyatlarının yüksek olduğunu kabul etti.15.5 lira maliyeti olan etin 27 liraya satılmasının satıcının kar koymasından kaynaklandığını söyleyen Eker, fiyat artışının et yetersizliğini göstermediğini vurguladı.Kayıtdışılığa dikkat çeken Eker, Türkiye'de 11 milyon sığır olduğunu, ancak Türkiye İstatistik Kurumu (TÜİK) kayıtlarındaki rakamın sadece 400 bin olduğunu belirtti.Bakan Eker, ithal etlerin kilosunun Et ve Balık Kurumu'nda 8.5 lira olacağını da açıkladı.Kurban alacak olanları uyaran ve "Gerçek fiyatlar bayrama 4-5 gün kala çıkar" diyen Eker, fiyatların düşüşe geçtiğinin altını çizdi. (CNN Türk)</TEXT>
</DOC>
