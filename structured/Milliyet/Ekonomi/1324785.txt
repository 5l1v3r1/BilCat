<DOC>
<DOCNO> 1324785 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f560ccf/l/0l0smilliyet0n0btr0cdomates0efiyatlari0enormale0edonuyor0cekonomi0csondakika0c0a40b110b20a10a0c1310a1150cdefault0bhtm/story01.htm </URL>
<DATE> 2010/11/04 </DATE>
<TIME> 13:00:27.0 </TIME>
<AUTHOR>  </AUTHOR>
<HEADLINE>
domates fiyatlar�� normale d��n��yor
</HEADLINE>
<TEXT>Mersin’in Silifke ilçesinde, seralarda hasadın başlamasıyla halde domates fiyatının inmeye başladığı ve kilosunun 1,5 TL’den satıldığı belirtildi.Silifke Ziraat Odası Başkanı Mahire Can, AA muhabirine yaptığı açıklamada, bu yıl güve zararlısı ve hava sıcaklıklarının mevsim normalleri üzerinde seyretmesi nedeniyle domatesin kilosunun 10 TL’ye kadar yükseldiğini hatırlattı.Can, sera ürünlerinin hasadıyla birlikte domatesin fiyatının 1,5 TL’ye düşmesinin tüketiciyi sevindirdiğini, bu rakamın üretici açısından da makul olduğunu kaydetti.Bu yıl ilçe genelindeki yaklaşık 4 bin dönüm seradan 50 bin tona yakın domates hasadının yapılmasının beklendiğini anlatan Can, fiyatların 1 TL’nin altına düşmemesi halinde üreticinin kazanç elde edeceğini ifade etti.Fide, naylon, ilaç, gübre, işçilik göz önüne alındığında üretim maliyetinin yüksekliğine, ayrıca gübreye, ilaca, tohuma, mazota, naylona yapılan zamlara dikkati çeken Can, "Serada domates üretimi yapmak çok maliyetli ve zahmetli. Tüketicinin sevinmesinin yanında üreticilerimizin de emeğinin karşılığını almalarını temenni ediyoruz" dedi.</TEXT>
</DOC>
