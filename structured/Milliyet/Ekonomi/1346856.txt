<DOC>
<DOCNO> 1346856 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fff7840/l/0l0smilliyet0n0btr0cdenizbank0eevden0ebedava0epara0etasiyor0cekonomi0chaberdetay0c260b110b20a10a0c13186660cdefault0bhtm/story01.htm </URL>
<DATE> 2010/11/26 </DATE>
<TIME> 01:00:49.0 </TIME>
<AUTHOR>  </AUTHOR>
<HEADLINE>
denizbank evden bedava para ta������������yor
</HEADLINE>
<TEXT>EKONOMİ SERVİSİDenizbank, üst gelir düzeyinde yer alan müşteri ve ailelerine ayrıcalıklı banka hizmeti sunmak amacıyla hazırladığı Afili Bankacılık ürünlerini tanıtan bir basın toplantısı düzenledi.Denizbank Finansal Hizmetler Grubu Başkanı Hakan Ateş, Afili Bankacılık’ın büyümelerinde önemli bir yer tutacağını söyledi. Projenin marka yüzü olan Beyazıt Öztürk, Sedef Avcı ve Helin Avşar’ın katıldığı toplantıda konuşan Ateş, “Kişiye özel müşteri temsilcisi, hizmet kanallarında öncelik, aile ayrıcalıkları ve şehir yaşamındaki özel hizmetimizle çok geniş bir yelpazede hizmet veriyoruz” dedi.Türkiye’nin en uzun vadeli konut (mortgage) kredisini vereceklerini belirten Ateş, yüzde 0,99 faizle verilecek kredinin vadesini 15 yıldan 25 yıla çıkardıklarını söyledi. Müşterileri için en kolay, hızlı, tek elden ve ayrıcalıklı hizmeti vermeye çalıştıklarını dile getiren Ateş, “Yatırım, kredi, mevduat, ve sigorta ürünlerinde ayrıcalıklı fiyatlamalar olacak. Yatırım ürünlerinde ücretsiz ya da indirimli bankacılık işlemleri de yine Afili müşterilerimize sunulacak” şeklinde konuştu. Hakan Ateş ayrıca Afili müşterilerine özel “Afili Bonus Platinum” kredi kartı ile kişilerin daha yüksek bonus kazanımlı ve nakit çekim limitli hizmet alacağını belirtti.Denizbank Finansal Hizmetler Grubu Başkanı Hakan Ateş, Afili Bankacılık sisteminin yalnızca banka işlemleri ile sınırlı kalmadığını, kişilerin yaşam alanlarında da ayrıcalıklı olacaklarını söyledi. Ateş bu ayrıcalıkları şöyle açıkladı:Afili müşteri orta sınıf“Havalimanı otoparklarında yüzde 50 indirimle Türkiye’nin en geniş kapsamlı indirim programı, havalimanına ücretsiz servis, restoranlarda yüzde 50 indirim, yılda 3 kez ücretsiz kargo, ücretsiz vize danışmanlık hizmeti gibi birçok ayrıcalığı Afili Bankacılık müşterilerimize ve onların ailelerine sunacağız. Bunun yanı sıra müşterilerimizin paralarını evden veya ofisten özel güvenlik eşliğinde teslim alacak ve hesaplarına yatıracağız.”Ateş orta sınıf olarak niteledikleri Afili müşterilerin lüks yerine kaliteli bir hayat istediklerini belirterek kendilerine ve hobilerine zaman ayırmak istediklerini söyledi. Bunun için kişilere 2011 Ocak ayından itibaren iki ayda bir e-mail yoluyla ‘Lifestyle’ isimli elektronik bir rehber göndereceklerini kaydeden Hakan Ateş, “Müşterilerimiz bu rehber aracılığıyla kültür sanat haberleri hakkında bilgi alacak, hobileri için çeşitli imkânlardan yararlanacak” dedi.Ateş, halihazırda 100 bin ‘Afili Müşteri’lerinin olduğunu söyleyerek bu hizmetten yılda 120 bin TL hane geliri ve 10 bin ila 300 bin TL arası birikimi olan kişilerin yararlanabileceğini sözlerine ekledi. </TEXT>
</DOC>
