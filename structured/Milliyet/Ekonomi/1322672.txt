<DOC>
<DOCNO> 1322672 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f4cd521/l/0l0smilliyet0n0btr0corganik0etarim0etersine0egocu0ebaslatti0cekonomi0csondakika0c0a30b110b20a10a0c130a960a90cdefault0bhtm/story01.htm </URL>
<DATE> 2010/11/03 </DATE>
<TIME> 15:01:01.0 </TIME>
<AUTHOR>  </AUTHOR>
<HEADLINE>
organik tar��m tersine g������ ba��latt��
</HEADLINE>
<TEXT>Konya’nın merkez Meram ilçesine bağlı 2 dağ köyünde hayata geçirilen organik tarım projesiyle yıllar önce köyden kente göç eden köylülerden bazıları, yeniden köylerine dönerek topraklarını ekip dikmeye başladı.Konya Meram Ziraat Odası Başkanı Ali Ataiyibiner, AA muhabirine yaptığı açıklamada, Konya’da altyapısı tamamlanan organik tarımın 2009 yılından itibaren uygulanmaya başladığını söyledi.Proje kapsamında, organik tarım yapacak çiftçileri ürünlerini pazara yılda bir iki kez indirme imkanı bulunan dağ köylerinden seçtiklerini dile getiren Ataiyibiner, bu köylerdeki çiftçilerin refah düzeyini yükseltmek ve köyden kente göçü engellemek amacıyla projeyi başlattıklarını bildirdi.Meram’a bağlı Evliya Tekke ve Güneydere köylerinde 65 çiftçinin projeye dahil olduğunu, bu çiftçilerin tohumlarının İl Özel İdaresi tarafından karşılandığını ve 200 dekar arazide organik tarım yapıldığını ifade eden Ataiyibiner, köylerde organik patates üretildiğini, ekilen üründen bu yıl dekar başına 5 ton verim elde edildiğini belirtti.Organik patates yetiştirmede beklenenin üzerinde bir başarı elde ettiklerini vurgulayan Ataiyibiner, "Biz dekara 2 ya da 3 ton ürün bekliyorduk ancak daha fazla ürün elde ettik. Bu gelişme, önümüzdeki yıllarda sürdüreceğimiz çalışmalar için bize azim verdi" dedi.Ataiyibiner, patates dışında yetiştirilen organik ürünleri de düşünerek yeni bir strateji geliştirdiklerini, bu düşünceyle Hüyük’teki organik ürün işleme ve paketleme tesisinin yanı sıra Mart-Nisan 2011 gibi Hatunsaray’da hayata geçirilmesi planlanan işleme ve paketleme tesisiyle çiftçilerin pazar bulma sıkıntısını ortadan kaldıracaklarını bildirdi.-ORGANİK TARIMLA VERİM 5 KAT ARTTI- Projeye dahil olan köylerin ve çiftçilerin sayısını ilerleyen yıllarda artıracaklarının altını çizen Ataiyibiner, organik tarımın kazandırdığı gelirin normal üründen elde edilen gelirden kat kat fazla olduğunu kaydetti.Organik tarımla çiftçinin dekardaki veriminin 5 katına çıkarıldığına dikkat çeken Ataiyibiner, "2 dağ köyünde hayata geçirilen ve dekardaki verimi 5 kat artıran organik tarım projesiyle yıllar önce köyden kente göç eden köylülerden bazıları, yeniden köylerine dönerek topraklarını ekip dikmeye başladı. Köyde herkes çok mutlu, yüzler gülüyor. Önümüzdeki yıllarda diğer köylerin de projeye dahil olmasıyla kentten köye göçün artacağını düşünüyoruz" diye konuştu.Konya’da haftada bir gün organik ürün pazarı kurmayı düşündüklerini de söyleyen Ataiyibiner, organik ürün pazarının 2011 yılı Nisan ayından itibaren faaliyete geçebileceğini sözlerine ekledi.</TEXT>
</DOC>
