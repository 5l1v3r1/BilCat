<DOC>
<DOCNO> 1319293 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f3a052d/l/0l0smilliyet0n0btr0cbir0ekasa0ehamsi0e10a0elira0cekonomi0csondakika0c0a10b110b20a10a0c130a85850cdefault0bhtm/story01.htm </URL>
<DATE> 2010/11/01 </DATE>
<TIME> 11:01:43.0 </TIME>
<AUTHOR>  </AUTHOR>
<HEADLINE>
bir kasa hamsi 10 lira
</HEADLINE>
<TEXT>.Düzce'nin Akçakoca ilçesinde sabahın erken saatlerinde ağlarını toplayan balıkçılar, tekneleri hamsiyle dolu döndü. Hamsi bolluğu nedeniyle tekneden satış yapmaya başlayan Akçakocalı balıkçılar yaklaşık 20 kilogram gelen bir kasa hamsiyi 10 liradan sattı. Karadeniz'de hamsi bolluğu olduğunu belirten balıkçılar, vatandaşların ucuz hamsi yiyebilmeleri için balıkçı hali yerine tekneden satış yaptıklarını söyledi.Fırtınalı günlerin ardından denize açılan Marmaralı balıkçılar da bol miktarda hamsiyle dönmeye başladı. Böylece hamsi fiyatları 4 liraya kadar geriledi. Gemlik Balıkçılar Derneği Başkanı Hüseyin Dalarel, hava şartları yüzünden geçen haftaya kadar hamsinin 8-10 liraya satıldığını hatırlatırken, son günlerde teknelerin hamsi ve sardalyayla dolu olarak kıyıya yanaştığını anlattı. Dalarel, "Hamsinin fiyatı daha da düşer. Sardalya ise 6 liraya kadar geriledi." diye konuştu.</TEXT>
</DOC>
