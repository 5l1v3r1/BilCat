<DOC>
<DOCNO> 1325087 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f577e03/l/0l0smilliyet0n0btr0c0eguney0ekore0eile0eistedigimiz0enoktaya0ehenuz0egelemedik0e0cekonomi0csondakika0c0a40b110b20a10a0c1310a1910cdefault0bhtm/story01.htm </URL>
<DATE> 2010/11/04 </DATE>
<TIME> 15:00:22.0 </TIME>
<AUTHOR>  </AUTHOR>
<HEADLINE>
'g��ney kore ile istedi��imiz noktaya hen��z gelemedik'
</HEADLINE>
<TEXT>Enerji ve Tabii Kaynaklar Bakanı Taner Yıldız, Sinop’ta Güney Kore ile nükleer santral konusundaki çalışmaların henüz istedikleri noktaya gelmediğini belirterek, "11 Kasım’a kadar olumlu katkı koymaları halinde anlaşabiliriz. Olumlu katkı konmaması durumunda, bu anlaşma için zorlanacağız" dedi.Bakan Yıldız, Venezuela Dışişleri Bakanı Nicolas Maduro ile Bakanlıkta yaptığı görüşme ve imza törenin ardından, gazetecilerin çeşitli konulardaki sorularını yanıtladı.Bir gazetecinin Sinop’ta nükleer santral kurulmasına ilişkin Güney Kore ile hala bir anlaşma imzalanmadığını hatırlatması üzerine, Bakan Yıldız, müzakerelerin tarafları ve karşılıkları şartları bulunduğunu söyledi.Güney Kore ile ikinci nükleer santral için alt yapısını hazırlanan, hükümetlerarası anlaşmaya zemin olması için yapılan bütün çalışmaların henüz istenilen noktaya gelmediğini belirten Yıldız, şunları kaydetti: "Biz her iki heyete, Türkiye ve Güney Kore tarafına 11 Kasım’a kadar nihai bir tarih çizdik. Niçin 11 Kasım? Çünkü Sayın Başbakanımızın katılacağı Seul’deki G-20 toplantısında mutlaka bununla alakalı somut bir sonuç elde etmemiz gerekiyor. Artı veya eksi... Daha fazla bu konuyu uzatmak, müzakere sürecini uzatmak bizim enerji yapımıza çok uygun değil. Tabi ki bu anlaşmaların kısa sürede bitmesi beklenemez.Çok büyük bir anlaşma bu, çok fazla argümanı çok fazla detayı, çok başlığı olan bir anlaşma. Fakat şu anda geldiğimiz noktada Güney Kore ile istediğimiz sonucu henüz elde etmiş değiliz. 11 Kasım’a kadar eğer kendilerinin de olumlu katkı koymaları halinde anlaşabiliriz. Olumlu katkı konmaması durumunda ise tabii ki bu anlaşma için zorlanacağız. Bu anlaşmanın içerisinde Türkiye’nin vizyonunu, ulusal stratejisini, rekabet, piyasa şartlarını Türkiye lehinde kullanabilecek bir yapıyı koymamız lazım. Türkiye lehine olabilecek bir yapının oluşmadığı anda, bizim nükleer enerji güç santralleri ile alakalı kararlılığımız etkilenmez ama bu proje etkilenebilir." Türkiye’nin "kayıtsız şartsız" nükleer santrali kurmak isteyen bir ülke olmadığını vurgulayan Bakan Yıldız, ülkenin bir kısım şartları olduğunu, nükleer güç santralinin ülkeye kazandırılmasıyla ilgili kararlılıklarının bir kısım şartlarla beraber eksilmeden devam ettiğini söyledi.Türkiye’nin A planının yanı sıra diğer planlarının da olduğunu, bunun yalnızca tek bir ülke ile geliştirilebilecek bir proje olmayabileceğini ifade eden Yıldız, "biz kendilerinden 11 Kasım’a kadar olumlu bir adım bekliyoruz." dedi.Yıldız, bir başka soru üzerine de Güney Kore ile görüşmelerin belli bir disiplin içinde devam ettiğini, Dışişleri bakanlığı ile yürütülen çalışmalarda hem diplomasiye, hem işin kendisine, hem de uluslararası siyasete ve nezakete dikkate ettiklerini kaydetti.-YENİLENEBİLİR ENERJİ KANUNUNDA RÜZGAR ALIM GARANTİSİ- Bir gazetecinin Yenilenebilir Enerji Kaynaklarına İlişkin Kanunda Değişiklik Yapılmasına Dair Kanun Teklifinin bugün TBMM Genel Kurulunda görüşüleceğinin hatırlatılarak, bu konuda ne gibi yeni çalışmaların olduğunun sorulması üzerine Yıldız, yenilenebilir enerji kaynaklarına ilişkin sürecin devam ettiğini ifade etti.2005 yılında çıkan Kanuna ilişkin olarak yatırımcının pratikte karşılaştığı problemleri gidermek için bu konuyu gündeme getirmek istediklerini anlatan Yıldız, buna dönük muhalefetin de olumlu katkısı olacağını inandığını söyledi.Kendilerinin girişimcilerin önünü açacak ve gerçek yatırımcının işlerini kolaylaştıracak bir yapıyı hedeflediklerini vurgulayan yıldız, şöyle devam etti: "Madencilik yasasında çantacılar diye tabir ettiklerimizin elimine edildiği bir süreci gördük, gerçek yatırımcının işlerinin kolaylaştırılması hedefinin ulaşıldığını gördük. Aynı gelişmeyi enerjinin 3-4 bölümünde de görmek istiyoruz. Rüzgarda, madende, petrolde aynı şeyleri yapmak istiyoruz. Gerçek yatırımlarla uğraşmayan insanların, piyasadan, tabiri caizse yakamızdan düşmesini istiyoruz. Bizim hem kendi işlerimizi hem de özel sektörün işlerini kolaylaştırmamız lazım. Gerçekçi olmayan yatırımların işlerimizi kolaylaştırmadığını gördük" Rüzgar enerjisi için alım garantisi olarak 5,5 avro cent görüşünün hala korunup korunmadığının sorulması üzerine Yıldız, global krizin tesiriyle rüzgar yatırımcılarının tedariklerinin yüzde 30 civarında daha ucuza temin ettiklerini gördüklerini ifade etti.Global krizin özellikle rüzgar ve güneş yatırımcılarına daha olumlu etkilediğini gördüklerini belirten Yıldız, "ben bu açıdan 5,5 avro cente artı bir zam gelmesinin, artı bir ücret takviye edilmesinin, tüketici açısından doğru olmadığı kanaatindeyim. Yaptığımız anlaşmalar, çıkarttığımız kanunlar, ilgili mevzuatlar, yönetmeliklerin herbirinin sanayicimizin esnafımızın ve mesken sahibi vatandaşlarımızın daha pahalı elektrik almamalarını sağlamak üzere kurgulanması gerektiğine inanıyorum, bizim de dikkatimiz bu yöndedir" diye konuştu.-EPDK’NIN BÖLÜNMESİ- Yasa teklifinde EPDK’nın bölünmesinin gündeme gelip gelmeyeceği sorusuna karşılık Yıldız, konuya ilişkin ilgili kanunun yenilenebilir enerji kaynaklarına dönük düzenleme olmadığı için, bunun bu yasada gündeme gelmeyeceğini, ancak bu konunun kendilerinin amaçları ve hedefleri arasında olduğunu söyledi.Yıldız, "EPDK’nın yalnızca bir konusu gündeme gelebilir. Özellikle verilecek önergelerle beraber, hem dağıtım, hem üretim, hem EPDK’nın denetim ve kontrol sistemi içerisine giren, bu mekanizmanın içerisinde özel sektörden denetim hizmetlerini almasıyla ilgili bir madde gündeme gelebilir" dedi.Güney Akım projesinin inşasının başlamasına dönük izin verilip verilmediğinin sorulması üzerine Yıldız, daha önce sismik araştırmalarla ilgili izinlerin verildiğini hatırlatarak, inşaat izniyle ilgili yapılan talep ve yazışmalara da Dışişleri Bakanlığı ve kendilerinin bütüncül olarak baktıklarını söyledi.Kendilerinin istedikleri bir kısım şartlar ve evraklar olduğunu anlatan Yıldız, onların gelmesini beklediklerini, ondan sonra Dışişleri Bakanlığının koordinasyonunda bu konunun değerlendirileceğini ve beraberce bir sonuca varılacağını ifade etti.Yıldız, henüz inşaat izniyle alakalı somut bir gelişmenin gerçekleşmediğini sözlerine ekledi.</TEXT>
</DOC>
