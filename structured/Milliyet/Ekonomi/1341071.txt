<DOC>
<DOCNO> 1341071 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc71d03/l/0l0smilliyet0n0btr0ckrizde0eise0eel0eatti0emcdonald0es0etaktikleriyle0esatislari0eartirdi0cekonomi0chaberdetay0c190b110b20a10a0c13158140cdefault0bhtm/story01.htm </URL>
<DATE> 2010/11/19 </DATE>
<TIME> 01:00:59.0 </TIME>
<AUTHOR>  </AUTHOR>
<HEADLINE>
krizde i��e el att��, mcdonald���s taktikleriyle sat����lar�� art��rd��
</HEADLINE>
<TEXT>SONGÜL HATISARUGlobal krizde zor günler geçiren 45 yıllık İdaş Yatakları maliyet yönetimiyle krizden dengelerini düzelterek çıktı. Önümüzdeki yıl yatak baza satışını 300 bin adete çıkarmayı planlayan şirketin bu yılki yatak satışının 210 bin adet olması bekleniyor. Şirketin CEO’su Murat İşeri bu noktaya Amerika’da McDonalds’ta çalıştığı yıllarda öğrendiği maliyet yönetimi tecrübesi ile ulaştıklarını söyledi. İdaş’ta üretilen çöpü dahi yakın takibe aldıklarını söyleyen İşeri, “Mc Donald’s’ta çöpü tartar, ciroyu tahmin ederlerdi. Biz de sarfiyatı azaltmak için çöpümüzü bile takibe aldık, geçen yıl ilk 9 ayda 9.5 ton kağıt çöpümüz çıktı. Bu yıl kağıt çöpümüz sadece 2 ton oldu. Artık iki yüzü de kullanılmadan bir kağıt çöpe atılmıyor” dedi. Kanape işine de girdik“En pahallı yatak en iyi yatak değildir,  Yanlış yatak, bel ağrısı yapar. Sert yatak tavsiye ettiğimiz bir yatak değildir. Çünkü 4 noktadan vücudu askıya alır. Mümkün olduğunca yumuşak, vücudunuzun kıvrımlarına uygun yataklar seçmelisiniz” diyen İşeri, “Krizde sıkıntılı günler yaşadınız. İşçilerinize süresiz izinler verdiniz. Nasıl toparladınız?” sorusunu şöyle yanıtladı: “Kolay bir dönem değildi. İşletme sermayesini artırmak için satın alma vadesini uzatıp satış vadesini kısalttık. Bankalara gidip ‘Elinizi taşın altına koyun’ dedik. Sermaye artışını 6 milyon TL’den 12 milyona çıkardık. Şimdi 12 milyon TL’den 24 milyon TL’ye çıkaracağız. Gayrimenkullerimizin bir bölümünü satıp nakit borçlarımızı ödedik. Karlılık hiç önemli değil, iner çıkar ama nakit akışını düzene koymazsanız şirketler varlığını sürdürmekte zorlanır. Tasarruf paketleri hazırladık. Yüzde 20 küçüldük ama satılan malın maliyetini yüzde 45 düşürdük.” Yatak, baza, madeni mobilyadan oluşan ürün gamına geçen ağustos ayında kanepe bölümünü de eklediklerini belirten İşeri: “Gelen talep düşündüğümüzün 4-5 katı oldu. Kanepe, ciroda yüzde 35 gibi bir ilave sağlayacak. Kanepeyle birlikte bu yıl 26 milyon TL civarında bir ciro bekliyoruz. Yatakta yıllık 600 yatak üretimimiz var. 1200 üretme kapasitemiz var. Ortalama bir yatağın maliyeti 150 dolardır ve bu fiyat neredeyse 1975 yılından beri değişmedi.” ‘İsveçli fonla yeniden görüşmeleri başlatacağız’Kriz öncesinde yabancı ortaklık görüşmeleri yürüttüklerini hatırlatan İşeri şunları söyledi: “Yabancılar büyüklük ve gayrimenkulden ziyade vergi, faiz, amortisman öncesi kara bakıyor. 2007 yılında Hidding Anders adında İsveçli firma ile görüşüyorduk, son noktaya da gelmiştik. Ancak 2007’de yaşanan cumhurbaşkanı seçimi krizi sırasında yaşanan sancılı süreçte geri çekildiler.  ‘Burası henüz çok istikrarlı değil’ dediler ve gittiler. Sonrasında global kriz patladı. Yeniden görüşmeleri başlatacağız. Avrupa’da 200 civarında markalaşmış aile şirketi var. Bizim sektörde tedarikçiler bile aile şirketi.” İstanbul’da yüzde 2 civarında ot yatak kullanılıyor2004’te yaptıkları bir araştırmaya göre İstanbul’da yüzde 2 civarında ot yatak kullanımının olduğunu gördüklerini söyleyen İşeri şunları anlattı: “Pamuk bile yok ot var yatağın içinde. Türkiye çok kozmopolit bir ülke. Büyükşehir diyorsunuz ama sonuç bu işte. Uykunun önemsenmesi insanın kendisini önemsemesiyle başlıyor. Türkiye’de spor yapan, parfüm süren, sprey kullanan günde bir defa duş alan kişi sayısı kaç ise lüks yatak da o kadar satılıyordur. Yüzde 1’i bulmaz yani. Lüks yataklar 4.500 dolar civarında fiyatla satılıyor. Kalbimiz uyurken ritmini çok düşürür, detoks yapar. Vücuttaki toksinleri atar. Uykunun ikinci en önemli işlevi hücre yenilemesidir.”</TEXT>
</DOC>
