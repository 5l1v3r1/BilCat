<DOC>
<DOCNO> 1327382 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5fc48f/l/0l0smilliyet0n0btr0c0ekkdf0eartisinda0esurec0eyasaya0eaykiri0e0cekonomi0csondakika0c0a50b110b20a10a0c1310a6470cdefault0bhtm/story01.htm </URL>
<DATE> 2010/11/05 </DATE>
<TIME> 15:00:23.0 </TIME>
<AUTHOR>  </AUTHOR>
<HEADLINE>
���kkdf art������nda s��re�� yasaya ayk��r�����
</HEADLINE>
<TEXT>Tüketici Hakları Derneği Genel Başkanı Turhan Çakar, Kaynak Kullanımı Destekleme Fonu (KKDF) artışından önce tüketici kredisi kullanan tüketicilere, yeni oranın yansıtılmasının yasaya aykırı olduğunu iddia etti.Konuyla ilgili dernek merkezinde bir basın toplantısı düzenleyen Çakar, bankalar ve finans şirketleri tarafından kullandırılan tüketici kredilerine uygulanan KKDF kesintisi oranının 25 Ekim 2010 tarihli Bakanlar Kurulu Kararı ile yüzde 10’dan yüzde 15’e yükseltildiğini hatırlattı.28 Ekim 2010 tarihli Resmi Gazete’de yayımlanarak yürürlüğe giren kararın, kredi kullanım tarihine bakılmaksızın bütün tüketici kredilerinde 28 Ekim 2010 tarihinden itibaren uygulanması için Gelir İdaresi Başkanlığı tarafından Bankalar Birliği’ne talimat verildiğini belirten Çakar, bu talimat üzerine, bankaların, tüketici kredisi kullanan tüketicilerin cep telefonlarına mesaj gönderip bankaya davet ederek söz konusu artışa göre yeni ödeme planı verdiğini söyledi.Söz konusu uygulamanın geriye dönük olarak uygulanmasının Tüketicinin Korunması Hakkında Yasaya aykırı olduğunu ifade eden Turhan Çakar, şunları kaydetti: "Söz konusu uygulamada yasanın 10. maddesinde belirtilen, ’taraflar arasında akdedilen sözleşmede öngörülen kredi şartları, sözleşme süresi içerisinde tüketici aleyhine değiştirilemez’ hükmüne aykırı ve haksız bir şarttır. Bu nedenle KKDF artışından önce tüketici kredisi kullanan tüketicilere yeni ödeme planı çıkartılarak fon artışının yansıtılması, tüketiciler için bağlayıcı değildir.Kendilerine yeni ödeme planıyla fon artışı yansıtılan tüketiciler, ikamet ettikleri yerdeki kaymakamlıklarda bulunan Tüketici Sorunları Hakem Heyetlerine başvuruda bulunarak, haksız yere yansıtılan kesintinin, eğer ödenmişse kendilerine iadesine ve yeni ödeme planının iptaline ilişkin karar alınmasını istesinler." Çakar, tüketici kredilerinden kesilen KKDF ile Banka ve Sigorta Muameleleri Vergisi (BSMV) bankalar tarafından devlete ödenmesi gerektiği halde, bu kesintiler tüketicilere yansıtıldığı için 2005 tarihinde TÜDEF tarafından açılan davanın da şu anda Yargıtay’da devam ettiğini belirtirken, "2011 Haziran ayında yapılacak genel seçimlerin hemen öncesinde KKDF kesintisi oranının yüzde 15’e çıkartılması düşündürücüdür. Aklımıza ’artırılan kesintiler seçim yatırımı olarak mı kullanılacak?’ sorusunu sormayı getirmektedir" diye konuştu.-10 BİN LİRALIK KREDİDE 33 LİRALIK FARK- Bu arada bankacıların verdiği bilgiye göre, 12 ay vadeli, yüzde 1 faiz oranıyla 10 bin lira tüketici kredisi kullanılması halinde, dana önce yüzde 10 KKDF oranı ile 66,37 lira KKDF ödeyen bir tüketici, yeni oran olan yüzde 15 ile 99,63 lira KKDF ödeyecek.</TEXT>
</DOC>
