<DOC>
<DOCNO> 1343293 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd284f9/l/0l0smilliyet0n0btr0cpakistan0ea0eelektrik0esaglayacak0eturk0egemisi0ekaraci0eaciklarina0edemirledi0cekonomi0csondakika0c20a0b110b20a10a0c13162890cdefault0bhtm/story01.htm </URL>
<DATE> 2010/11/21 </DATE>
<TIME> 03:01:47.0 </TIME>
<AUTHOR>  </AUTHOR>
<HEADLINE>
pakistan���a elektrik sa��layacak t��rk gemisi kara��i a����klar��na demirledi
</HEADLINE>
<TEXT>Karadeniz Holding bünyesindeki Karadeniz Enerji Grubu tarafından inşa edilen 220 megavat gücündeki üçüncü enerji gemisi "Karadeniz Powership Kaya Bey", Pakistan’ın elektrik ihtiyacını karşılamak üzere Karaçi açıklarına demirledi.Karadeniz Holding’ten yapılan yazılı açıklamada, şirketin başlattığı "Dostluk Enerjisi Projesi" kapsamındaki üçüncü geminin, selzedeler için hazırlanan yardım konteynerleri ile birlikte Karaçi Limanı açıklarına ulaştığı belirtilerek, "Kaya Bey" gemisinin, 241 metre boyu ve 220 megavat kurulu gücü ile şu anda dünyanın en büyük enerji gemisi olma unvanını elinde bulundurduğu kaydedildi.İki ülke arasındaki en büyük doğrudan yatırımlardan birisi olan bu proje için yarın Karaçi’de bir varış töreni düzenleneceği ifade edilen açıklamada, "Kaya Bey" gemisinin, demirleme çalışmalarının ve şebeke bağlantısının güvenli bir şekilde yapılması sonrasında nihai yerleşimi olan Korangi’ye hareket edeceği ve kademeli olarak elektrik üretimine başlayacağı belirtildi.Bu proje ile 12 milyon nüfuslu Karaçi şehrinin elektrik ihtiyacının yüzde 20’sinin 5 yıl boyunca "Kaya Bey" ile karşılanacağı vurgulanan açıklamada, enerji gemisinin, deprem, sel gibi doğal afetlerden etkilenmeden elektrik üretimine devam etmek gibi bir avantajı da bulunduğuna işaret edildi.Verilen bilgiye göre, Karadeniz Holding Powership Projesinin ilk 2 gemisi; "Karadeniz Powership Rauf Bey" ile "Karadeniz Powership Doğan Bey", Irak’ta hali hazırda elektrik üretiyor. Irak ile başlayan yatırım projesinin ilk etabı Pakistan gemileri ile tamamlanmış olacak. İlk 4 gemi ile toplam 675 megavat enerji kapasitesine ulaşmayı hedefleyen Karadeniz Holding, yatırım değeri 500 milyon doları aşan bu gemilerin üçünü İstanbul’da, birini de Singapur’da inşa ettirdi.Bunlara ilave olarak Türkiye’deki tersanelerde inşası başlayan ve toplam kapasitesi 640 megavat olan 4 enerji gemisinin 2011 yılı Mart ayından itibaren devreye girmesi planlanıyor.En yeni konut projelerinin adresi burası.Yorum yaz</TEXT>
</DOC>
