<DOC>
<DOCNO> 1326846 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5deeda/l/0l0smilliyet0n0btr0carapca0ebilen0eisi0ehavada0ekapiyor0cekonomi0csondakika0c0a50b110b20a10a0c1310a5190cdefault0bhtm/story01.htm </URL>
<DATE> 2010/11/05 </DATE>
<TIME> 11:00:41.0 </TIME>
<AUTHOR>  </AUTHOR>
<HEADLINE>
arap��a bilen i��i havada kap��yor
</HEADLINE>
<TEXT>Sibel Cingi / RadikalArtık marifet İngilizce değil, Arapça bilmek... Arap ülkeleri ile artan ticari ilişkiler ve yılın 12 ayı Türkiye’ye akın eden Arap turistler, Arapça bilen elemana olan talebi patlattı. Arapça bilenler, turizmden, hazırgiyime, perakendeden inşaata kadar her sektörde işi havada kapıyor. Mağazalarda satış temsilcilerinin maaşı bile 2 bin TL’den başlayınca Araplar iş için Türkiye’nin yolunu tuttu, araya eş dost sokularak Güneydoğu Anadolu Bölgesi’nden Arapça bilen çalışan transferi yapılmaya başlandı. Yüzlerce dil kursu da kapılarını açtı.Ticaret artınca ihtiyaç doğduBaşbakan Recep Tayyip Erdoğan’ın sorunsuz Ortadoğu politikası, Türk dizileri, Davos’ta çıkan ‘One Minute’ krizi, vizelerin kaldırılması, şeyhlerin ‘Türkiye’de tatil yapın’ vaazları derken Türkiye ile Arap ülkeleri arasındaki ilişkiler iyice ısındı. Türkiye 2010’da yaklaşık 1.5 milyon Arap turisti ağırladı. Arap ülkeleri ile Türkiye arasında 2003’te 11 milyar dolar olan dış ticaret hacmi 36 milyar dolara ulaştı. Alışveriş merkezlerindeki mağazalar, restoranlar, turizm ofisleri gibi birçok işyeri Arapça bilen eleman arıyor. Magma Mühendislik, Amerikan Hastanesi, Gaziantep Sanko Park, Adil Işık, Yapı Koordinasyon Merkezi, Cemsan Makina, Hayat Kimya, Asilsan grup, Akşan Yapı, Akkon Çelik, Hakan Plastik, Arsel İnşaat, Leke Jeans, Rönesans İnşaat, Elvan Gıda çeşitli alanlarda birden fazla Arapça bilen eleman arayan firmalardan sadece birkaçı.Database oluşturuluyor YKM Genel Müdürü Jaklin Güner, Bursa, Antep ve Cevahir mağazalarına Arapça bilen personel aldıklarını açıklarken Adil Işık İnsan Kaynakları Direktörü Sena Altınok, bütün mağazalara Arapça bilen eleman alacaklarını belirtiyor.Ayda 50 bine yakın Arap turist ağırlayan Gaziantep Sanko Alışveriş Merkezi’nde bütün mağazalarda Arapça bilen eleman bulunuyor. Sankopark Genel Müdürü Emre Şen, “Sankopark’ta 2 bine yakın personel çalışıyor. 60’ın üzerinde Arapça bilen var. Önümüzdeki dönemde ihtiyaç daha da artacağı için bir database oluşturuyoruz. Toplam istihdamımız içinde Arapça bilen personel sayısı 300’e kadar çıkacak” diyor.Arap eğitmenler görevde Artan talebe bağlı olarak açılan yüzlerce kursta Arap eğitmenler iş başında. Genç Girişimciler Kulübü yetkilisi Can Say, üyeleri talep ettiği için Arapça kursu düzenlediklerini belirtiyor. “Gayri resmi kurslar ortaya çıktı” diyen Sahra Arapça Kursu eğitmenlerinden Hasan Salih şu anda 30 öğrencileri olduğunu söylüyor. Lisans Eğitim yetkilileri ise yabancı öğretmenlerin görevde olduğunu söylüyor.Mardin, Hatay ve Siirt’ten transfer yapılıyorLaleli Sanayici ve İşadamları Derneği Başkan Yardımcısı Gıyasettin Eyyüpkoca, Arapça bilen eleman ihtiyacında 14 yıl önceye döndüklerini belirtiyor. Birçok işyeri sahibinin eşini dostunu araya sokarak Mardin, Siirt ve Hatay gibi illerden Arapça bilen eleman transferi yaptığını belirten Eyyüpkoca, şu açıklamayı yapıyor: “14-15 yıl önce Arapça dil bilen çok sayıda kişi vardı. Arapların gelişi azalınca hepsi başka alanlarda yoluna devam etti. Önce onların kapısı çalındı ama olmadı. Çareyi konaklama, yemek, maaş ve prim gibi cazip imkânlarla Güneydoğu’dan transferde bulundu.”Part-time’da saat ücreti 6 TL Part time olarak çalışan Arapça bilen satış temsilcisinin saat ücreti 6 TL civarında. Normal bir çalışanın saat ücreti ise 4 TL. Tam gün çalışanların ücreti ise 2 bin TL’den başlıyor. Konaklama, yemek, gibi imkânlar da sağlanıyor.Çalışanlar arasında ilahiyat fakültesi mezunları da var. Şirketler ayrıca elemanlarını da dil kursuna gönderiyor.</TEXT>
</DOC>
