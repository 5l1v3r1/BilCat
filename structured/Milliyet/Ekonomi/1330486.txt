<DOC>
<DOCNO> 1330486 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f6d4063/l/0l0smilliyet0n0btr0cthy0enin0eilk0ewashington0eyolculari0ekizilderililer0eoldu0cekonomi0csondakika0c0a70b110b20a10a0c13114220cdefault0bhtm/story01.htm </URL>
<DATE> 2010/11/08 </DATE>
<TIME> 11:00:55.0 </TIME>
<AUTHOR>  </AUTHOR>
<HEADLINE>
thy���nin ilk washington yolcular�� k��z��lderililer oldu
</HEADLINE>
<TEXT>Türk Hava Yolları (THY), uzun süredir beklenen Washington-İstanbul direkt uçuşunun ilk yolcuları arasında yer alan 17 Kızılderili şefi İstanbul’a geldi.THY’nin bu ilk tarifeli seferinde 17 Kızılderili şefin yanı sıra, Washington Büyükelçimiz Namık Tan, bazı ABD Temsilciler Meclisi üyeleri de yer aldı. Apaçilerin, Mohikanların da bulunduğu 17 Kızılderili şefi sempatik tavırları ile dikkat çekti. Kızılderili şefleri Türkiye’nin tarihini ve kültürünü çok merak ettiklerini ve bu geziden sonra burada yaşadıklarını çocuklarına anlatacaklarını söylediler.Washington-İstanbul direkt uçuşların uzun süredir beklendiğini belirten Amerikan Temsilciler Meclisi üyesi Williams Delahunt, “Türkiye ile Amerika arasındaki ilişkiler Kore Savaşı’ndan bu zamana kadar giderek güçleniyor. Bu sefer, bu ilişkilerin daha çok güçlenmesine katkıda bulunacak. Bu seferle birlikte insani temaslar artacak ve ekonomik ilişkilerin güçlenmesini sağlanacak” dedi.BÜYÜKELÇİ NAMIK TAN EŞLİK ETTİ İlk seferde Amerikalı Temsilciler Meclisi Üyeleri ve diğer konuklara Türkiye Washington Büyükelçisi Namık Tan eşlik etti. Atatürk Havalimanı VIP Salonu’nda gazetecilerin sorularını yanıtlayan Namık Tan, “Bu, Amerika ile Türkiye ilişkilerini daha da öteye götürecek bir adım. Washington’a THY, Genel Müdürü Temel Kotil ve beraberindeki heyetle geldi ve güzel bir karşılama yaptık. Washington Dulles Havalimanı’nda bir açılış kurdalesi kestik. Buraya gelişimiz 8 saat 15 dakika sürdü ve rahat bir yolculuk yaptık” diye konuştu.Washington’un ABD’nin siyasi kalbinin attığı yer olduğunu hatırlatan Tan, “Bizler her ne kadar siyasi görüşmelerimiz New York ve Chicago ile bağlantılı olsa bile siyasi güçlerin bulunduğu Washington’da böyle bir seferin olması ilişkileri güçlendirecek. Bu sefer iki ülke arasındaki bilgi açığını kapatacak. Birçok kişi Türkiye’den gelirken daha çok New York’u tercih ediyordu. Ama şimdi siyasilerimiz Washington’a gelip oradaki siyasi muhataplarıyla görüşme yapma imkanı bulacak. Ayrıca Washington civarında geniş bir Türk toplumu var. Onlar içinde bu sefer güzel bir olay oldu” dedi.TÜRK KÜLTÜRÜNÜ MERAK EDİYORLAR Uçağın diğer yolcuları ise Kızılderili şefleri oldu. Sempatik tavırları ile dikkat çeken Kızıldereli şefleri Türkiye’de olmaktan büyük mutluluk duyduklarını söylediler. Türkiye’ye ilk defa geldiğini belirten Washington’da bulunan Yakama kabilesi lideri Patricia Whitefoot “Türkiye’ye ilk gelişim bu yüzden heyecanlı ve mutluyum. Sizin kültürünüzü ve dilinizi yakından görme fırsatımız olacak. Türklerin tarihi, dili ve kültürü hakkında öğrendiklerimizi Amerika’ya döndüğümüzde çocuklarımıza burada gördüklerimizi anlatacağız. Bu ziyaretten sonra iki toplum arasında ilişkiler daha da gelişecek ve daha güzel olacak” diye konuştu.ABD’Lİ ÜYLER BAŞBAKAN ERDOĞAN İLE GÖRÜŞECEK Amerikan Temsilciler Meclisi Üyeleri Jim Sensenbrenner (Wisconsin), Jim Moran (Virginia), Jean Schmidt (Ohio) ve Williams Delahunt (Massachusetts) daha sonra İstanbul’dan Ankara’ya geçtiler. Ankara’ya geçen üyeler yarın TOBB ve Washington merkezli Franklin Center’ın ortaklaşa düzenlediği, Türk dış politikasının ele alınacağı bir konferansa katılacak. Ayrıca Başbakan Recep Tayyip Erdoğan ve Dışişleri yetkilileri ile bir araya gelecek.KIZILDERİLİLER, DAVUTOĞLU İLE GÖRÜŞECEK Türkiye’ye gelen 17 kabilenin lideri İstanbul’a Türk Hava Yolları’nın hazırlığı program kapsamında İstanbul’da kalacak. Türkiye ile Amerika arasındaki ticaretin artırılması için Türk Amerikan Koalisyonu tarafından organize edilen Yerli Amerikalılar Ticaret İşbirliği Gezisi’nde, Kızılderili liderleri Dışişleri Bakanı Ahmet Davutoğlu, Devlet Bakanı Zafer Çağlayan Türkiye İhracat Meclisi temsilcileri ve Türk iş dünyasından pek çok isimle görüşecek.</TEXT>
</DOC>
