<DOC>
<DOCNO> 1323715 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5298ed/l/0l0smilliyet0n0btr0csabanci0een0ebuyuk0erisk0ecari0eacik0eve0esicak0epara0cekonomi0chaberdetay0c0a40b110b20a10a0c130a9960a0cdefault0bhtm/story01.htm </URL>
<DATE> 2010/11/04 </DATE>
<TIME> 01:01:05.0 </TIME>
<AUTHOR>  </AUTHOR>
<HEADLINE>
sabanc��: en b��y��k risk cari a����k ve s��cak para
</HEADLINE>
<TEXT>Sabancı, “Bu durumda, orta ve uzun vadede kamu harcamalarını azaltmamız, yatırımları artırmamız, dünyadaki gelişmelere hassas olmamız gerekiyor” dedi.Antalya’daki 16’ncı Dünya Verimlilik Kongresi ve Avrupa Verimlilik Konferansı’nda ‘Dünya Verimlilik Bilimleri Akademisi Ödülü’nü alan Güler Sabancı, verimliliğin, ekonomik sorunları çözümleyecek anahtar kavramlardan biri olduğunu söyledi. Sabancı, “Her işte rekabetçi olmak için, kalite, fiyat, servis üçgeninde başarılı olmak için, verimliliğin her aşamada ölçülmesi gerekiyor” dedi.‘Kamu harcamaları azalsın’Kriz sonrası büyümenin ağırlıklı olarak gelişmekte olan ülkelerde görüldüğünü belirten Sabancı, Türkiye’nin de krizi iyi atlatan ülkelerin başında yer aldığını söyledi. Sağlam bankacılık altyapısı ve akılcı maliye politikasının Türkiye’yi krizin en kötü etkilerinden koruduğunu kaydeden Sabancı, “Türkiye’nin ekonomik iklimi düzeldi. Altyapımız sağlam, özelleştirmeler devam ediyor. Devlet, denetim mekanizması regülasyonlarını hayata geçiriyor. Bu rekabetçi ortam, verimliliği de zorunlu kılıyor” dedi.Gelişmekte olan ülkeler için en büyük riskin, büyük cari açık ve bunu finanse eden, dışarıdan gelen sıcak para olduğunu belirten Sabancı, “Bu durumda orta ve uzun vadede kamu harcamalarını azaltmamız, yatırımları artırmamız gerekiyor” dedi.  </TEXT>
</DOC>
