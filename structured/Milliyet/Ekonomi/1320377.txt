<DOC>
<DOCNO> 1320377 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f435c89/l/0l0smilliyet0n0btr0cozsut0e30e20emilyon0edilim0epasta0esatti0cekonomi0csondakika0c0a20b110b20a10a0c130a91250cdefault0bhtm/story01.htm </URL>
<DATE> 2010/11/02 </DATE>
<TIME> 17:01:26.0 </TIME>
<AUTHOR>  </AUTHOR>
<HEADLINE>
��zs��t 3,2 milyon dilim pasta satt��
</HEADLINE>
<TEXT>Özsüt, bu yıl yaptığı yatırımla fabrikasını büyütürken, 2 milyon 236 bin 245 dilim pasta satışına ulaştı. Özsüt, yılı yaklaşık 5 milyon dilim satışla kapatmayı hedefliyor.Özsüt’ten yapılan açıklamaya göre, pasta tutkunlarının önemli adreslerinden olan Özsüt, bu yıl fabrikasına 2 milyon 80 bin lira yatırım yaptı.Eylül sonu itibariyle toplam 3 milyon 236 bin 245 dilim pasta satışı gerçekleştiren Özsüt, yılsonuna kadar toplamda 4 milyon 900 bin 780 dilim pasta satışı yapmayı hedefliyor.Özsüt’ün satış verilerine göre, bu yıl en çok İstanbul, İzmir, Ankara, Antalya ve Adana’da pasta satışı gerçekleştirilirken, en çok pasta satışının yapıldığı ilçeler ise İstanbul’da Beyoğlu, Bakırköy, İstinye, İzmir’de Balçova, Karşıyaka ve Buca, Ankara’da Kızılay, Yenimahalle, Çayyolu, Antalya’da Altınkum, Merkez, Lara, Adana’da ise Seyhan ve Çukurova oldu.Dünyaca ünlü ödüllü pasta tasarımcısı Mark Seaman Özsüt’ün yeni menüsünde yer alacak pastalar konusunda Özsüt ustalarıyla birlikte çalışırken, Özsüt’ün kış menüsünde 6 yeni pasta çeşidi bulunacak. Anastasia, Bananas, Almila, Chocorange, Çikolata Şelalesi ve Portakallı Ekler, Özsüt’ün yeni lezzetleri arasında yer alıyor.Türkiye’de günlük pasta dağıtımı yapan Özsüt, pastalarında tüketicilerin ihtiyaçları doğrultusunda yenilikler gerçekleştiriyor. Fransa’daki ünlü pasta okulu Lycee Professional Aguste-Escoffier’den pastacılık konusunda danışman getirterek farklı lezzetlerde pastalar oluşturan Özsüt’ün spesiyal pasta grubu şefleri, Fransız aşçılık sanatları okulu Le Cordon Bleu’de eğitim programlarına katılıyor.</TEXT>
</DOC>
