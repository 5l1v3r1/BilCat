<DOC>
<DOCNO> 1339680 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fbe2cb3/l/0l0smilliyet0n0btr0cmevduatin0eyuzde0e450ei0e320ebin0ekiside0cekonomi0chaberdetay0c180b110b20a10a0c13154530cdefault0bhtm/story01.htm </URL>
<DATE> 2010/11/18 </DATE>
<TIME> 01:00:53.0 </TIME>
<AUTHOR>  </AUTHOR>
<HEADLINE>
mevduat��n y��zde 45���i 32 bin ki��ide
</HEADLINE>
<TEXT>EKONOMİ SERVİSİBankacılık Düzenleme ve Denetleme Kurumu’nun (BDDK) eylül ayı İnteraktif Aylık Bülten’indeki bilgilere göre Türk bankacılık sisteminde eylül itibariyle 573 milyar 19 milyon TL’ye ulaşan mevduatın yüzde 45’inin milyoner hesaplarında tutulduğu anlaşıldı. Yurtiçi ve yurtdışı yerleşiklerden oluşan 32 bin 526 milyoner mudi hesabında, toplam 256 milyar 917 milyon TL tutuluyor. Son bir yılda milyonerlerin hesabında tutulan mevduat 48 milyar 683 milyon TL arttı. Milyoner mudi sayısı ise 3 bin 102 kişi arttı. Son 9 ayda milyoner sayısı bin 350 kişi artarken, aynı dönemde milyonerlerin bankalarda tuttuğu toplam mevduat ise 35 milyar 269 milyon TL’lik artış gösterdi.Bankacılık sektöründeki toplam mevduat 573 milyar 19 milyon TL’ye ulaştı.3 bin 39 kişi milyoner olduToplam mevduatın 553 milyar 215 milyon TL’si yurtiçi yerleşiklere, 19 milyar 803 milyon TL’si ise yurtdışı yerleşiklere ait. Eylül itibariyle, yurtiçi yerleşiklere ait mevduat hesaplarının yüzde 44’ünü 1 milyon TL’nin üzerindeki hesaplar oluşturdu. Eylül itibariyle yurtiçinde yerleşiklerin bu mevduat hesaplarında tuttuğu para 244 milyar 914 milyon TL olurken, 1 milyon TL üzeri hesaba sahip olan mudi sayısı ise 31 bin 595 oldu.Yurtiçinde bulunan milyoner sayısı son bir yıl içinde 3 bin 39 kişi artarken, sahip oldukları mevduat toplamı ise 44 milyar 156 milyon TL artış gösterdi. Türkiye’nin (yurtiçi) milyoner mudi sayısında son 9 ayda ise bin 354 kişilik artış yaşanırken, mudilerin hesaplarında tuttukları para ise 31 milyar 433 milyon TL arttı.Yurtdışı yerleşikte 12 milyar TLYurtdışında yerleşik 931 milyonerin sahip olduğu mevduat toplamı ise eylül itibariyle 12 milyar TL’yi aştı. Yurtdışı yerleşiklere ait 1 milyon TL üzerindeki mevduat hesapları, yabancılara ait toplam mevduatın yüzde 61’ini oluşturdu. Böylece eylül itibariyle yurtiçi ve yurtdışı milyonerlerin sayısı 32 bin 526 oldu.Söz konusu mevduat hesaplarındaki para ise 256 milyar 917 milyon TL’ye ulaştı. 102.4 milyonun üstünde hesap varEylül ayı itibariyle yurtiçi ve yurtdışı yerleşiklerin sahip olduğu 48 milyon 921 bin 124 hesapta 10 bin TL’ye kadar, 3 milyon 63 bin 763 hesapta 10 - 50 bin TL arası, 1 milyon 86 bin 95 hesapta 50 - 250 bin TL arası, 164 bin 29 hesapta 250 bin - 1 milyon TL arası mevduat bulunduğu açıklandı.Sırasıyla bu hesaplarda, 32 milyar 324 milyon TL, 81 milyar 300 milyon TL, 119 milyar 173 milyon TL, 83 milyar 305 milyon TL olduğu belirlendi. Böylece, milyonerlerle birlikte Türkiye’de 101 milyon 745 bin 39’u yurtiçi yerleşiklerin, 614 bin 887’si yurtdışı yerleşiklerin olmak üzere toplam 102 milyon 359 bin 926 mevduat hesabı olduğu açıklandı.</TEXT>
</DOC>
