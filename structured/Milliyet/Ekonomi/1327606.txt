<DOC>
<DOCNO> 1327606 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f60f74f/l/0l0smilliyet0n0btr0cbanvit0eten0etam0esayfa0ekirmizi0eet0eilani0cekonomi0csondakika0c0a50b110b20a10a0c1310a6960cdefault0bhtm/story01.htm </URL>
<DATE> 2010/11/05 </DATE>
<TIME> 17:00:22.0 </TIME>
<AUTHOR>  </AUTHOR>
<HEADLINE>
banvit���ten tam sayfa "k��rm��z�� et" ilan��
</HEADLINE>
<TEXT>Banvit’in, bazı gazetelerde yer alan kesilmiş et ve canlı hayvan ithaline ilişkin ilanında, Türkiye’deki maliyet yapısına göre bir "gümrük eşik değeri" belirlenmesi ve gelecek ithalata bu eşik değeri kadar gümrük vergisi uygulaması yapılması" gerektiği belirtilerek, "Aksi halde ortalık her ithalatla birkaç kez köşeyi dönen spekülatörlerle dolacak" görüşü ifade edildi.Gazetelerde tam sayfa olarak yer alan ilanda, kesinlikle kesilmiş et ithal edilmemesi gerektiği de kaydedildi.Banvit’in ilanında, son 20 yılda kırmızı et arzını gösteren büyükbaş hayvan sayısı ve sağmal inek sayısının azaldığı, kırmızı et talebine işaret eden nüfus ve kişi başı gelirin arttığı anlatıldı."Kırmızı et krizi göz göre göre geldi ve gerekli tedbirler alınmadığı için şimdi et ithal eder hale geldik" denilen ilanda, "Zamanında besi buzağısı ithalatı yapılmış olsaydı bu konuma düşmezdik. Maalesef şimdi, kesilmiş et ve kasaplık canlı hayvan olarak yüz binlerce ton ete tekabül edecek ithalat yapılacağını düşünmekteyiz, bu da kısaca ülke besiciliğini bitirmektir, gelecekte daha da fazla ithalata bağımlı hale gelmektir" görüşü öne sürüldü."Kesilmiş et ve kasaplık canlı hayvan ithalatının Türkiye’nin menfaatleri aleyhine olduğu" belirtilen ilanda, Türkiye’nin ve AB’nin maliyet yapılarının farklı olduğuna işaret edildi.İlanda dile getirilen görüşlerden bazıları şöyle: "Bugün ülkemizde bir buzağı bin 250 lira iken, AB’de bir buzağı 300 liradır. AB’de arpa da, küspeler de, yem de, enerji de ülkemize göre daha ucuzdur, sonuçta orada et daha ucuza mal edilmektedir.Ülkemizdeki maliyet yapısına bir başka gözle bakarsak değişik koşullara göre 14 ila 16 TL/Kg karkas maliyetinin içerisindeki sadece 10 günlük buzağı fiyatı 6 TL/Kg olarak yansımaktadır.Diğer taraftan kesilmiş et ithalatçısı, AB’den 2,5 avro/Kg’dan aldığı eti nakliye ve yüzde 30 gümrüğü ile 7,3 TL/Kg’a ülkemize mal edebilmektedir.Dolayısıyla daha ucuz bir maliyet altyapısına sahip ülkelerden kesilmiş et ve kasaplık canlı hayvan yetersiz gümrük vergisi ile ülkeye girerse memleketimizde o üretimi yapanları cezalandırmış oluruz, bu alana yatırım azalır ve sonunda tamamen ithalata bağımlı hale geliriz. Bugün ithalat et enflasyonunu önlese de maalesef açıklanan gümrük oranları ile kesilmiş et ve kasaplık canlı hayvan ithalatı ülke menfaatlerine terstir, acilen sonlandırılmasını ümit etmekteyiz.Bir an evvel ülkemizdeki maliyet yapısına göre bir ’gümrük eşik değeri’ belirlenmeli ve gelecek ithalata bu eşik değeri kadar gümrük vergisi uygulaması yapılmalıdır. Aksi halde ortalık her ithalatla birkaç kez köşeyi dönen spekülatörlerle dolacaktır. Aynı zamanda devletimiz bu ithalatlardan gümrük vergisi kaybına uğramaktadır." İlanda, yapılması gerekenler, "yıllık ne kadar hayvan girişine ihtiyaç olduğunun belirlenmesi, belirtilen ithalat kalemlerinde ’eşik değer’ tespit edilmesi, et açığının buzağı ve besi materyali ithalatı ile kapatılmasının hedeflenmesi, kesinlikle kesilmiş et ithal edilmemesi" şeklinde sıralandı.</TEXT>
</DOC>
