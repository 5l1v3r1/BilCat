<DOC>
<DOCNO> 1340382 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc14cfa/l/0l0smilliyet0n0btr0cpolisten0esahte0epara0euyarisi0cekonomi0csondakika0c180b110b20a10a0c13156180cdefault0bhtm/story01.htm </URL>
<DATE> 2010/11/18 </DATE>
<TIME> 13:00:31.0 </TIME>
<AUTHOR>  </AUTHOR>
<HEADLINE>
polisten sahte para uyar��s��
</HEADLINE>
<TEXT>Emniyet yetkilileri, vatandaşları sahte parayla ilgili olarak dikkatli olmaya çağırdı.Piyasada Kurban Bayramı öncesi kalpazanlar tarafından sahte 50-100 ve 200’lük banknotlar sürülmeye başlandığını ifade eden emniyet yetkilileri resmi kurumlar hariç aldıkları paraları, "Kağıt kalitesi, renk uyumu, lifler, kabartma baskı ve portreler" açısından mutlaka inceleyerek almalarını istediler.Sahte para ile ilgili bilgi veren Emniyet Genel Müdürlüğü yetkilileri, özellikle Kurban Bayramı nedeniyle şebekelerin piyasaya sahte 50, 100 ve 200’lük banknotlar sürdüklerini ifade ettiler. Kalpazanların özellikle kalabalık ortamları fırsat olarak değerlendirdiklerini vurgulayarak, "Büfe, bakkal, benzinlik, marketlerde, canlı hayvan pazarları ve seyyar piyango bayilerine yönelik çalışıyorlar" dediler.Emniyet Genel Müdürlüğü, vatandaşları sahte paraları nasıl tanıyabileceğini konusunda da bilgi vererek, şu hususlara dikkat edilmesini istediler:-PARANIN KAĞIDI- "Sahte para ile orijinali arasındaki en belirgin özellik, paranın kâğıdıdır. Orijinal banknot, pamuk elyafından özel olarak yapılırken, sahte banknot, piyasada bulunan normal kâğıttan yapılmakta.-RENK UYUMU- Orijinal banknotlarda renkler canlı ve uyumludur. Sahte banknotlarda ise renkler soluk ve uyumsuzdur.-RENKLİ LİFLER-Orijinal banknot kağıdının hamuruna konulan kırmızı ve mavi ışık veren lifler, ultraviyole cihazı altında bakıldığında görülebilmekte. Sahte banknotlarda ise, boyama yoluyla benzetilmeye çalışılmaktadır ve gerçek banknottaki renk canlılığına rastlanılmamakta. Silgi ile silinecek olursa bu lifler kaybolmakta.-KABARTMA BASKI- Orijinal banknotlarda, yazılar ve portreler elle dokunulduğunda, hissedilebilecek şekilde kabartmalı olarak basılmıştır. Sahtesinde, bu kabartma özelliği bulunmadığından, elle dokunulduğunda kayganlık hissedilir.-PORTRELER- Gerçek paralardaki portreler, belirgin çizgileriyle canlılık ve derinlik hissi uyandırır. Sahte banknotta ise portreler soluktur ve derinlik hissi uyandırmaz." Emniyet yanlışlıkla sahte para alan bir kişinin durumu en kısa sürede 155 Polis İmdat servisini arayarak ihbarda bulunması gerektiğini bildirdi. Alışverişlerde paraların birden fazla özelliğini kontrol etmeleri gerektiği vurgulanarak, sahte olduğu şüphelenilen parayla gerçek olduğu emin olunan başka bir parayla karşılaştırılması gerektiği belirttiler.</TEXT>
</DOC>
