<DOC>
<DOCNO> 1332674 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510887/s/f82ecf4/l/0L0Smilliyet0N0Btr0C0Ekomsum0Ekim0Ediye0Esormuyoruz0E0Cekonomi0Csondakika0C10A0B110B20A10A0C13126490Cdefault0Bhtm/story01.htm </URL>
<DATE> 2010/11/10 </DATE>
<TIME> 13:01:31.0 </TIME>
<AUTHOR>  </AUTHOR>
<HEADLINE>
'Komşum kim?' diye sormuyoruz!
</HEADLINE>
<TEXT>Türk Sanayici ve İşadamları Vakfı (TÜSİAV)  Sektör Kurul Başkanı Salim Taşçı, yaptıkları bir araştırmanın, ev satın alanların binada kimin oturduğunu dahi sormadıklarını, komşuluk ilişkilerinin tarihe karıştığını ortaya koyduğunu söyledi.

Salim Taşçı, 2 bin 100 kişi üzerinde yaptıkları araştırmaya göre, gecekondularda komşuluk bağlarının daha güçlü olduğunu, 8-10 dairelik binalarda komşuluğun eskisi gibi olmasa da sürdüğünü, ancak çok katlı binalarda komşuluğun tarihe karıştığını ifade etti.

Taşçı, araştırmalarına göre, 8-10 dairelik binalarda karşı komşuyu soranların oranının yüzde 10, yan komşuyu soranlarının oranının yüzde 5 olduğunu söyledi.

 ve çok katlı binalarda ise bu oranın çok düştüğünü ifade eden Taşçı, "söz konusu binalarda ’kimlerin oturduğunu’ soranların oranı yüzde 1, ’yan komşuyu’ soranların oranı binde 5, ’karşı komşuyu’ soranların oranı binde 1" dedi.

Konut almak isteyenlerin, "binada kapalı ve açık garaj olup olmadığını" sorduğunu, yapı  raporu dahi sormadığını belirten Taşçı, "Yapı denetim raporu, yakınlarda, hastane, yeşil alan, park, kütüphane, tiyatro ve sinema bulunup bulunmadığını soranların oranı yüzde 0. Kapalı açık garaj soranların oranı yüzde 75, yakınlarda okul olup olmadığını soranların oranı ise yüzde 25" diye konuştu.</TEXT>
</DOC>
