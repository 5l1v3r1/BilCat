<DOC>
<DOCNO> 1336397 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fa3d3a6/l/0l0smilliyet0n0btr0ckurtce0ereklamin0eistikbal0ei0eparlak0cekonomi0chaberdetay0c150b110b20a10a0c1314560a0cdefault0bhtm/story01.htm </URL>
<DATE> 2010/11/15 </DATE>
<TIME> 01:00:49.0 </TIME>
<AUTHOR>  </AUTHOR>
<HEADLINE>
k��rt��e reklam��n ���istikbal���i parlak
</HEADLINE>
<TEXT>EYLEM TÜRKBoydak Holding olarak Arapça, Fransızca, İngilizce, Azerice reklamların yanı sıra Kürtçe reklam da yaptıklarını söyleyen Boydak Holding CEO’su Memduh Boydak, “Kuzey Irak’ta 20 mağazaya ulaştık. Bu pazara yönelik Kürtçe reklam yapıyoruz” dedi.Bu reklamların Kuzey Irak’taki bir kanalda yayınlandığını belirten Boydak, “Ayrıca o bölgede Türkiye’deki televizyon kanalları da çok izleniyor. Bu nedenle TRT 6’ya da reklam veriyoruz. Böylece hem Güneydoğu’daki tüketiciler hem de Kuzey Irak’taki tüketiciler için bir sinerji doğuyor. Bu reklamlardan olumlu geri dönüş alıyoruz” diye konuştu.‘İDO için icra kurulu karar verecek’Memduh Boydak, İstanbul Büyükşehir Belediyesi tarafından özelleştirilmesi planlanan İstanbul Deniz Otobüsleri (İDO) işletmesi üzerinde çalıştıklarını söyleyerek, “Denizcilik bizim dışımızda ve farklı dinamikleri olan bir sektör” dedi. Ellerinde İDO’yla ilgili bir tanıtım dosyaları bulunduğunu kaydeden Boydak, “Holding olarak yeni yatırım fırsatlarına bakıyoruz. Büyüme noktasında bir heyecanımız var. Ancak kararı İcra Kurulu verecek. Bugünden ilgi duyduğumuzu da söyleyemem ilgi duymadığımızı da... Üzerinde çalışıyoruz” diye konuştu.‘Tatil satışı etkiliyor’Bayram tatillerinin tüketimi de etkilediğini ifade eden Boydak, “Artık bayramlarda bir tatil kültürü oluştu. Dolayısıyla tatil endeksli bayramlar satışlarımızı etkiliyor” dedi. Boydak, İstikbal grubunda geçen yıl yüzde 22 büyüdüklerini bu yıl ise yüzde 7 büyüme öngördüklerini kaydetti. Bellona markasının da geçen yıl yüzde 20 büyüdüğünü vurgulayan Boydak, “Bellona bu yıl yüzde 8 büyüyecek. Mondi markası gelişen markamız. Bu markamız da yüzde 35 büyüme hacmini ulaştı. Boydak Holding olarak genel büyümemiz yüzde 10 civarında olacak” dedi.Boydak, yurtdışında mobilya üretimi yatırımı yapmayı hedeflediklerini bunun için Rusya, Ukrayna ve Mısır’ı düşündüklerini ekledi.Ciro hedefi 4 milyar TL Boydak Holding’in 2011 yılı hedeflerinin henüz tam olarak ortaya konulmadığını vurgulayan Memduh Boydak, hedeflerin bayramdan sonra belirleneceğini kaydetti. Büyüme hedeflerinin yüzde 10 olduğunu kaydeden Boydak, şunları söyledi: “Siyasi istikrardan sonra ekonomide de istikrar devam ediyor. Bu yıl Boydak Holding bütününde 430 milyon dolarlık ihracat olacak. 150 milyon mobilya, 120 milyon civarında kablo sektöründen. 100 milyon civarında da tekstil ihracatımız var. Demir-çelik ihracatımız da var. Toplamda 430 milyon dolarlık ihracat planlıyoruz. Bu yıl ciro hedefimiz ise 4 milyar TL.”Önceliklerinin faaliyet gösterdikleri sektörlerde büyümek olduğunun altını çizen Boydak, “Özellikle enerjide büyümek istiyoruz. Şu anda elimizde projesi yapılmış, inşası bitmiş ve yeni başlayacak projelerle birlikte 16 hidroelektrik santrali (HES) projesi var. Dolayısıyla bu sektörde yatırımlara devam edeceğiz” dedi. Kürtçe reklam yapan markalar- Chery- Kaşmir Halı- Bellona- Royal Halı- İstikbal Regina- Fem- Alfemo- Orkide- Kumtel- Schafer- Ssang Yong- Hilvan- Şahsuvar    Holding</TEXT>
</DOC>
