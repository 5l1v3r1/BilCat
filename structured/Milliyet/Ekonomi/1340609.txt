<DOC>
<DOCNO> 1340609 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc33ce1/l/0l0smilliyet0n0btr0cucan0ebakan0ecaglayan0cekonomi0csondakika0c180b110b20a10a0c13156590cdefault0bhtm/story01.htm </URL>
<DATE> 2010/11/18 </DATE>
<TIME> 17:00:14.0 </TIME>
<AUTHOR>  </AUTHOR>
<HEADLINE>
u��an bakan ��a��layan
</HEADLINE>
<TEXT>Dış ticaretten sorumlu Devlet Bakanı Zafer Çağlayan, göreve geldiği tarihten bu yana geçen 550 günün, 39 gününü uçakta uçarak geçirdi.AA muhabirinin edindiği bilgiye göre, 4 Mayıs 2009 tarihinde göreve gelen Çağlayan, bu süre zarfında 44 ülkeye, 71 ziyaret gerçekleştirdi. Kara yoluyla yapılan yolculuklar hariç, 461 bin 603 kilometre uçak yolculuğu yapan Çağlayan’ın gerçekleştirdiği uçuş saati de 923’ü buldu.Böylece 550 günün, 39 gününü uçakta uçarak geçiren Çağlayan, uçakla yapılan 461 bin 603 kilometrelik yolculuğa göre, günde 840 kilometre yol yapmış oldu. 923 saat uçuş hesabıyla, günde 1 saat 40 dakikalık uçuş yapmış olan Bakan Çağlayan, bu durumda 550 günde, her gün Ankara’dan İstanbul’a gidip gelmiş oldu.184 günü yani 6 ay 4 günü yurt dışında geçiren Çağlayan, pek çok ülkeye de birkaç kez gitti. Çağlayan’ın 4 kez gittiği ülkeler arasında, Türkmenistan, Çin, Libya, Suriye, Irak, 3 kez gittiği ülkeler arasında ABD ve Brezilya, 2 kez gittiği ülkeler arasında da Polonya, Rusya, Şili, Yunanistan, Fransa, Almanya, Birleşik Arap Emirlikleri, Azerbaycan ve Senegal bulunuyor.-YURT DIŞINDA 81 KENTE, 106 ZİYARET-Bakan Çağlayan, yurt dışında 81 kente, 106 ziyaret gerçekleştirdi.Çağlayan’ın, 4 kez gittiği kentler arasında Şam, Aşkabat, Trablus, New York, Pekin, 3 kez gittiği kentler arasında Sao Paulo, Santiago, Bağdat, Brasilia, Washington, Erbil, 2 kez gittiği kentler arasında Bakü ve Amsterdam yer alıyor.107 günü (3,5 ay) yurt içinde Ankara dışında geçiren Bakan Çağlayan, yurt içinde 23 kente, 120 ziyaret gerçekleştirdi. Çağlayan, İstanbul’a 90 kez giderken, İzmir ve Muş’a 4’er, Bursa ve Gaziantep’e 2’şer kez gitti.-GİDİLEN ÜLKELER- Çağlayan’ın gittiği ülkeler ise şöyle: "Azerbaycan, Polonya, Suriye, Makedonya, Kosova, Çin, Endonezya, Singapur, Senegal, Brezilya, Şili, Irak, Litvanya, Çin, Türkmenistan, Almanya, Romanya, Libya, Mısır, Irak, Cezayir, Pakistan, İran, Irak, Güney Afrika, Libya, İsviçre, Arnavutluk, Karadağ, Hollanda, Suriye, Birleşik Arap Emirlikleri, Libya, Rusya, Almanya."</TEXT>
</DOC>
