<DOC>
<DOCNO> 1333375 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f83e5af/l/0l0smilliyet0n0btr0ccin0ein0edis0eticaret0efazlasi0eekim0ede0e270emilyar0edolara0eyukseldi0cekonomi0csondakika0c10a0b110b20a10a0c13126840cdefault0bhtm/story01.htm </URL>
<DATE> 2010/11/10 </DATE>
<TIME> 21:00:30.0 </TIME>
<AUTHOR>  </AUTHOR>
<HEADLINE>
��in���in d���� ticaret fazlas�� ekim'de 27 milyar dolara y��kseldi
</HEADLINE>
<TEXT>Çin’in dış ticaret fazlası, ekim ayında bu yılın ikinci büyük rakamı olan 27 milyar dolara çıktı.Ekim ayında Çin’in ihracatı yüzde 22,9 artarak 135,9 milyar dolara, ithalatı ise yüzde 25,3 artışla 108,8 milyar dolara ulaştı.Eylül ayında Çin’in dış ticaret fazlası 16,9 milyar dolardı. Bu yıl Çin en yüksek dış ticaret fazlasını 28,7 milyar dolarla temmuz ayında verdi.Dış ticaret fazlasındaki artış, ABD’nin, Çin’in para birimi yuanı değerinin altında tuttuğu yönündeki eleştirileri artırabilir. Eleştiriler, yuanın ABD Doları karşısında değerinin yüzde 40 altında tutulduğu konusunda yoğunlaşıyor.Çin hükümeti, haziran ayında yuanın değerini daha esnek bırakacağı taahhüdünde bulunmuştu, ancak o zamandan bu yana yuanın değerinde çok küçük bir artış yaşandı.Ticari dengesizlikler ve para birimlerine yapılan manüplasyon, Güney Kore’de yapılacak G20 Liderler Zirvesi’nin ana konusunu oluşturacak.Çin, dış ticaret fazlası vermesine karşın büyüme hızında yavaşlama kaydediyor. Büyüme Eylül ayında biten üç ayda yüzde 9,6’ya gerilerken, önceki çeyrekte yüzde 10,3 idi. Dünya Bankasına göre, gelecek yıl Çin yüzde 8,7 büyüyecek.Çin İthalat-İhracat Bankası Başkanı Li Ruogu, yuanın değerindeki hızlı artışın kitlesel iş kayıplarına yol açabileceğini, bu durumda batılı ülkelerin milyonlarca Çinli göçmeni kabul etmeye hazır olması gerektiğini kaydetti.Politik olarak hassas bir konu olan Çin’in ABD ve Avrupa ülkeleriyle yaptığı dış ticarete ilişkin veriler açıklanmadı. Ancak ABD verilerine göre, ABD’nin Çin ile yapılan ticaretten doğan açığı eylül ayında 28 milyar dolara çıktı.Dünya Bankası ve özel sektör analistlerine göre, önemli yapısal bir değişiklik gerçekleşmediği sürece Çin’in dış ticaret fazlası önümüzdeki yıllarda artmayı sürdürecek.UBS, bu yıl için fazlanın 200 milyar dolar, gelecek yıl içinse 220 milyar dolar olmasını bekliyor.</TEXT>
</DOC>
