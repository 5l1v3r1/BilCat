<DOC>
<DOCNO> 1334784 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510887/s/f985971/l/0L0Smilliyet0N0Btr0C0Esurdurulebilir0Ebuyume0Eicin0Ecalisiyoruz0E0Cekonomi0Chaberdetay0C130B110B20A10A0C13139240Cdefault0Bhtm/story01.htm </URL>
<DATE> 2010/11/14 </DATE>
<TIME> 07:00:10.0 </TIME>
<AUTHOR>  </AUTHOR>
<HEADLINE>
‘Sürdürülebilir büyüme için çalışıyoruz’
</HEADLINE>
<TEXT>, Pazar|
‘Sürdürülebilir büyüme için çalışıyoruz’Sabancı Holding, bu yılın ilk dokuz aylık döneminde, bir önceki yılın aynı dönemine göre yüzde 12 artış ile 1 milyar 186 milyon TL net kâr açıkladı.00:19 | 13 Kasım 2010EKONOMİ SERVİSİ
 ’in, 30 Eylül 2010 tarihi itibariyle sona eren dokuz aylık döneme ait konsolide mali tablolarında; satışları 14 milyar 356 milyon TL, faaliyet kârı ise bir önceki yılın aynı dönemine göre yüzde 11 artış göstererek 3 milyar 69 milyon TL oldu. 
Sabancı Holding’in toplam varlıkları 30 Eylül 2010 tarihinde yılbaşına göre yüzde 8 artışla 120 milyar 842 milyon TL’ye, özkaynakları ise yüzde 11 artışla 23 milyar 56 milyon TL’ye ulaştı.
Sabancı Holding CEO’su Zafer Kurtul, “Özkaynaklarımızdaki artış ve ulaştığımız seviye Sabancı Grubu’nun güçlü mali yapısını işaret ediyor. Ülkemiz ekonomisinin gelişmesine katkıda bulunacak yatırımlarımıza devam etmekteyiz. Bu yılın ilk 9 ayında 690 milyon TL tutarında yatırım yaptık. Yatırımlarımızda çevreye duyarlı olmak önceliklerimiz arasında yer almaktadır” diye konuştu.
Personel sayılarının ise 58 bin kişiye ulaştığını belirten Kurtul şunları söyledi:
“Sabancı Topluluğu sürdürülebilir büyümesini devam ettirmek için çalışmaktadır. Finans dışı (reel) sektörlerimizin konsolide satışları 2010 yılının ilk 9 ayında geçen yılın aynı dönemine göre yüzde 19 arttı. Buna mukabil finans dışı sektörlerimizin faaliyet kârları 2010 yılının ilk 9 ayında geçen yılın aynı dönemine göre yüzde 32 oranında yükseldi.” </TEXT>
</DOC>
