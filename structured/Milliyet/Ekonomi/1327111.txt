<DOC>
<DOCNO> 1327111 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5f021f/l/0l0smilliyet0n0btr0cstarbucks0eceyrek0eyilda0enet0ekarini0eiki0ekatina0ecikardi0cekonomi0csondakika0c0a50b110b20a10a0c1310a5970cdefault0bhtm/story01.htm </URL>
<DATE> 2010/11/05 </DATE>
<TIME> 13:00:12.0 </TIME>
<AUTHOR>  </AUTHOR>
<HEADLINE>
starbucks ��eyrek y��lda net kar��n�� iki kat��na ����kard��
</HEADLINE>
<TEXT>Starbucks, kendi mali yılının son çeyreğinde net karını ikiye çıkardı.Dünyanın en büyük kahve zincirlerinden Starbucks, geçen yıl 3 Ekimde biten çeyrekte 150 milyon dolar (hisse başına 20 sent) kar ederken, bu yılın aynı döneminde 278,9 milyon dolar (hisse başına 37 sent) kar elde etti.Şirket bu dönemde beklentilerin üzerinde yüzde 17,2 artışla 2,84 milyar dolar gelir kaydetti.Tüm mali yıl için ise şirket 945,6 milyon dolar (hisse başına 1,24 dolar) kar elde etti. Geçen yıl şirketin karı 390,8 milyon dolar (hisse başına 52 sent) olmuştu.Tüm yıl için gelirleri de yüzde 9,5 artarak 10,71 milyar dolara ulaştı.Şirket, 2011 yılı için beklentilerini ise yukarı doğru revize etti.Starbucks’ın ABD’deki mağazalarında geçen yıla göre müşteri sayısı yüzde 6 artarken, her bir müşteri de yüzde 2 daha fazla harcama yaptı. Yurt dışında ise müşteri sayısı yüzde 4 artıp, harcama oranı ise yüzde 3 yükseldi.Şirket bu yaz sezonunda kafelerinde müşteri sayısını artırmak için ücretsiz kablosuz internet hizmeti vermeye başladı. Ayrıca geçen ay Wall Street Journal gibi abonelik isteyen sitelere ücretsiz erişim olanağı sunun dijital portalı da kullanıma sundu.Şirket, gelirleri artırmak için önümüzdeki dönem için yılbaşına özel ürünler ve yeni tatlarla müşterilerine ulaşmayı hedefliyor.</TEXT>
</DOC>
