<DOC>
<DOCNO> 1340602 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc40f63/l/0l0smilliyet0n0btr0c30a0a0emilyar0edolarlik0ejapon0efirmalari0eistanbul0ea0egeliyor0cekonomi0csondakika0c180b110b20a10a0c13156840cdefault0bhtm/story01.htm </URL>
<DATE> 2010/11/18 </DATE>
<TIME> 17:00:12.0 </TIME>
<AUTHOR>  </AUTHOR>
<HEADLINE>
300 milyar dolarl��k japon firmalar�� istanbul���a geliyor
</HEADLINE>
<TEXT>tarihinde saat 10.00’da İstanbul-Haliç Kongre Merkezi’nde yapılması planlanan Türk-Japon İş Konseyi 18. Ortak Toplantısı’na, DEİK/Türk-Japon İş Konseyi Başkanı ve Anadolu Grubu Yönetim Kurulu Başkanı Tuncay Özilhan ile birlikte Türkiye’den de önemli şirketler katılacak. Toplantı çerçevesinde düzenlenmesi planlanan oturumlarda, Türkiye ve Japonya arasındaki ekonomik ilişkilerin mevcut ve gelecek durumu ele alınacak. Türk ve Japon şirketlerinin üçüncü ülkelerdeki işbirliği fırsatları masaya yatırılacak. Enerji, altyapı, bankacılık ve finans, elektronik, bilişim teknolojileri, gıda ve otomotiv sektörlerinde yatırım imkânlarının tartışılacağı sektörel oturumlara Türkiye ve Japonya’dan üst düzey yetkili kurum, kuruluş ve önde gelen özel sektör yöneticileri davet edilecek.-FATİH SULTAN MEHMET KÖPRÜSÜ’NÜN YÜKLENİCİ FİRMASI IHI CORPORATION DA GELİYOR- Açıklamaya göre, toplantıya katılacak olan ve toplamda 300 milyar dolardan daha fazla yıllık net gelir elde eden 55 Japon firması Türk - Japon Ortak Toplantısı için İstanbul’a gelecek. Bu firmalar arasında eski ve yeni Haliç Köprüleri ile Fatih Sultan Mehmet Köprüsü’nün de inşaatında yüklenici firma olan IHI Corporation da yer alıyor. Kawasaki ve Mitsubishi gibi otomotiv sektöründe dünyaca ünlü firmalardan yetkililerin olacağı toplantı sırasında, Türkiye’den firmalarla çok sayıda iş görüşmeleri de gerçekleştirilecek. Özellikle alt yapı alanında verimli iş görüşmelerinin yapılacağı toplantının sonucunda milyar dolarlık iş bağlantılarının gerçekleşeceği düşünülüyor.</TEXT>
</DOC>
