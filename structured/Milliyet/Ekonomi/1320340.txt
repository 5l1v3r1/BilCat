<DOC>
<DOCNO> 1320340 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f45fd8e/l/0l0smilliyet0n0btr0cekranli0ebanka0ekarti0edunyada0eilk0ekez0eturkiye0ede0cekonomi0csondakika0c0a20b110b20a10a0c130a92470cdefault0bhtm/story01.htm </URL>
<DATE> 2010/11/02 </DATE>
<TIME> 17:00:25.0 </TIME>
<AUTHOR>  </AUTHOR>
<HEADLINE>
ekranl�� banka kart�� d��nyada ilk kez t��rkiye���de
</HEADLINE>
<TEXT>KARTI KULLANIM ORANI SADECE YÜZDE 4"- MasterCard Güneydoğu Avrupa Genel Müdürü Mete Güney yaptığı konuşmada, Türkiye’nin ödeme sistemleri alanında Avrupa’nın en yenilikçi ülkesi olduğunu ve inovasyon merkezi haline geldiğini söyledi. Güney, yıllar içinde Avrupa’nın ilk sanal kartı, Avrupa’nın ilk temassız kartı gibi çağın gerektirdiği, tüketici beklentilerine yanıt veren yeniliklerin ilk kez MasterCard ile Türk kart kullanıcılarına sunulduğunu kaydetti. Yeniliklerin son halkası olarak ilk Ekranlı Banka Kartlarını TEB işbirliği ile Türk kullanıcılarına sunmaktan mutlu olduklarını söyleyen Güney, Türkiye ödeme sistemleri sektörünün, en yeni teknolojileri uygulayabilen gelişmiş altyapısı ve yenilikçiliğiyle dünyaya örnek olduğunu ifade etti.Güney, dünya genelinde banka kartlarının alışverişte kullanılma oranının yüzde 55, Türkiye’de ise sadece yüzde 4 olduğunu belirterek, banka kartı kullanımını arttırmak ve ekonominin büyümesine katkı sağlamak için sektör olarak çalıştıklarını ve yeniliklere imza attıklarını kaydetti. Güney, "TEB Ekranlı Banka Kartı’nın sağlayacağı güvenlik, kontrol ve kolaylığın, kart sahiplerinin banka kartına bakış açısını değiştireceğine ve ülkemizdeki banka kartı kullanım oranlarını yükselteceğine inanıyoruz" dedi.-"2011 YILINDA TEB EKRANLI KREDİ KARTI GELİYOR"- TEB Genel Müdür Yardımcısı Cemal Kişmir Ekranlı Banka Kartı hakkında bilgi verdi. Kişmir, kartın üzerinde bulunan entegre pil, dokunmatik klavye ve dijital ekran sayesinde kartın kullanıcılarına internet bankacılığına giriş ve internet üzerinden alışveriş için tek kullanımlık şifre ürettiğini söyledi. Standart banka kartı boyutlarında ve inceliğinde olduğunu ifade eden Kişmir, Ekranlı Banka Kartı’nın internet bankacılığı için tek kullanımlık şifre üreten cihazlara ve cep telefonlarına SMS’le gelen şifrelere ihtiyacı ortadan kaldırdığını ve bu özelliği ile internet bankacılığı ile internet üzerinden alışverişi daha güvenli kıldığını kaydetti.TEB Ekranlı Banka Kartı’ndan sonra 2011 yılı içinde TEB Ekranlı Kredi Kartı’nı da müşterilerine sunmak için çalışmalarını sürdürdüklerini belirten Kişmir,"TEB Ekranlı Kredi Kartı ile müşterilerimiz kazandıkları puan, borç, limit, hesap kesim tarihi gibi birçok bilgiyi ekrandan görebilecek. Böylece kredi kartı bilgilerini öğrenmek için ATM, bilgisayar ya da telefona ihtiyaç kalmayacak" diye konuştu.</TEXT>
</DOC>
