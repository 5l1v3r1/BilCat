<DOC>
<DOCNO> 1329300 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f66dae9/l/0l0smilliyet0n0btr0cbakan0eyazici0eyurt0edisina0ecikis0eharci0ebilet0efiyatlarina0eyansitilabilir0cekonomi0csondakika0c0a60b110b20a10a0c13110a550cdefault0bhtm/story01.htm </URL>
<DATE> 2010/11/06 </DATE>
<TIME> 15:00:13.0 </TIME>
<AUTHOR>  </AUTHOR>
<HEADLINE>
bakan yaz��c��: yurt d������na ����k���� harc�� bilet fiyatlar��na yans��t��labilir
</HEADLINE>
<TEXT>DEVLET Bakanı Hayati Yazıcı, yurt dışı çıkış harcı için ödenen 15 lirayı, havayolu şirketlerinin uçak bilet fiyatlarına yansıtabileceğini belirterek, durumu Maliye Bakanı’na ileteceğini söyledi. Özellikle hafta sonları 10 kilometreye yakın kuyruğun oluştuğu Kapıkule Sınır Kapısı’nda Bakan Yazıcı’nın geldiği gün kuyruk oluşmaması dikkat çekti.Karayolu ile sabah saat 10.00’da Edirne’ye gelen Devlet Bakanı Hayati Yazıcı, ilk olarak Kapıkule Sınır Kapısı’na geçti. Burada Bakan Yazıcı, Edirne Valisi Gökhan Sözer, Edirne Gümrük ve Muhafaza Başmüdürü Kaptan Kılıç ve beraberindeki bürokratlar ve partililerden oluşan yaklaşık 50 kişi tarafından karşılandı. Kapıkule yolcu peronlarını gezen ve gümrük işlemlerinin nasıl yapıldığını denetleyen Bakan Yazıcı, karşılaştıkları yolculara da hizmetlerden memnun olup olmadığını ve kaç dakika içinde işlemlerin yapıldığını sordu. Bakan Yazıcı, vatandaşlardan işlemlerin çabuk yapıldığnı duyunca mutlu oldu.BAKAN ÇOK ŞAŞIRDI Bakan Yazıcı daha sonra x-ray taramasının yapıldığı birime girdi ve burada şüpheli araçların nasıl tarandığı görevli personel tarafından anlatıldı. Daha sonra Bakan Yazıcı’ya kaçakçıların ülkeye sokmak ve çıkartmak isterken yakalanan malzemelerin x-ray cihazına nasıl yansıdığı bilgisayar ekranından gösterildi. Bakan Yazıcı, otomobillerde yakalanan kaçak kırmızı et ve kaçak eşyalar ile TIR dorsesinde ve dingil bağlantısının arasındaki 50 santimetrelik yere doğum pozisyonunda saklanırken yakalanan kaçağın x-ray görüntüsünü görünce çok şaşırdı.Burada gazetecilere açıklamalarda bulunan Bakan Yazıcı, “Gümrükler Cumartesi ve Pazar günleri en yoğun günlerdir. Gördüğünüz gibi 50-60 TIR var sadece bekleyen. Geçenlerde TIR yoğunluğu ile ilgili şikayet ulaştı ve başmüdürümüzü aradım. Bulgaristan’dan kaynaklanıyormuş. Kapılarımız güzel çalışıyor. Kapıkule dünyanın ikinci, Avrupa’nın da birinci önemli kapısı” dedi.Gazetecilerin kaçakçılıklarla ilgili sorusuna Bakan Yazıcı şunları söyledi: “Bütün tarih boyunca ülkelerin gümrük kapılarında kaçakçılar olur. İnsan kaçakçılığı, gıda ve uyuşturucu kaçakçılığı var. X-ray cihazları var ve teşebbüs edenleri yakalanıyor. Gördüğünüz gibi x-ray cihazı çeşitli kaçakçılık yöntemlerini ortaya çıkartıyor. Çok şaşırtıcı kaçakçılık yöntemleri var. Takma ayağının içine kaçak ürün doldurmuş, veya bacağına ve pantolonunu altına uyuşturucuyu bantlamış kaçakçılar var. Aracın alt kısmına, TIR’ın lastik arasındaki dar alanda insan kaçıracak hale getirmişler. Ama bu olaylar arkadaşlarımızdan kaçmıyor. Kaçakçılığın hepsi kötü. Kafası kaçakçılıkla meşgul olan insanlar ekonomik gidişatı ve ürünün durumuna göre farklılaştırıyor. Et fiyatlarındaki yükselişi görünce kaçak eti getirmeyi cazip görüyor ve ekiplerimiz yakalıyor.” Bir gazetecinin yurt dışı çıkış için alınan harcın yolculara vakit kaybı yaşattığını belirtmesi üzerine Bakan Yacıcı, “Benim kafama da takıldı. Uçaktan inerken ve binerken uçaktan anons edilir, yurt dışına çıkış yapacak olanlar çıkış pulunu alsın diye. İnşallah Maliye Bakanımıza aktaracağım. Bana göre yurt dışına çıkış pulunu kaldırmayalım. İnsanlar havayollarından bilet alırken, bu pul bedelini de ödesinler. Havayolları da veznesinde stok yapıp Maliye'ye yatırsın, böylelikle de vatandaş pul peşinde koşmasın. Buna göre birşey düşünmek lazım. Karayolları içinde başka birşey düşünelim” dedi.Daha sonra partisini ziyarat eden bakan Yazıcı, bir çay bahçesinde bürokratlar ve partililerle birlikte çay içti. Ardından da sosyal konut dağıtım töreni için Uzunköprü’ye gitti ve burada açılışa katıldı.Kapıkule’de her hafta sonu 10 kilometreye yakın kuyruk oluşmasına rağmen Perşembe gününden bu yana Bakan Yazıcı’nın geleceğinin öğrenilmesi üzerine hiç kuyruk oluşmadı.</TEXT>
</DOC>
