<DOC>
<DOCNO> 1341956 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fcb7932/l/0l0smilliyet0n0btr0c0evergilerini0ezamaninda0eodeyenler0eunutulmasin0e0cekonomi0csondakika0c190b110b20a10a0c13159630cdefault0bhtm/story01.htm </URL>
<DATE> 2010/11/19 </DATE>
<TIME> 15:00:19.0 </TIME>
<AUTHOR>  </AUTHOR>
<HEADLINE>
'vergilerini zaman��nda ��deyenler unutulmas��n'
</HEADLINE>
<TEXT>Demokrat Eğitimciler Sendikası (DES) Genel Başkanı Gürkan Avcı, vergilerini zamanında ödeyenleri ödüllendirici düzenlemeler yapılmasını istedi.Avcı, yaptığı yazılı açıklamada, küresel kriz nedeniyle sigorta ve vergi borçlarını ödemekte güçlük çeken milyonlarca kişinin borçlarının yeniden yapılandırılmasını öngören "borç açılımına" destek verdiklerini ve vergilerini zamanında ödeyemeyenlere getirilen kolaylıkları bir gereklilik olarak gördüklerini belirtti.Hükümetten, vergilerini zamanında ödeyenleri de ödüllendirici düzenlemeler yapmasını beklediklerini kaydeden Avcı, açıklamasında, "Daha maaşını almadan vergisi kesilen milyonlarca memur ve emeklinin üzerindeki vergi yükünün de hafifletilmesi ve bazı kolaylıklar getirilmesi gerekmektedir. Aksi takdirde hükümet, mükelleflerin bir kesimi ile barışırken diğer kesimini de küstürmüş olacaktır" görüşünü savundu.Türkiye’nin, hükümetin borç açılımını gerekli gördüklerini, ancak düzenlemenin sadece vergi değil, sigorta, Bağ-Kur gibi kamu borçlarını da içermesini isteyen Avcı, açıklamasında, şunları kaydetti: "Öte yandan bir gerçek var ki, Türkiye’de, memur, işçi ve asgari ücretlilerin maaşlarındaki vergi ve sigorta prim yüklerinin yüksek olduğuna inanıyoruz. Kamu görevlilerinin her yıl temmuz ayında yüzde 20’lik gelir vergisi dilimine giriyor. Bu nedenle çalışanların ücretlerinde yüzde 4-5 oranında bir azalma oluyor. Buna ilişkin vergi muafiyeti getirecek bir düzenleme yapılmasını istiyoruz. Taban aylığından verginin muaf edilmesini istiyoruz. Bu durum her bir öğretmenin maaşında 100 TL civarında bir artış sağlayacaktır."</TEXT>
</DOC>
