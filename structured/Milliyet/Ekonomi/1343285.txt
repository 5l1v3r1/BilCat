<DOC>
<DOCNO> 1343285 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd46957/l/0l0smilliyet0n0btr0ciyi0ekazandik0evergimizi0eazaltma0cekonomi0chaberdetay0c210b110b20a10a0c13164310cdefault0bhtm/story01.htm </URL>
<DATE> 2010/11/21 </DATE>
<TIME> 03:01:12.0 </TIME>
<AUTHOR>  </AUTHOR>
<HEADLINE>
iyi kazand��k vergimizi azaltma
</HEADLINE>
<TEXT>EKONOMİ SERVİSİABD’de bir araya gelen 45 dolar milyoneri Başkan Barack Obama’ya çağrıda bulunarak önceki başkan George Bush döneminde üst gelir grubuna getirilen vergi indirimlerini yenilememesini istedi. Kendilerine “vatansever milyonerler” diyen 45 işadamından oluşan grup “Hayatımız buyunca iyi para kazandık, şimdi ülkemizin ihtiyacı varken payımıza düşeni yapmak istiyoruz” dedi.Söz konusu milyonerler arasında Ben&Jerry’s dondurmalarının sahibi Ben Cohen, ünlü hedge fon yöneticisi Michael Steinhardt ve avukat Guy Saperstein gibi isimler bulunuyor. Grup www.fiscalstrength.com internet sitesinde Başkan Obama’ya hitaben şunları yazdı:“Ulusumuzun mali sağlığı ve vatandaşlarımızın daha iyi koşullarda yaşaması için, bugüne kadar yıllık 1 milyon doların üstünde kazananlara getirilen vergi indirimlerinin bu yıl sonunda kaldırılmasını istiyoruz. Bu talebi geçmişte ve bugün 1 milyon doların üstünde kazanç sağlayan sadık vatandaşlar olarak yapıyoruz. Geçmişte yapılan vergi indirimleri sonrasında anladık ki bu indirimler ulusumuzun bütçe açığını artırıyor ve tüm halkımızın iyi yaşamasına engel oluyor.” İndirimde sınır 250 bin dolara çekilebilirCumhuriyetçiler geçen haftalarda kongrede, vergi indirimlerinin 250 bin dolara kadar genişletilmesi üzerine tartışmışlardı. Demokratların çoğu Amerika’nın zenginliği için vergi kısıtlamasının genişletilmesine karşı çıkıyor. Ancak onlar da hassas sürecin dikkatlice yönetilmesi gerektiğini düşünüyor. Başkan Barack Obama Bush döneminde yapılan vergi indirimlerinin orta sınıfın da yararlanması için genişletilmesini savunuyor. Fakat Demokratlar, vergide sadece orta sınıfın göz önüne alınmasına karşı. Vergi indiriminin orta sınıfları da kapsaması için Senato’da yeterli oyun toplanması gerekiyor ancak henüz yeterli çoğunluk sağlanamadı. Senatör Joe Lieberman, “Bence burada olması gereken orta sınıf için vergilerin azaltılması, geliri yüksek olanlar için vergilerin artırılması olmalı. Ancak oylar bu gerçeği desteklemiyor” dedi. Senato’da vergi ile ilgili görüşmeler devam ediyor sonuca varılmış değil.</TEXT>
</DOC>
