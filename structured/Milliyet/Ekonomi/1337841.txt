<DOC>
<DOCNO> 1337841 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fac68c2/l/0l0smilliyet0n0btr0cissizin0eumudu0ebilisimcilikte0cekonomi0chaberdetay0c160b110b20a10a0c13148860cdefault0bhtm/story01.htm </URL>
<DATE> 2010/11/16 </DATE>
<TIME> 01:00:53.0 </TIME>
<AUTHOR>  </AUTHOR>
<HEADLINE>
i��sizin umudu bili��imcilikte
</HEADLINE>
<TEXT>MİTHAT YURDAKUL Ankaraİş bulmak için İŞKUR’a başvurarak meslek edindirme kurslarına katılan işsizlerin 5’te birine yakını, bilişim kurslarına katıldı. İŞKUR’un TOBB ile yürüttüğü proje kapsamında da çok sayıda işsizin TOBB üyesi işyerlerinde staj görmesi ve istihdam edilmesi bekleniyor.İşsizlikle mücadele için işsizlere vasıf kazandırmayı hedefleyen İŞKUR’un düzenlediği meslek kursları kapsamında, yıl sonuna kadar 216 bin işsizin istihdam programlarından geçirilmesi hedefleniyor. Bu sayının 140 binini mesleki eğitim kurslarına gidenler oluşturacak. Yıl sonuna kadar 25 bin kişi 6 aylık geçici sigorta yapılan “toplum yararına çalışma” programlarına alınacak, 45 bin kişi çeşitli meslek dallarında staj yapacak, 5 bin kişi de girişimcilik programlarına gönderilmiş olacak.Ekim sonu itibarıyla mesleki eğitim kurslarına katılanlar arasında bilişim temelli mesleklerin öğretildiği kurslara gidenlerin ağırlığı dikkati çekti. Ekim 2010 sonu itibarıyla meslek edindirme kursuna gidenlerin yüzde 19.6’sı bilişim kurslarını tercih etti. Web tasarımcılığı, veri tabanı programcılığı, ağ işletmenliği eğitimi verilen bilişim kurslarını, tekstil ve turizm kursları izliyor. Toplam 135 bin kişinin başvurduğu kurslarda diğer branşlar ise şöyle: Hasta, yaşlı, çocuk bakım hizmetleri, lojistik ve ulaştırma hizmetleri, sekreterlik ve büro hizmetleri, satış-pazarlama, imalat, inşaat, kaynakçılık, kiyisel bakım ve kuaförlük, iş makinesi operatörlüğü, doğalgaz, sıhhi tesisat ve iklimlendirme, mobilya ve ağaç işleri ve güvenlik.  1 milyon kişiye eğitimİŞKUR, bir başka meslek edindirme programını da Başbakan Recep Tayyip Erdoğan’ın istihdam yaratmasını istediği TOBB ile ortaklaşa gerçekleştiriyor. Erkek Teknik Öğretim Genel Müdürlüğü’nün de katkı verdiği “Uzmanlaşmış Meslek Edindirme Merkezleri (UMEM) projesi ile okullarda mesleki eğitimin kalitesi yükseltilecek. Projenin bir amacı da proje merkezlerinde sanayiye yönelik meslekler için eğitim verilmesi. Bu kapsamda 2012 sonuna kadar toplam 1 milyon kişiye söz konusu merkezlerde mesleki eğitim verilecek. Merkezlerde eğitim alanların TOBB üyesi işyerlerinde staj görmesi ve stajda başarılı olanların da bu işyerlerinde istihdam edilmesi öngörülüyor. Proje için 2010-2012 arasında kullanılmak üzere toplam 119 milyon 270 bin liralık kaynak ayrıldığı belirtildi.İşsizlerin % 30.4’ü eş-dostla iş arıyor- TÜİK verilerine göre, Türkiye’de işsizlik oranı yüzde 11.4 seviyesinde.- Türkiye’de 2 milyon 971 kişi işsiz.- Genç nüfusta ise işsizlik oranı yüzde 21.1 seviyesinde bulunuyor. Yani, yaklaşık her 5 gençten biri işsiz. - İşsizlerin yüzde 30.4’ü eş-dost vasıtasıyla iş arıyor. - İşsizlerin yüzde 86.7’si (2 milyon 577 bin kişi) daha önce bir işte istihdam edildi. - İşsizlik gerekçelerine bakıldığında da işsizlerin yüzde 26.8’i çalıştığı iş geçici olup işi sona erenler, yüzde 16.5’ini işten çıkarılanlar, yüzde 17.6’sını kendi isteğiyle işten ayrılanlar, yüzde 8’ini işyerini kapatan/iflas edenler, yüzde 8.1’ini ev işleriyle meşgul olanlar, yüzde 13’ünü öğrenimine devam eden veya yeni mezun olanlar, yüzde 10’unu ise diğer nedenler oluşturuyor.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırRSSAA+-</TEXT>
</DOC>
