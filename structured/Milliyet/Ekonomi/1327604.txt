<DOC>
<DOCNO> 1327604 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f60f74e/l/0l0smilliyet0n0btr0cihracat0eartinca0etavuk0euretim0eciftliklerinin0esayisi0eda0eartti0cekonomi0csondakika0c0a50b110b20a10a0c1310a6980cdefault0bhtm/story01.htm </URL>
<DATE> 2010/11/05 </DATE>
<TIME> 17:00:18.0 </TIME>
<AUTHOR>  </AUTHOR>
<HEADLINE>
ihracat art��nca tavuk ��retim ��iftliklerinin say��s�� da artt��
</HEADLINE>
<TEXT>Malatya’dan Ortadoğu’ya tavuk ihracatı artınca kurulması planlanan tavuk üretim çiftliklerinin sayısı da arttı.Malatya İl Genel Meclisi Başkanı Naci Şavata, AA muhabirine yaptığı açıklamada, son dönemlerde tavuk üretim çiftlikleri kurmak isteyen firmaların hazırladığı mevzi imar planlarının meclisin gündemine sıkça gelmeye başladığını söyledi.Özellikle Malatya’daki firmaların Ortadoğu ülkelerine piliç eti ihraç etmesi nedeniyle bu taleplerin arttığını anlatan Şavata, entegre tesisi bulunan firmaların çiftçilerle ortak kurduğu üretim çiftliklerinin mevzi imarını İl Özel İdaresi adına İl Genel Meclisinin onayladığını aktardı.Şavata, şöyle konuştu: "Son bir kaç ayda tavuk üretim çiftliği kurulması yönündeki taleplere bağlı olarak meclisin gündemine gelen mevzi imar planlarının sayısı da arttı.Şimdiye kadar 20’ye yakın çiftliğin imar planını onayladık. Bu ay bayram haftasının dışında toplantılarımız aralıksız sürecek. Hemen her toplantıda mutlaka yine tavuk üretim çiftliğinin görüşülmesini bekliyoruz. Onaylanmayı bekleyen 20’ye yakın üretim çiftliği imar planı var." Hazırlanan imar planlarını onaylarken üretim çiftliklerinin kırsalda kurulması gerektiğine ve yerleşik alanlara yani köylere uzakta kurulmasına dikkat ettiklerini ifade eden Şavata, "Üretim çiftliklerinin artmasının nedeni Irak ve İran’a yapılan ihracattaki artış diye düşünüyorum" dedi.Öznesil Piliç Yönetim Kurulu Başkanı Muzaffer Erşan da son 8 ayda Irak’ın kuzeyine ve İran’a yapılan piliç eti ihracatının başladığını ve giderek de arttığını söyledi.Sadece kendi firmalarının haftada bir TIR piliç eti ihraç ettiğini dile getiren Erşan, "Ortadoğu ülkeleri özellikle damızlık ve yemeklik yumurta ile piliç etinden üretilmiş sucuk istiyor. Bu nedenle bütün firmalar üretim çiftliklerinin sayısını ve kapasitesini artırmaya başladı" diye konuştu.Erşan, Öznesil Piliç’in de son aylarda 52 üretim çiftliği daha kurmak için çalışma başlattığını belirterek, "Daha önce tavuk üretim çiftliklerimizin kapalı alanı 60 bin metrekare iken yeni yapılan çiftliklerimizle birlikte 140 metreye çıktı" dedi.</TEXT>
</DOC>
