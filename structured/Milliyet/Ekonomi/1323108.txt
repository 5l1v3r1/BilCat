<DOC>
<DOCNO> 1323108 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f4f3761/l/0l0smilliyet0n0btr0cborcuna0esadik0evatandas0eda0eunutulmayacak0cekonomi0csondakika0c0a30b110b20a10a0c130a97260cdefault0bhtm/story01.htm </URL>
<DATE> 2010/11/03 </DATE>
<TIME> 17:00:29.0 </TIME>
<AUTHOR>  </AUTHOR>
<HEADLINE>
borcuna sad��k vatanda�� da unutulmayacak
</HEADLINE>
<TEXT>Gülümhan GÜLTEN / VATANÖdenmemiş vergi, elektrik, doğalgaz, su, emlak vergisi gibi yaklaşık 300 kalem alacağında genel affa gitmeye hazırlanan hükümet borcuna sadık vatandaş sıkıntısı yaşıyor. CHP, “Borcunu düzgün ödeyenin suç ne?” diyerek düzenlemeye bir hüküm koymayı önerdi.Maliye Bakanı’nın da sıcak baktığı öneriyle borcuna sadık vatandaşların borçlarında kademeli olarak yüzde 10-15 indirim gündeme geldi Hükümet, beyaz bir sayfa açarak toplumun hemen her kesimiyle barışmayı amaçladığı af tasarısının ardından vergisini düzenli ödeyen vatandaşlara dönük bir indirim teşviğini gündeme aldı. Kamu alacaklarını en geniş şekilde kapsamına alan af tasarısı heyecan yaratırken, bir yandan da toplumda vergisini ve devlete olan yükümlülüklerini zamanında ödeyen vatandaşların da tepkisiyle karşılaştı. Her kesimle ‘beyaz bir sayfa’ açmak amacıyla yola çıkan hükümet, toplumun bu kesimlerini ‘küstürebileceğini’ farkedince dürüst vatandaşı ödüllendirecek bir düzenleme getirmeyi de masaya yatırdı.Af tasarısını, Meclis görüşmelerinde destekleyeceğini belirten CHP, borcunu düzgün ödemiş olan vatandaşın cezalandırılmaması için tasarıya bir hüküm koymayı önerdi. CHP milletvekili Mustafa Özyürek’in önceki gün Meclis Plan ve Bütçe Komisyonu görüşmelerinde ‘Zamanında görevini yapmış olan, dürüst mükelleflerin vergilerinden yüzde 10-15 indirim yapılmalı’ sözleriyle gündeme getirdiği konuya Maliye Bakanı Mehmet Şimşek de, sıcak baktığını ve üzerinde çalıştıklarını söyledi.Dün işaleminin çatı örgütü olan TOBB Sanayi ve Ticaret Şurası’nda Başbakan’ı ağırlayan Başkan Rıfat Hisarcıklıoğlu da konuyu Başbakan’a ileterek, “Vergi yükümlülüklerini zamanında yerine getirenleri ödüllendirmek için bazı indirimler getirilmesi son derece yerinde olur” önerisinde bulundu.Başbakan’ın herhangi bir yorum yapmadığı gözlenirken, son kararı Başbakan’ın tavrı belirleyecek. Vergi ve prim borçları başta olmak üzere devletin neredeyse hemen her türlü alacağına af getirecek olan Torba Yasa Tasarısı’nın en kısa sürede Meclis’e sunulması planlanıyor. Ancak trafik cezasından su borcuna kadar kapsamı geniş tutulan böyle bir yapılandırmanın, borçlarını düzenli olarak ödeyen “Mükellefler üzerinde olumsuz etkiye yol açtığını” dikkate alan ekonomi yönetiminde, “Bundan sonra vergisini primini ödeyecek insan bulamayız” endişesi yaşadığı belirtiliyor. Çalışmaya göre temel yaklaşım, “Borçlarını düzenli ödeyen mükelleflere bir tür ‘ödül’ sistemi tasarlanması” olacak.Örneğin vergisel yükümlülüklerini 3-5 yıllık dönemler itibarıyla düzenli ödeyen mükelleflerin 4. ve 6. yıllarda vergi yükünün yüzde 10-15 daha az ödemesi olanağı tanınması seçenekler arasında. Aynı şekilde işverenlere 1.5 - 2 puanlık bir prim indirimi uygulanması seçenekleri üzerinde çalışılıyor.2’den çok evi olanın listesi çıkartılıyor Maliye Bakanı Mehmet Şimşek, geçen yıl 4’den fazla gayrimenkulü olan vatandaşların listesinin çıkartılarak onlara mektup gönderilmesi talimatı verdiğini belirterek, bu yıl da 2’den fazla gayrimenkulü olanların listesinin çıkartılmasını istediğini bildirdi.Bankalar Kanunu ile hakkında hüküm bulunana kovuşturulana da af Öncelikle vergi ve prim borcunun yeniden yapılandırılması ile yola çıkılan ancak daha sonra kapsamı 300 ayrı kaleme genişletilen barıştan, Bankalar Kanunu kapsamında hakkında kovuşturma bulunan ya da bu suçtan dolayı hüküm kurulan kişilerin de yararlanması talebi geldi. Kamu alacaklarının tahsili ile ilgili maddede yapılacak değişiklikle bunun sağlanabileceği vurgulanırken, söz konusu değişikliğin kapsamı ile ilgili şu öneride bulunuldu: “4389 sayılı Bankalar Kanunu’nun 22 nci maddesinin 3 üncü fıkrası ile, 5411 sayılı Bankacılık Kanunu’nun 160 ıncı maddesinin 1, 2 ve 3 üncü fıkralarında zikredilen zimmet suçundan dolayı haklarında soruşturma, kovuşturma bulunan ya da bu suçtan dolayı haklarında hüküm kurulan kişilerin Tasarruf Mevduatı Sigorta Fonu, bağlı bulundukları Vergi Daireleri, Sosyal Güvenlik Kurumu ve kamu bankalarına olan borçlarını işbu kanunun yürürlüğe girmesini takip eden bir sene içerisinde defaten ödemeleri durumunda; kovuşturmaya yer olmadığına, kamu davasının düşmesine veya hükmün bütün sonuçlarıyla birlikte ortadan kaldırılmasına karar verilir.”Değişikliğin gerekçeleri ortaya konurken ekonomik suçlarda borçluların ödemeye teşvikinin kamu yararına olduğunun altı çizilirken, “Son yıllarda mukayeseli hukuktaki gelişmeler sonucu ceza hukukunda kabul edilen bir başka ilke de zararın giderilmesidir. Kaybolan kaynaklarının kamuya tekrar kazandırılması ve bunun için etkin tedbirlerin alınması gerekmektedir. Ekonomik suçlarda borçluların ödemeye teşvik edilmesi kamu yararınadır” denildi.Hisarcıkloğlu da Başbakan’a önerdi TOBB Başkanı Rıfat Hisarcıklıoğlu dün beklenmedik bir çıkış yaparak, konuyla ilgili önlem alınması konusunu Başbakan’a önerdi. TOBB’un 6. Sanayi ve Ticaret Şurası’nda ağırladığı Başbakan Erdoğan’a dönük olarak Hisarcıklıoğlu af tasarısından duydukları memnuniyeti dile getirdi. Ardından da “vergi yükümlülüklerini zamanında yerine getiren mükellefleri ödüllendirmek ve teşvik etmek bakımından sosyal güvenlik primindeki 5 puanlık indirime benzer bir uygulamanın yapılması son derece yerinde olur” dedi. Bakan Mehmet Şimşek’in de af tasarısının bu kadar genişlemesinin ardından, dürüst mükellefin de ödüllendirilmesini savunduğu öğrenildi.CHP destek veriyor ama dürüstlere ödül istiyor Borçlara ilişkin yapılacak düzenlemeye CHP destek veriyor. Ancak CHP, bugüne kadar devlete olan borcunu düzgün ödemiş olan vatandaşın cezalandırılmaması için tasarıya bir hüküm koymayı önerdi. CHP milletvekili Mustafa Özyürek dün Plan ve Bütçe Komisyonu’nda 2011 bütçe görüşmeleri sırasında, “zamanında görevini yapmış olan, dürüst mükelleflerin vergilerinden yüzde 10-15 indirim yapılmalı” diyerek konuyu gündeme getirdi.</TEXT>
</DOC>
