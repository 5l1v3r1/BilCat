<DOC>
<DOCNO> 1346216 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/ffbc8e8/l/0l0smilliyet0n0btr0cimf0e40eyil0earadan0esonra0earjantin0ee0edonuyor0cekonomi0csondakika0c250b110b20a10a0c131840a50cdefault0bhtm/story01.htm </URL>
<DATE> 2010/11/25 </DATE>
<TIME> 17:00:36.0 </TIME>
<AUTHOR>  </AUTHOR>
<HEADLINE>
��mf, 4 y��l aradan sonra arjantin���e d��n��yor
</HEADLINE>
<TEXT>Uluslararası Para Fonu (IMF) 4 yıl aradan sonra Arjantin’e dönüyor.IMF yetkililerince yapılan açıklamaya göre, kuruluş, Arjantin’e çok tartışılan tüketici fiyatları endeksini reforme etmek konusunda teknik yardımda bulunmak üzere heyet gönderecek.Arjantin Ekonomi Bakanı Amado Boudou düzenlediği basın toplantısında, ulusal istatistiklere büyük bir sıçrama yaparak damgasını vuran tüketici fiyat endeksinde yapılması planlanan reform çalışmaları için IMF’den teknik yardım talebinde bulunduklarını belirterek, IMF’in kesinlikle ülkenin ekonomi politikasına müdahale etmeyeceğini vurguladı.Arjantin İstatistik Ofisi Müdürü Ana Maria Edwin, teknik heyetin çalışma toplantılarına başlamak üzere Aralık ayının ilk yarısında ülkeye geleceğini ifade ederek, çalışma kapsamında IMF’in istatistik uzmanları ile fikir alışverişinde bulunacaklarını bildirdi.Cristina Kirchner hükümetinin, ülkede aylardır çok tartışılan enflasyon oranının yıl sonunda yüzde 11’e yükseleceğini tahmin etmesine karşın, uzmanlar bu oranının çok daha yüksek olacağını öngörüyor.Son olarak 2006 yılında bulunduğu Arjantin’e gidecek IMF heyeti, Arjantin ekonomisinin yıllık değerlendirme raporunu da hazırlayacak.-ESKİ CUMHURBAŞKANI KIRCHNER, IMF İLE İLİŞKİLERİ KESMİŞTİ-IMF’in ülkeye döneceği haberi, Arjantin’de borçları yapılandırarak ekonominin önünü açan eski cumhurbaşkanı Nestor Carlos Kirchner’in ölümünün üzerinden bir ay geçmeden geldi.Nestor Carlos Kirchner, 2003 yılında 54’üncü cumhurbaşkanı olarak iktidara gelmiş, 2007 yılına kadar iktidarda kalmıştı. İktidara geldiğinde ülkenin kamu borçları milli gelirin yüzde 76’sını oluşturuyordu.Arjantin’de 2001-2002’de yaşanan ekonomik ve sosyal kaostan sorumlu tuttuğu IMF ile bağlarını koparan Kirchner, bir ülkenin iflas etmesi anlamına gelen IMF’e ve diğer alacaklılara Arjantin’in borçlarını ödeyemeyeceğini bildirmişti.Alacaklılarına olan borçların üçte ikisini sildirerek, uzun vadede borçlarının üçte birini ödemek konusunda anlaşan Kirchner, bankalardaki döviz mevduat hesaplarına da el koyarak, dövizleri düşük kurdan milli paraya çevirmiş, ödemeyi ise uzun vadeye yaymıştı.Nestor Carlos Kirchner, son olarak 2006 yılında ülkesinin IMF’e olan borcunu da ödemişti.</TEXT>
</DOC>
