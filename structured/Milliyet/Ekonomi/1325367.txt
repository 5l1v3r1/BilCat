<DOC>
<DOCNO> 1325367 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f580f40/l/0l0smilliyet0n0btr0cotomobil0efiyatina0ekurbanlik0etosun0cekonomi0csondakika0c0a40b110b20a10a0c1310a2290cdefault0bhtm/story01.htm </URL>
<DATE> 2010/11/04 </DATE>
<TIME> 17:00:30.0 </TIME>
<AUTHOR>  </AUTHOR>
<HEADLINE>
otomobil fiyat��na kurbanl��k tosun
</HEADLINE>
<TEXT>Bursa'nın İnegöl İlçesi'nde Kurban Bayramı dolayısıyla kurulan hayvan pazarı renkli görüntülere sahne oluyor. Pazarda büyük ilgi gören 1 ton ağırlığındaki ‘Şampiyon’ adlı tosun 14 bin liraya satışa sunuldu.Kurban Bayramı'nın yaklaşması ile hayvan pazarlarında da hareketlilik arttı. Kent dışından birçok hayvan satıcısının geldiği İnegöl'deki hayvan pazarında, en çok dikkat çeken kurbanlık ise 1 ton ağırlığındaki ‘Şampiyon’ adlı tosun oldu. Hayvanın sahibi Muhammet Yıldız, 3 yaşındaki ‘Şampiyon’u 14 bin liradan satışa çıkardı.İnegöl'e bağlı Bilal Köyü'nde hayvancılıkla uğraşan Muhammet Yıldız, çiftliğinde bulunan 55 hayvanın yanı sıra ‘Şampiyon’ gibi bir tosuna sahip olmanın bir ayrıcalık olduğunu söyledi. Yıldız, bakımı zor olan ‘Şampiyon’u seyretmenin ise çok eğlenceli olduğunu ifade etti.Pazara kurbanlık almak için gelen bir kişi sıkı geçen pazarlıkta 13 bin 500 lira vermesine rağmen ‘Şampiyon’u alamadı.</TEXT>
</DOC>
