<DOC>
<DOCNO> 1318610 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f385f91/l/0l0smilliyet0n0btr0chainler0eamaclarina0easla0eulasamayacak0cguncel0chaberdetay0c0a10b110b20a10a0c130a8530a0cdefault0bhtm/story01.htm </URL>
<DATE> 2010/10/31 </DATE>
<TIME> 01:00:00.0 </TIME>
<AUTHOR>  </AUTHOR>
<HEADLINE>
hainler ama��lar��na asla ula��amayacak
</HEADLINE>
<TEXT>Tepkiler özetle şöyle:Cumhurbaşkanı Abdullah Gül: “Dostluğun, kardeşliğin ve barışın yerine şiddeti koyanlar, milletimizin birlik ve beraberliği, kardeşçe yaşama iradesi karşısında hiçbir sonuca ulaşamayacaktır. Bu çirkin saldırıyı nefretle kınıyorum. Saldırıda can kaybının olmaması tek tesellimizdir. Bu hain ve insanlık dışı eylem karşısında siyasi görüşleri ne olursa olsun her kesimin sağlam bir duruş sergilemesi ve terörizmi lanetlemesi gerekir.”TBMM Başkanı Mehmet Ali Şahin: “Hain saldırı, terörün asıl amacının, Türkiye’nin istikrar ve güven ortamını zedeleyerek milletimizin huzur ve barışını bozmak olduğunu bir kez daha ortaya koymuştur. Birliğimizi bozmaya, vatanımızın bütünlüğünü bölmeye çalışanlar, milletimizin sağ duyusu karşısında bu hain amaçlarına hiçbir zaman ulaşamayacaktır.” ‘Asla boyun eğmeyeceğiz’Başbakan Recep Tayyip Erdoğan: “Türkiye’yi karıştırmak, huzuru, istikrarı, güvenlik ortamını bozmak isteyenlere asla ve asla müsamaha gösterilmeyeceğini, bu saldırıların hiçbir şekilde Türkiye’yi birlik, kardeşlik ve kalkınma hedeflerinden alıkoyamayacağını bir kez daha hatırlatıyorum. Bu oyunların temelinde kalkınmaların engellenmesi yatıyor. Bu oyunların temelinde Ilısu gibi barajların engellenmesi yatıyor. Bu oyunların temelinde kalkınmış, modern Türkiye’nin engellenmesi yatıyor. Bu oyunların temelinde binlerce, on binlerce, yüz binlerce işsiz kardeşimin iş bulması için yapılmakta olan seraların engellenmesi yatıyor. Asla boyun eğmeden yolumuza kararlı bir şekilde devam edeceğiz.”CHP Genel Başkanı Kemal Kılıçdaroğlu: “Taksim’ deki terörist saldırı bir kez daha göstermiştir ki, terörle mücadele zafiyet kabul etmeyen ve kararlılıkla sürdürülmesi gereken bir mücadeledir. Şu da çok iyi bilinmelidir ki, terör bir insanlık suçudur. Terörle, silahla, şiddetle sonuç almak ne mümkündür, ne de kabul edilebilir. Saldırıyı nefretle kınıyorum.”DSP Genel Başkanı Masum Türker: “Terör bir insanlık suçudur ve insanın en kutsal hakkı olan yaşam hakkını elinden alarak belli kesimlerin amaçlarına acımasızca hizmet eden bir araçtır. Hain emelleri için teröre başvuranlar ve onları destekleyenler, ulusumuzun direncini hiçbir zaman kıramayacaklardır.”Türkiye Odalar ve Borsalar Birliği (TOBB) Başkanı Rifat Hisarcıklıoğlu: Taksim’deki terörist eylem gibi insanlık dışı girişimlerin ülkenin birlik ve beraberliğini bozmaya hiçbir zaman muvaffak olamayacaktır.Türk-İş Genel Başkanı Mustafa Kumlu: “Cumhuriyetimizin kuruluş yıldönümünde, halkımızın cumhuriyet coşkusu ile kenetlendiği günlerde yapılan bu saldırı, ülkemizin huzurunu hedef almaktadır. Karanlık çevrelerin hak ettikleri cezayı bulacaklarına ilişkin inancımız sonsuzdur.” Galatasaray Kulübü: İnternet sitesindeki mesajda “Terörü bir kez daha nefretle  kınıyor, yaralılarımıza acil şifa diliyoruz” denildi.Hedef güvenlik güçleri...Saldırının ardından İstanbul’a gelen Emniyet Genel Müdürü Oğuz Kaan Köksal, İstanbul Valisi Hüseyin Avni Mutlu ve İstanbul Emniyet Müdürü Hüseyin Çapkın ile birlikte Vatan Caddesi’ndeki emniyet binası önünde bir açıklama yaptı. Köksal, “Saldırıda bir kısmı vatandaşımız, bir kısmı polisimiz 32 kişi yaralandı. Yaralı polislerimiz hayati tehlikeyi büyük ölçüde atlattı. Bu bizi sevindiriyor. Diğer taraftan ekiplerimiz detaylı bir inceleme ve araştırma içerisindeler” dedi.Vali Mutlu olay yerinde yapılan incelemelerde el butonu düzenekli patlamamış plastik patlayıcı madde ele geçirildiğini belirterek şunları söyledi: “MOBESE kameraları vasıtasıyla eylemcinin bu eylemi düzenlerken yapmış olduğu eylemin niteliği yönünde çok detaylı çalışmayı sürdürüyoruz. Bu tür eylemleri şiddetle kınıyoruz. Hedefi güvenlik güçleri olmakla birlikte sivillerin etkilenmesi, terörün ne derece acımasız olduğunun yeni bir görüntüsü. Bu bir insanlık suçudur.” Vali Mutlu “Olay yerinde 2 saldırganın bulunduğu ve birinin kaçarken bacağından vurulduğu” yönündeki iddianın doğru olmadığını söyledi.PATLAMA ANI AMATÖR KAMERADA: Video'yu izleyemiyorsanız tıklayın İŞTE İLK GÖRÜNTÜLER: ÇAPKIN'DAN PATLAMAYA İLİŞKİN AÇIKLAMA:Video'yu izleyemiyorsanız tıklayın  Video'yu izleyemiyorsanız tıklayınVideo'yu izleyemiyorsanız tıklayınEn yeni konut projelerinin adresi burası.</TEXT>
</DOC>
