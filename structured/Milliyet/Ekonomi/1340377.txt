<DOC>
<DOCNO> 1340377 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc276bb/l/0l0smilliyet0n0btr0c8250elira0epesinatla0eev0eve0edukkan0e0cekonomi0csondakika0c180b110b20a10a0c13156310cdefault0bhtm/story01.htm </URL>
<DATE> 2010/11/18 </DATE>
<TIME> 13:00:18.0 </TIME>
<AUTHOR>  </AUTHOR>
<HEADLINE>
825 lira pe��inatla ev ve d��kkan!
</HEADLINE>
<TEXT>Toplu Konut İdaresi (TOKİ), 38 ildeki 155 dükkan ve 8 konutu, 825 liradan başlayan peşinat ve 39 liradan başlayan taksitlerle satışa çıkarıyor.TOKİ’den yapılan açıklamaya göre, 38 ildeki 155 dükkan ve 8 konut, Eskidji Müzayedecilik firması tarafından noter huzurunda yapılacak açık artırma ile satılacak.Eskidji Müzayedecilik Firması’nın İstanbul merkez binasında, 2 Aralık Perşembe günü yapılacak açık artırmaya katılmak isteyen yatırımcılar, almak istedikleri dükkan ya da konut için TOKİ’nin Ankara Bilkent’te bulunan merkez binası ile Adana Mavi Sürmeli Otel’den de canlı bağlantıyla teklif verebilecekler.Açık artırmaya katılacak yatırımcılara, aldıkları dükkan ya da meskenin yüzde 15’ini ödemeleri durumunda 120 ay vade uygulanacak.Satış sonrası vatandaşın aldığı işyeri ve konutun taksitlerini rahatlıkla ödemesi için fiyatlara faiz uygulamayan TOKİ, Toptan Eşya Fiyat Endeksi (TEFE), Üretici Fiyat Endeksi (ÜFE) ve memur maaş artışından en düşük olanı dikkate alarak fiyat artışı yapacak.Açık artırma ile İstanbul Avrupa Konutları’nda biri villa 2 adet mesken, Sivas Gölova ve Adana Buruk’ta 2 adet konut (tarımköy) ile Adıyaman Gölbaşı ve Çanakkale Biga’da birer konut satılacak.Bilecik Merkez İstasyon Mahallesinde 36 metrekare dükkan 5 bin 500 lira, Zonguldak Devrek Çaydeğirmeni’nde 33 metrekare dükkan 7 bin lira muhammen bedelle satışa sunulacak. Açık artırmada fiyat artırımı olmazsa, 825 lira peşinat ödeyen kişi, Bilecik Merkez-İstasyon Mahallesi’ndeki 36 metrekarelik dükkana sahip olabilecek.Satışa çıkarılan dükkanların büyük bölümü TOKİ konut projelerinin içinde bulunuyor.Eskidji Müzayedecilik firması tarafından noter huzurunda yapılacak açık artırmada, Adana’da 19, Ankara’da 13, İstanbul’da 11, Çorum’da 7, İzmir ve Sivas’ta 6, Bilecik ve Ordu’da 5, Balıkesir ve Batman’da 4, Diyarbakır, Yozgat, Tokat ve Bayburt’ta 3, Bolu, Zonguldak, Osmaniye, Samsun, Aksaray, Bartın ve Çankırı’da 2, Bursa, Uşak, Trabzon, Mardin, Burdur, Karaman, Van, Adapazarı, Kars ve Amasya’da 1 adet dükkan satışa sunulacak.Satılacak dükkan ve konutlar hakkında, TOKİ’nin "www.toki.gov.tr" internet adresinden veya (0312) 565 20 65 numaralı telefondan bilgi alınabilecek.</TEXT>
</DOC>
