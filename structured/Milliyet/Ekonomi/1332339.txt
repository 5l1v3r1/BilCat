<DOC>
<DOCNO> 1332339 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f76b6ac/l/0l0smilliyet0n0btr0caltinin0eonsu0e10e40a0a0edolari0easti0cekonomi0chaberdetay0c0a90b110b20a10a0c13120a0a10cdefault0bhtm/story01.htm </URL>
<DATE> 2010/11/09 </DATE>
<TIME> 01:01:07.0 </TIME>
<AUTHOR>  </AUTHOR>
<HEADLINE>
alt������������������������n������������������������n onsu 1.400 dolar������������������������ a������������������������t������������������������
</HEADLINE>
<TEXT>EKONOMİ SERVİSİUluslararası piyasalarda altının ons fiyatı, 1.402 dolara yükselerek yeni bir rekor daha kırdı. Güne 1.398 dolarla rekorla başlayan altın, gün sonunda 1.402 dolarla rekorunu yeniledi. G20 toplantısı öncesi risk almak istemeyen yatırımcıların talebinin yanı sıra Hindistan’da yapılan ‘Hindi Festivali Diwali’nin etkisiyle altın fiyatları yükseliyor. Yılbaşında 1.100 dolar civarında bulunan altın fiyatları, yılbaşından bu yana yüzde 27 değer kazandı.Altın fiyatları öğleden sonra İrlanda’nın borç sorunlarına ilişkin belirsizliklerle doların euro karşısında değer kazanmasıyla 1.390 dolara kadar geriledi. Ancak, kapanışa doğru 1.402 dolarla sabahki rekorunu yeniledi. Bu arada, cuma günü 1.42 seviyesinde bulunan euro/dolar paritesi de 1.39’a indi.İrlanda’da bütçe hazırlığıAB Komisyonu’nun ekonomik ve parasal işlerden sorumlu üyesi Olli Rehn, 4 yıllık bütçe planı üzerinde çalışmalarını sürdüren İrlandalı yetkililerle görüş alış verişinde bulunacak. İrlanda’nın gelecek yıl için öngördüğü 6 milyar euro’luk tasarruf planını destekleyen Rehn, iktidar ve muhalefet partilerine AB’nin İrlanda ekonomisinin seyrine ilişkin değerlendirmelerini aktaracak. İrlanda hükümeti, 4 yıllık planın ayrıntılarını bu ay açıklamayı planlıyor. Eurobond ihracına talep 5 milyar euro’yu aştıHazine’nin 2011 yılı dış borçlanma programının ön finansmanı amacı ihraç edilecek euro cinsinden 18 Mayıs 2020 vadeli tahvilin artırımında talepler 5 milyar euro’nun üzerine çıktı. Bankacılık kaynakları, 500 milyon euro borçlanması beklenen Hazine’nin ‘güçlü talep’ nedeniyle 750 milyon euro borçlanabileceğini belirtti.Hazine Müsteşarlığı dün BNP Paribas, Deutsche Bank ve HSBC’ye ortak lider bankalar olarak yetki verdiğini açıkladı. Bankacılık kaynakları, Hazine’nin euro cinsi tahvil ihracında getiri beklentisinin yüzde 4.25-4.35 aralığında olduğunu söyledi.  EKONOMİ SERVİSİ</TEXT>
</DOC>
