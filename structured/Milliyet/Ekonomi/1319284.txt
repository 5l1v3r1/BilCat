<DOC>
<DOCNO> 1319284 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f3afc9a/l/0l0smilliyet0n0btr0c0eakp0eli0ebakanlarin0euslubu0eonceki0eiktidarlara0erahmet0eokutuyor0e0cekonomi0csondakika0c0a10b110b20a10a0c130a86250cdefault0bhtm/story01.htm </URL>
<DATE> 2010/11/01 </DATE>
<TIME> 11:00:26.0 </TIME>
<AUTHOR>  </AUTHOR>
<HEADLINE>
'akp���li bakanlar��n ��slubu ��nceki iktidarlara rahmet okutuyor'
</HEADLINE>
<TEXT>Tüketici Dernekleri Federasyonu Genel Başkan Yardımcısı Ali Çetin, alkollü içeceklerin sabit ÖTV oranına yapılan artışı tepki göstererek, "AKP’li Bakanların üslup ve biçimi önceki iktidarlara rahmet okutuyor" görüşünü bildirdi.Çetin, yaptığı yazılı açıklamada, alkollü içeceklerin sabit ÖTV oranına 28 Ekim’de artış yapıldığını hatırlattı. AK Parti hükümeti döneminde tüketicilerin dolaylı vergilerle "adeta soyulduğunu" iddia eden Çetin, şunları kaydetti: "Sadece alkollü içeceklerde değil, tütün mamullerinde, akaryakıtta, otomobillerde, haberleşmede, banka işlemlerinde, yemeden içmeye kadar KDV, ÖTV, ÖİV, BSMV adı altında tüketicilerden haraç alır gibi vergi kesilmektedir. Bütçe vergi gelirlerinin yüzde 76’sı tüketicilerden kesilen tüketim vergileridir. Bu kadar yüksek vergi başka hiçbir ülkede yoktur. Bizlerden kesilen vergiler ise sermaye kesimine, vergi affı, SGK prim affı, teşvik, destek, can suyu gibi adlar altında dağıtılmaktadır. Tüketicilerin limon gibi sıkılmaktan suyu kalmamıştır, ama AKP sıkmaya devam etmektedir. Önceki iktidarlar da zam yaptı, benzer politikayı izlediler, ancak hiç olmazsa bir de üstüne tüketicilerle dalga geçmediler. Doğalgaza kışın yüksek zam yapıp yazın indirmek bunlarda. Zam yapmayacağız diye söz verip, ’ben yılbaşında zam yapmam demiştim, önceye aldım zammı. Yılbaşında yine zam yok’ ciddiyetsizliği bunlarda, tüketicilere hakaret etmek yine bunlarda. AKP’li Bakanların üslup ve biçimi önceki iktidarlara rahmet okutuyor."Alkollü içeceklere yapılan zamların AK Parti için özel bir anlam ifade ettiğini savunan Çetin, açıklamasında, "Gündemleri gereği alkol satışını ve içmeyi yasaklamayı arzu etmektedirler. Ancak şimdilik bu arzularını yüksek zam yaparak yerine getirmeye çalışmaktadırlar. Yapılan dine dayalı yaşam biçiminin diğer tüm kesimlere devlet gücünün kullanılarak dayatılmasıdır. Bu dayatma en başta kişisel hak ve özgürlükler ile kişisel yaşam tercihlerine saldırıdır" ifadelerine yer verdi.</TEXT>
</DOC>
