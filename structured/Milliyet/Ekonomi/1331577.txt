<DOC>
<DOCNO> 1331577 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f72d4fc/l/0l0smilliyet0n0btr0c0eesnaf0emujdeli0ehaberlerle0esevindi0e0cekonomi0csondakika0c0a80b110b20a10a0c13117460cdefault0bhtm/story01.htm </URL>
<DATE> 2010/11/08 </DATE>
<TIME> 15:00:18.0 </TIME>
<AUTHOR>  </AUTHOR>
<HEADLINE>
'esnaf m��jdeli haberlerle sevindi'
</HEADLINE>
<TEXT>Çalışanlara maaşlarının 12 Kasım Cuma günü, hububat ve süt primlerinin hafta içinde ödenecek olması bayram öncesinde esnafı mutlu etti.Bursa Esnaf ve Sanatkarlar Odaları Birliği (BESOB) Başkanı Arif Tak, AA muhabirine yaptığı açıklamada, bir süre önce Maliye Bakanı Mehmet Şimşek’in, kamu çalışanlarına 15 Kasım’da ödenecek maaşlarının, Kurban Bayramı öncesinde 12 Kasım Cuma günü avans olarak verileceği yönünde açıklamada bulunduğunu anımsattı.Tarım ve Köyişleri Bakanı Mehdi Eker’in de hububat ve süt primlerinin hafta içinde çiftçilere ödeneceğini bildirdiğini ifade eden Tak, şöyle konuştu: "Esnaf, ardı ardına gelen müjdeli haberlerle sevindi. Maaşların erken ödenmesi, primlerin yatması bayram öncesinde esnafı mutlu etti. Vatandaş parası varsa alışveriş yapar. Bayram öncesindeki son hafta sonunda çalışanları, emeklilerin ve çiftçilerin cebinde para olacak. Bayramlık alışverişlerini rahatlıkla yapacaklar ve bu da canlılığı artıracak." Ekonomideki gelişmelerin esnafa olumlu yansıdığını dile getiren Tak, "Bayram öncesindeki hareketlilik ise bugünden başladı. Önümüzdeki günler esnaf adına çok daha iyi geçecek. Tek sorunumuz bayramdan sonrası. Bayramdan sonra işlerin çok yavaşlamasından endişe ediyoruz" dedi.</TEXT>
</DOC>
