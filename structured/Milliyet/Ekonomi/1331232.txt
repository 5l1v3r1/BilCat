<DOC>
<DOCNO> 1331232 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f7242df/l/0l0smilliyet0n0btr0cbernanke0eekonomik0etoparlanma0epaketini0esavundu0cekonomi0csondakika0c0a80b110b20a10a0c1311720a0cdefault0bhtm/story01.htm </URL>
<DATE> 2010/11/08 </DATE>
<TIME> 13:01:11.0 </TIME>
<AUTHOR>  </AUTHOR>
<HEADLINE>
bernanke ekonomik toparlanma paketini savundu
</HEADLINE>
<TEXT>ABD Merkez Bankası (Fed) Başkanı Ben Bernanke, ekonomiyi canlandırmayı amaçlayan ve ilk etapta 600 milyar dolar tahvil alımı yapılması planlanan paketi savunarak, paketin enflasyonu artırabileceği iddialarını reddetti.Bernanke, enflasyon yaratmaya çalışmadıklarını, amaçlarının, ekonomik toparlanmaya yardımcı olmak için ek teşvikler sağlamak ve potansiyel durgunluktan kaçınmaya çalışmak olduğunu belirterek, "Fiyat istikrarı amacına taahhüdümüz var" dedi.Krizden bu yana ciddi bir enflasyonsuzluk sorunu olduğunu ifade eden Bernanke, 600 milyar dolar değerindeki tahvil alımı paketinin açıklanmasındaki motivasyonun, borçlanmayı ucuzlatmak ve Amerikalıları daha fazla harcamaya sevk etmek olduğunu kaydetti.Bazı Fed yetkilileri, ekonomiye pompalanan paranın, tahvil ve emtia fiyatlarında spekülatif balon veya enflasyon yaratabileceği endişesi taşıyorlar.Ancak çarşamba günü açıklanan programla ilgili olarak Bernanke, bunun, enflasyonu üst seviyeye itmeyeceğini söyledi.Almanya, Çin, Brezilya ve Güney Afrika, ABD’nin planını eleştirdiler.Almanya Maliye Bakanı Wolfgang Schaeuble, programın ABD’nin sorunlarına çözüm olmayacağını, ancak "dünya için ek sorunlar" yaratacağını ifade etti.Çin Merkez Bankası Başkanı Zhou Şiaochuan da küresel döviz kuru reformu yapılması gerektiğini belirtirken,Güney Afrika Maliye Bakanı Pravin Gordhan da Güney Afrika’nın da içinde olduğu gelişmekte olan ülkelerin ABD’nin kararından en çok mağdur olacak ülkeler olduğunu söyledi.ABD’de büyüme hızı, yüzde 9,6 oranındaki işsizliği düşürmeye yetmiyor.Döviz kurlarını buradan takip edin!Yorum yaz Arkadaşına gönderSitene ekleSayfayı yazdırAA+-</TEXT>
</DOC>
