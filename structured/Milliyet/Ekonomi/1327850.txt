<DOC>
<DOCNO> 1327850 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f6187a9/l/0l0smilliyet0n0btr0ctukoder0ebankalara0eihtarname0egonderelim0e0cekonomi0csondakika0c0a50b110b20a10a0c1310a7430cdefault0bhtm/story01.htm </URL>
<DATE> 2010/11/05 </DATE>
<TIME> 19:00:23.0 </TIME>
<AUTHOR>  </AUTHOR>
<HEADLINE>
t��koder: ���bankalara ihtarname g��nderelim���
</HEADLINE>
<TEXT>Tüketiciyi Koruma Derneği (TÜKODER) Ankara Şube Başkanı Mustafa Kemal Köseler, tüketici kredilerine uygulanan Kaynak Kullanımı Destekleme Fonu (KKDF) kesintisinin artırılmasını eleştirerek, tüketicilere, "Bankalara ihtarname göndererek uygulamayı kabul etmediğimizi, karar aleyhine davanın sonuçlanmasını takiben tüm kesintileri faiziyle geri isteyeceğimizi bildirelim" diye seslendi.Köseler, yaptığı yazılı açıklamada, özetle şu görüşlere yer verdi: "Siyasi iktidar bir yandan geniş kapsamlı bir vergi ve sigorta affına giderek vergi ve sigorta primi ödemeyenleri mükafatlandırırken, diğer yandan tüketicilerin cebindeki paraya göz dikmekte ve halkı her geçen gün ağırlaşan şartlarda yaşamaya mecbur etmektedir.Bugüne kadar tüketici lehine hiçbir karar ve koruyucu tedbir almayan devlet, anayasanın kendisine yüklediği görev çerçevesinde bir an önce harekete geçmelidir.Sayın tüketiciler, her geçen gün cebimizdeki para azalmakta, bu paralar kaynak adı altıda sermaye gruplarına ve iktidar yandaşlarına peşkeş çekilmektedir. Haklarımıza sahip çıkalım. Bankalara ihtarname göndererek uygulamayı kabul etmediğimizi ve karar aleyhine açılan davanın sonuçlanmasını takiben yapılan tüm kesintileri faiziyle birlikte geri isteyeceğimizi bildirelim."</TEXT>
</DOC>
