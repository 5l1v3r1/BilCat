<DOC>
<DOCNO> 1341065 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc71d09/l/0l0smilliyet0n0btr0coecd0eturkiye0eyuzde0e80e20ebuyur0eama0eaciga0edikkat0cekonomi0chaberdetay0c190b110b20a10a0c131580a20cdefault0bhtm/story01.htm </URL>
<DATE> 2010/11/19 </DATE>
<TIME> 01:00:23.0 </TIME>
<AUTHOR>  </AUTHOR>
<HEADLINE>
oecd: t��rkiye y��zde 8.2 b��y��r ama a������a dikkat
</HEADLINE>
<TEXT>EKONOMİ SERVİSİOECD’nin yılda iki kere yayımlanan Ekonomik Görünüm Raporu'nun Türkiye bölümünde, 2009 yılının ikinci çeyreğinde başlayan toparlanmanın, 2010 yılı süresince de güçlü olmaya devam edeceği belirtilerek, gayri safi yurtiçi hasıladaki (GSYH) artış oranlarının bu yıl yüzde 8’i, gelecek yıl yüzde 5’i aşmasının beklendiği kaydedildi. Raporda büyüme karşısındaki risklere de dikkat çekilerek, Türkiye’nin iş döngüsünün, dış çevre ve ihracat performansı konusunda çok yüksek hassasiyet taşıdığı, bu konularda da riskler bulunduğu belirtildi.Rekabet edebilirlik ve istihdamın toparlanması durumunda, yatırım ve büyümenin daha da güçlü olacağı belirtilen raporda, buna karşılık makroekonomik belirsizliklerin artmasının ya da uluslararası rekabet edebilirliğin duraksamasının ekonomik genişlemeyi zayıflatabileceği üzerinde duruldu. Cari açık artarYetkililerin, para ve mali politikaların aşama aşama sıkılaşacağını belirttiği, Orta Vadeli Ekonomik Program'ın da ekim ayında açıklandığı ifade edilen raporda, devam eden yapısal reformların verimliliği ve formal sektörde istihdamı artırmasının, daha dengeli ve sürdürülebilir büyümenin devamına yardımcı olacağı belirtildi. Raporda, GSYH büyümesinin iç ve dış talebin etkisiyle bu yılın ilk yarısında çok güçlü olduğu vurgulanarak, birtakım göstergelerin yılın ikinci yarısında da iç talebin sağlıklı olmayı sürdüreceğini gösterdiği kaydedildi. Buna karşılık, ihracat ve sanayi üretiminde yavaşlama yaşanabileceğini işaret edildi.İşsizlik azalacakOECD’nin tahminlerine göre Türkiye ekonomisi, bu yıl yüzde 8.2, gelecek yıl yüzde 5.3 ve 2012 yılında ise yüzde 5.4 büyüme kaydedecek. 2012 yılına kadar Türkiye’nin cari işlemler açığının artacağı tahminine yer verilen raporda, Türkiye’nin cari işlemler açığının GSYH’ya oranının bu yıl yüzde 5.1, gelecek yıl yüzde 5.7 ve 2012 yılında da yüzde 6.3 olmasının beklendiği kaydedildi. Rapora göre, işsizlik oranı da bu yıl yüzde 12, gelecek yıl yüzde 11.7 ve 2012 yılında ise yüzde 11 olacak. OECD tahminlerine göre, Tüketici Fiyatları Endeksi ise bu yıl yüzde 8.5, gelecek yıl yüzde 6.9 ve 2012 yılında ise yüzde 6.4’e inecek. ‘Dünya ekonomisi yavaş toparlanıyor’OECD Ekonomik Görünüm Raporunda, dünya ekonomisinin bu yıl yüzde 4.6, gelecek yıl yüzde 4.2 ve 2012 yılında da yüzde 4.6 büyümesinin beklendiği bildirildi. OECD mayıs tahminlerinde gelecek yıl için yüzde 4.5 büyüme öngörmüştü.OECD’nin yılda iki kere yayımlanan Ekonomik Görünüm Raporu'nda, küresel kur gerilimi ve Avrupa’daki olası borç krizleri gibi çeşitli faktörlerin, görünümün ileride aşağı doğru revize edilmesine sebep olabileceği üzerinde duruldu. OECD Başekonomisti Pier Carlo Padoan, dünya ekonomisi için toparlanmanın sürdüğünü, ancak oldukça yavaş olduğunu belirtti. Tahminlere göre, ABD ekonomisi bu yıl yüzde 2.7, gelecek yıl yüzde 2.2 ve 2012 yılında da yüzde 3.1 büyüme kaydedecek. Raporda, 16 üye ülkeli Euro Bölgesi ekonomisinin hem 2010 hem de 2011 yılında yüzde 1.7 büyüyeceği öngörülüyor. En yeni konut projelerinin adresi burası.Yorum yaz</TEXT>
</DOC>
