<DOC>
<DOCNO> 1324792 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f55dc76/l/0l0smilliyet0n0btr0cotoyolda0ecop0eatmaya0ecezali0ecozum0cekonomi0csondakika0c0a40b110b20a10a0c1310a10a50cdefault0bhtm/story01.htm </URL>
<DATE> 2010/11/04 </DATE>
<TIME> 13:00:59.0 </TIME>
<AUTHOR>  </AUTHOR>
<HEADLINE>
otoyolda ����p atmaya cezal�� ����z��m
</HEADLINE>
<TEXT>Karayolları Genel Müdürlüğü, otoyollardaki dijital uyarı levhaları ile sürücüleri çöp atılması durumunda 500 lira para cezası uygulanacağı konusunda uyarmaya başladı.AA muhabirinin, Karayolları 5. Bölge Müdürlüğü yetkililerinden aldığı bilgiye göre, 25 Haziran 2010 tarihinde çıkan 6001 sayılı Karayolları Genel Müdürlüğü Teşkilat Yapısı ve Görevleri Hakkındaki Kanun’un 13 Temmuz 2010 tarihli 27640 sayılı Resmi Gazete de yayımlanarak yürürlüğe girmesinin ardından otoyollarda bazı düzenlemelere gidildi.Bu kapsamda, otoyollarda, çöp dökme, geçiş ücretini ödememe ile güvenlik ihlali yapanlara Çevre Kanunu’nun 20. maddesinin (S) fıkrası gereği para cezası verileceği belirtildi.Düzenlemelerin ardından Karayolları Genel Müdürlüğü otoyollardaki dijital uyarı levhaları ile sürücüleri araçlarından çöp atılması durumunda 500 lira idari para cezasının uygulanacağı konusunda uyarılara başladı.İdari para cezalarının Karayolları Genel Müdürlüğü tarafından yetkilendirilen personel veya trafik polisi, trafik polisinin görev alanı dışında kalan yerlerde ise jandarma personeli tarafından uygulanacağı kaydedildi.Yetkililer, başta sürücüler olmak üzere her kesimi çağdaş yaşamın gereği olarak çevre konusunda duyarlı olmaya ve mağdur duruma düşmemeleri için kurallara uymaya çağırdı.Bu arada, sadece Karayolları 5. Bölge Müdürlüğünün sorumluluk alanında son 2 yılda otoyollara atılan kaba çöplerin temizliği için 2008’de 1 milyon 500, geçen yıl ise 1 milyon 750 bin olmak üzere toplam 3 milyon 250 bin lira harcama yapıldığı bildirildi.</TEXT>
</DOC>
