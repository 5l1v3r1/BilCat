<DOC>
<DOCNO> 1323700 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f529907/l/0l0smilliyet0n0btr0cisimi0esoylemeden0eonce0eetrafima0ebakiyorum0cekonomi0chaberdetay0c0a40b110b20a10a0c130a99440cdefault0bhtm/story01.htm </URL>
<DATE> 2010/11/04 </DATE>
<TIME> 01:00:13.0 </TIME>
<AUTHOR>  </AUTHOR>
<HEADLINE>
i��imi s��ylemeden ��nce etraf��ma bak��yorum
</HEADLINE>
<TEXT>MURAT SABUNCUBen daha önce kendisiyle tanışmamıştım. Uzun bir sohbet imkânı buldum. 1926 yılında Almanya’da şarapçılık konusunda eğitim gören Nihat Kutman tarafından kurulan bir şirket Doluca. Sarafin’den Signium’a 44 çeşit şarap markasının sahibi.İlk üretimlerine, bugün bağlarının ve üretim tesislerinin bulunduğu Mürefte’de başlamışlar. 1950’li yıllarda Mürefte ile İstanbul arasında karayolu olmadığından şaraplar deniz yoluyla taşınıyormuş. 500 litrelik bomba adı verilen fıçılardaki şarap Galata’daki şarap iskelesine indirilmekteymiş.O günden bugüne Doluca hem üretimde hem pazarlamada mesafe kaydetti. Yeni üretim tesislerini Çerkezköy’de kurdu. Votka çıkışa geçtiSaros’a kadar uzanan coğrafyada bağları olan Kutman’a “Üzümlerin üretim yerinde şişelenmelerinin daha doğru olduğunu” duyduğumu söyledim. Ve şunu sordum: Sizin bağlardaki üzümler yaklaşık 2 saatlik bir mesafeden üretim tesisinize gidecek. Bu kaliteyi bozar mı? Kutman net yanıt verdi: Üç saatlik bir yolculuk üzüme zarar vermez. O yüzden yeni tesisimizde yine kaliteli şaraplar üreteceğiz.Yine soruyorum, “Genç nesil rakıdan şaraba geçiş yapıyor. En yoğun artış şarapta değil mi?” Beklemediğim bir yanıt veriyor: Rakının aşağı doğru gidiş süreci Tekel özelleştirmesiyle bitti. Yeniden  yükselişte. Evet genç nesilde şaraba bir yöneliş var ama esas büyük volümlü artış votkada. Enerji içeceğiyle birlikte votka tüketimi gençler arasında yoğun. Neredeyse biradan sonra en fazla tüketim orada.Mahalle baskısı yok, ama...Sibel Kutman’ı bulmuşken son günlerin en önemli tartışma konusunu konuşmadan olmaz: Cevabınızı yazacağım. Söyler misiniz üzerinizde bir mahalle baskısı var mı?Hiç düşünmeden yanıt verdi: Benim ve ailemin üstünde ya da Anadolu’nun herhangi bir yerindeki bayilerimizin üstünde mahalle baskısı yok. Aleni bir baskı görmüyoruz, bunu pazarda da gözlemlemiyoruz. Alkol satılan noktalarda bir azalma var. Ancak yaptığım işi söylemeden önce bir etrafıma bakıyorum.”Fiili bir durum olmasa da “mesleğini söylerken etrafına bakan bir üretici” profili. Fazla söze gerek yok sanırım.Şarap, su ilişkisiKonuyu dağıtmak için soruyorum. Hangi ortamda hangi şarabı içiyorsunuz: Yapılan etkinliğe göre şaraba rol yüklemek gerek. İş yemeği ise başrolde şarap olmamalı. Hafif gövdeli bir şarap seçilmeli. Eşle veya sevgiliyle özel bir gece için oturaklı doygun bir şarap seçilmeli. Sağlık için ise şarabın türü farketmez. Antioksidan özellikler bütün şaraplarda var.Konuşmayı bitirirken bir de tüyo veriyor. Kırmızı şarap baş ağrıtır derler ya... İçindeki “tanen” yüzünden. İçtiğiniz kadeh kadar su içerseniz başınız ağrımaz... İSTANBUL 10 GÜN ‘UYGUN FİYATA’ KADEH KALDIRIYOR  355 GÜN KAZIK YİYOR27 Ekim’den 5 Kasım’a kadar “İstanbul kadeh kaldırıyor”… İşin özeti; Sunset’ten Wanna’ya Mikla’dan Masa’ya İstanbul'un seçkin mekânlarında, Türkiye'den ve dünyadan 74 çok özel şarabı, şişe açtırma zorunluluğu olmadan özel fiyatlarla kadehte tadabiliyorsunuz. Yaklaşık 10 gün “özel fiyatın” tadını çıkartanlar geri kalan 355 günde kazık yiyorlar aslında. 6-7 kat farkYıllardır ‘fine dining’ mekânlarda müşteriler söylenir durur. Ama sonuç değişmez: Bu şarabın üretim-raf fiyatının kat kat fazlası ödenir. Doluca şaraplarının patroniçesi Sibel Kutman Oral’a sordum: İstanbul’da tüketici şarap içerken biraz fazla ödemiyor mu?Sibel Hanım diyor ki:“Dünyada bu işin çarpanı bellidir. Pahalı şaraplarda çarpan 2.5-3’tür. Biraz daha hesaplı olanlarda 3-3.5 olur. Türkiye’de ise çok fazla. 6-7  katına kadar çıkan yerler var. Biz işletme sahipleriyle konuşuyoruz ama değiştiremedik. Yani, herkes şaraptan bize oranla daha çok kazanıyor.”‘Zam geliyor’Kutman’ın verdiği bilgiye göre, üreticinin şişe başına kazancı tek haneli yüzdelerle hesaplanıyor. Yemekten ayrılırken içkiye gelen son vergi zammı da konuşuluyor:  “Şarap sektörü olarak tam kendimizi toparlıyorduk ki büyük bir darbe yedik. Bizim de zam yapmamız kaçınılmaz. Yüzde 5-10 arası zam yapılacak.” ÜZÜMDEN KARAKTER TAHLİLİDoluca grubu, Türkiye’nin önde gelen üzümlerinden kendine göre bir karakter tahlili yapmış.</TEXT>
</DOC>
