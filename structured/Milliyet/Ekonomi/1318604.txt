<DOC>
<DOCNO> 1318604 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f385f97/l/0l0smilliyet0n0btr0cmerkez0ekredileri0edizginlemek0eicin0eyeni0eenstrumanlar0eariyor0cekonomi0chaberdetay0c0a10b110b20a10a0c130a8520a0cdefault0bhtm/story01.htm </URL>
<DATE> 2010/10/31 </DATE>
<TIME> 01:00:00.0 </TIME>
<AUTHOR>  </AUTHOR>
<HEADLINE>
merkez, kredileri dizginlemek i��in yeni enstr��manlar ar��yor
</HEADLINE>
<TEXT>REUTERS KuveytMerkez Bankası Başkan Yardımcısı Erdem Başçı, Kuveyt’te katıldığı bir konferansta Türk ekonomisinin toparlanma süreciyle birlikte yaşanan kredi artışında frene basılması gerektiğini söyledi. Başçı, bu görevi yerine getirmek için Merkez Bankası’nın yeni enstrümanlara ihtiyaç duyabileceğini de belirtti.“Kredi büyümesini yavaşlatmak için araçlar kullanmalıyız” diye konuşan Başçı, Merkez Bankası’nın bu iş için hangi araçları kullanmayı düşündüğünün sorulması üzerine, “Kredileri yavaşlatmak için eğer gerekirse bazı yeni enstrümanlarımız olmalı” yanıtını verdi. Bu yıl ağustos ayı itibariyle Türk banka kredileri bir önceki yıla göre yüzde 26 artış gösterdi.      ‘Lehman öncesine döndük’Türk ekonomisinin son durumu hakkında da konuşan Başçı, 2008 yılındaki Lehman Brothers iflasına atıfta bulunarak, “Şu anda, çıkış stratejimizle birlikte, Lehman öncesi seviyelere geri dönüyoruz. Ancak şimdi ekstra bir adım daha attık. Zorunlu karşılıklara faiz ödemiyoruz” dedi. Türk bankacılık sisteminin güçlü olduğunu ve sermaye yapısının da iyi durumda bulunduğunu dile getiren Başçı, “Bankaların sermayeleri güçlü. Likit durumdalar ve kredi talebi de var” diye konuştu.Konut kredisi için bankaya gitmeyin.</TEXT>
</DOC>
