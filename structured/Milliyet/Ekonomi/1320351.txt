<DOC>
<DOCNO> 1320351 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f44fbae/l/0l0smilliyet0n0btr0c0egaranti0ehisse0esatisi0ebu0eyil0ebankaciliktaki0eikinci0een0ebuyuk0eislem0e0cekonomi0csondakika0c0a20b110b20a10a0c130a920a40cdefault0bhtm/story01.htm </URL>
<DATE> 2010/11/02 </DATE>
<TIME> 17:00:37.0 </TIME>
<AUTHOR>  </AUTHOR>
<HEADLINE>
'garanti hisse sat������ bu y��l bankac��l��ktaki ikinci en b��y��k i��lem'
</HEADLINE>
<TEXT>Doğuş Holding Yönetim Kurulu Başkanı Ferit Şahenk, Banco Bilbao Vizcaya Argentaria S.A’nın Türkiye Garanti Bankası A.Ş;nin hisselerinin bir kısmının satın almasının, 2010 yılı içinde dünyada gerçekleşen ikinci en büyük işlem olduğunu bildirdi.Ferit Şahenk, Doğuş Holding’in Banco Bilbao Vizcaya Argentaria S.A (BBVA) ile Türkiye Garanti Bankası A.Ş’nin hisselerinin bir kısmını satın almasına ilişkin düzenlenen basın toplantısında yaptığı konuşmada, hem BBVA hem GE hem de Doğuş Grubu’nun üçlü bir mutabakatıyla 8-9 aydır süren, GE’nin Garanti Bankası’ndaki geri kalan hisseleri satma kararı üzerine başlayan bu 9 ayın dün akşam noktalandığını söyledi.Şahenk, bu işin, yüzde 100 gerçekleşmesi için BDDK, SPK ve Rekabet Kurumu’nun Türkiye’de onayının gerektiğini ve İspanya’da BBVA’nın tabii olduğu mercilerin vereceği izinler üzerine kapanacağını söyledi.Beklentilerinin bu sürenin 3 ay ile 5 ay arasında sürebileceği yönünde olduğunu ifade eden Şahenk, şunları söyledi: "Bence Türkiye için ve Garanti Bankası için hem çalışanları hem müşterileri için önemli bir dönüm noktası. Baktığımızda 2008’den bu yana süregelen dünyadaki krizle başlayan bu küreselleşmenin tartışılması, kapitalizmin tartışılması, yatırımların milletlerarası cereyan etmesinin ne kadar azalacağı tartışmasında, çok ilginç bir işlem. Hem Türkiye’nin hem Türk bankacılık sisteminin hem de takdir edersiniz ki Garanti Bankası’nın nereden nereye geldiğinin en büyük göstergesi.2010 yılı içinde bankacılıkta dünyadaki 2. büyük işlem. Bu çok önemlidir.Neden bu Türkiye’de cereyan ediyor. Birincisi Çin’de olmuş, neredeyse 40-50 milyon dolarlık farkla biz ikinci olduk. Bunu da değerlendirmek gerekir.Türkiye’de Türk Telekom’dan sonra büyüklük bakımından 2. en büyük işlemdir.Bankacılıkta birinci en büyük işlemdir. Ama genel piyasa değerine bakıldığında, bunu yüzde yüze çıkarırsak eğer Türkiye’deki bugüne kadar yapılmış en büyük işlemdir."Öte yandan Ferit Şahenk, Doğuş Holding’in halka arz çalışmalarına ilişkin, halka arzın sektörel mi holding bazında mı yapılacağını tartıştıklarını bildirdi. Şahenk, basın toplantısında, Doğuş Holding’in halka arz çalışmalarıyla ilgili de bilgi verdi.Halka arzın sektörel mi yoksa holding bazında mı yapılacağını tartıştıklarını belirten Şahenk, çalışmaların sürdüğünü anlattı.Gerekli yatırım bankalarından görüşler aldıklarını ifade eden Şahenk, "Sonunda bir ürünü piyasaya getirdiğiniz zaman anlaşılabilir, rahat değer biçilebilir ve yatırımcıya da orta uzun vadede değer katabilir bir gerçek olması lazım. Sanıyorum en geç Mart - Nisan gibi, halka arzın sektörel mi yoksa holding bazında mı yapılacağı görülecek" dedi.Şahenk, satıştan elde edilen kaynağın nasıl değerlendirileceği konusunda da Türkiye’de bankacılıkta daha birleşme ve satın almaların olması gerektiğini düşündüklerini ifade etti.Olabilecek özelleştirmelerden veya belli şekilde o ve bu nedenden dolayı satma düşüncesi olanlarla görüşmeler yapılabileceğini belirten Şahenk, şunları söyledi: "Bankacılıkta daha Türkiye’de büyünecek çok yer var. Onun için belli bir yüzdesini açıkçası ilerideki Garanti Bankası büyürken orada kullanabiliriz. Bunun yanında grubun stratejik olarak baktığı bir enerji sektörü var. Burada bizim hem inşaat hem enerji gruplarımız birlikte çalışıyorlar. Oraya dönük birşeyler yapabiliriz. Açıkçası senelerdir söylediğim şeyi yine söyleyeceğim, bildiğimiz işleri kompetan olduğumuz işleri iyi yapmaya devam edeceğiz. Oralarda derinleşeceğiz. Bunun dışında başka bir düşüncemiz yok. "</TEXT>
</DOC>
