<DOC>
<DOCNO> 1344096 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd66c78/l/0l0smilliyet0n0btr0caltin0ehesaplarina0eilgi0eartiyor0cekonomi0csondakika0c210b110b20a10a0c13165310cdefault0bhtm/story01.htm </URL>
<DATE> 2010/11/21 </DATE>
<TIME> 11:00:43.0 </TIME>
<AUTHOR>  </AUTHOR>
<HEADLINE>
alt��n hesaplar��na ilgi art��yor
</HEADLINE>
<TEXT>tarihinde itfa olan Yüzde 100 Anapara Garantili Altın Fonu yatırımcılarına yatırım dönemi içerisinde yüzde 8,38 getiri sağlamıştır. Yine Bankamız tarafından 1-9 Temmuz 2010 tarihleri arasında emtiaya dayalı olarak halka arz edilen anapara korumalı fonun dayanak varlığını oluşturan beş emtiadan biri altın olarak belirlenmiştir ve söz konusu fonun yatırım dönemi devam etmektedir." Kökden, İş Bankası’nda, altın üretimi ve ticareti ile uğraşan ticari kurumlara sunulan altın işletme kredisi ve altın ihracat kredisi ürünleri bulunduğunu, altın kredilerinin yurt içinde yerleşik yatırımcılara; altının fiziken teslimi, kredi karşılığının TL olarak ödenmesi veya yatırımcının altın depo hesabına alacak kaydedilmesi şeklinde kullandırıldığını, yurt dışında yerleşik yatırımcılara ise kredi karşılığının döviz olarak da ödenmesinin mümkün olduğunu anlattı.Kriz sonrasında halen toparlanma sürecinde olan global piyasalarda altın ve altına dayalı olan ürünlerin rağbet görmeye devam ettiğini belirten Kökden, tüm dünyada merkez bankalarının genişleyici para politikalarının da altına olan talebi yükselttiğini kaydetti.Altın ürünlerine talebin artarak devam etmesinin sektörü altına dayalı ürün çeşitliliğine yönelttiğini ifade eden Kökden, "Altın işlemlerinin gözle görünür bir artış gösterdiği 2010 yılında tüm sektör gibi bankamız altın rakamları da etkilenmiştir. Bankamızın bu yıla ait altın müşteri sayısı ve bakiye rakamını geçen yıl verileri ile kıyasladığımızda oldukça yüksek bir artış olduğu görülmektedir. 2010 yılı Ekim sonu verilerine göre bankamızda altın müşterisi sayısı yüzde 51 oranında artarken müşteri altın bakiyesi yüzde 41 oranında artış göstermiştir" diye konuştu.Bankanın B tipi Altın Fonu kuruluş işlemlerini yürüttüğünü, ileride de altına dayalı yeni korumalı/garantili fonların halka arzının planlandığını kaydeden Kökden, piyasa verileri, enflasyon seviyeleri, ülkelerin büyüme oranları ve global likidite miktarının altın fiyatları üzerinde etkili olmaya devam edecek olmakla birlikte, altın yatırım araçlarına talebin artarak devam edeceğini beklediklerini ifade etti.-VAKIFBANK’TA ALTIN ALIM SATIM İŞLEM HACMİ 200 MİLYON TL-VakıfBank’ta 9 çeşit altın türünün fiziki olarak ya da hesaben alım/satımının yapılabilmesine olanak sağlanıyor. Ayrıca bankanın kurucusu olduğu B Tipi Altın Fon da müşterilerce alınıp satılabiliyor.VakıfBank Genel Müdür Yardımcısı Hasan Ecesoy, bankada 31 Ekim 2010 tarihi itibariyle hesabında altın bulunan müşteri sayısının 7 bin 125 olduğunu belirterek, geçen yılın aynı dönemine göre hesabında altın bulunan müşteri sayısında yüzde 75’e varan artış meydana geldiğini bildirdi.Ecesoy, müşteri hesaplarında yer alan altının kilogram değerinin 31 Ekim 2010 itibariyle yaklaşık bin 400 kilogram, parasal karşılığının ise yaklaşık 86 milyon TL olduğunu, aynı dönemde altın alım satım işlem hacminin ise 200 milyon TL’ye ulaştığını kaydetti.VakıfBankca altına endeksli anapara korumalı fonların oluşturulmasının planlandığını ifade eden Ecesoy, "Altın fiyatlarındaki artışın altına olan ilgiyi artırdığı göz ardı edilemeyecek bir gerçektir. Bunun yanı sıra faize dayalı yatırım araçlarındaki getirinin azalması, altının güvenilir yatırım aracı olarak kabul görmesi nedeniyle talep devam etmektedir. Altına dayalı yatırım araçlarında çeşitlenmenin artacağı düşünülmektedir" dedi.-YAPI KREDİ ALTIN FONU’NDA DA "CİDDİ" BİR SATIŞ GRAFİĞİ YAKALADI--Yapı Kredi’de hem vadesiz hem de vadeli altın mevduat hesabı bulunuyor.Mart ayından itibaren dünya altın piyasalarındaki fiyat gelişmelerini yüksek oranda yansıtarak orta ve uzun vadede istikrarlı bir getiri sağlamak isteyen müşterileri için altın fonu imkanı da veren banka, faizlerin düşüşüne paralel alternatif getiri imkanı sunan Altına Endeksli Mevduat ve Anapara Garantili Fonları’nı da dönemsel olarak müşterilerine sunuyor.Yapı Kredi Bireysel Bankacılık Pazarlama Direktörü Mehmet Cemalcılar, yılbaşından beri vadeli ve vadesiz altın hesabı bulunan müşteri sayısında yüzde 33’lük artış gerçekleştiğini kaydederek, altın fonunda da "ciddi" bir satış grafiği yakaladıklarını söyledi.Altının, Türk yatırımcısı için hiçbir dönemde cazibesini kaybetmeyen bir ürün olduğunu vurgulayan Cemalcılar, Yapı Kredi’nin de piyasa şartları çerçevesinde altına endeksli anapara garantili fonlar ve mevduatlar ile müşterilerine altına dayalı ürünler sunmaya devam edeceğini, ayrıca altın mevduatı ile ilgili olarak internet bankacılığında müşterilerine çapraz kur ile işlem yapma imkanını geçtiğimiz aylarda sunduklarını, artık müşterilerinin dolar ve avro ile de altın işlemi yapabildiğini anlattı.Cemalcılar, özellikle son dönemlerde dolardaki düşüşlerle birlikte altının Türk yatırımcısı tarafından daha fazla tercih edilebileceğini düşündüklerini ifade ederek, şöyle devam etti: "Bunun yanında altın fiyatlarındaki artışın başlıca sebeplerinden biri yatırımcıların altına yatırımı güvenli bir liman olarak algılaması gösterilebilir. Bu noktadan hareketle önümüzdeki dönem içerisinde altın yatırımları için bankaların daha sıklıkla kullanılması ile halk arasında yastık altı yatırımı olarak tabir edilen yatırımların ekonomiye kazandırılması daha efektif bir şekilde gerçekleştirilebilir. Önümüzdeki dönem, global ekonomilerdeki toparlanmanın başlaması ve enflasyonist beklentilerin gündeme gelmesini takiben diğer emtialar ile birlikte altına yönelimin artmasını bekliyoruz.Genel olarak altını seven ve altına yatırım yapan bir kültüre sahip olduğumuzdan ziynet eşyası alan kişiler için altın mevduat hesabının tercih edilen bir yatırım aracı olacağını düşünüyoruz. Bu anlamda da ilgiden memnunuz.Mevcut piyasa şartları göz önünde bulundurulacak olursa önümüzdeki dönem içerisinde bankaların, altın işlemlerinde daha yoğun olarak kullanılacağı inancındayız."-HALKBANK, ALTIN İŞLEMLERİNİN ATM’LERDEN YAPILABİLMESİ İÇİN ÇALIŞIYOR-Halkbank, tasarruf sahiplerine birikimlerini değerlendirmeleri için vadesiz altın mevduat hesabı ürünü sunuyor. Birikimli vadesiz altın mevduat hesabı ile müşteriler bankanın kredi kartlarından veya vadesiz hesaplarından verecekleri talimat ile aylık veya 3 aylık devrelerde asgari 1 gram altın olmak üzere kolayca birikim yapabiliyor. Anapara Korumalı Altın Yatırım Fonu ile altında yükseliş bekleyen ancak riski sevmeyen ve anaparasını kaybetmek istemeyen müşterilere de yatırım fırsatı sunuluyor.Halkbank Bireysel Bankacılık Genel Müdür Yardımcısı Bilgehan Kuru, özellikle Orta ve Doğu Anadolu’da daha belirgin olmak üzere önemli bir müşteri tabanına sahip olduklarını, yüzde 20’lere varan piyasa payları bulunduğunu ifade ederek, bankada altın mevduat hesabının geçen yılın Ağustos ayında uygulamaya alınmasına karşın kısa süre içinde mevduat yapılarında ağırlıklı bir pay edindiğini, sadece bu yıl içinde altın vadesiz mevduat müşteri sayılarının yüzde 100’ün üzerinde artış kaydettiğini bildirdi.Kuru, vadesiz hesap büyüklüklerinin yaklaşık yüzde 5’inin altın vadesiz mevduat ürünü kaynaklı olduğunu belirtti.Müşterilerinin, şubeleri dışında internet sitesinden de altın alım/satım işlemlerini yapabildiğini belirten Kuru, altın işlemlerinin ATM’lerinden de yapılabilmesine yönelik çalışmalarının devam ettiğini söyledi.Kuru, "Altın fiyatlarındaki yükselişin etkisi ile birlikte özellikle uzun vadeli, güvenli ve kolay yatırımı tercih eden müşterilerimizin vadesiz altın mevduat hesabı ürünümüze ilgilerinin artarak devam ettiğini gözlemliyoruz" dedi.Altının, Türkiye’de geleneksel ve güvenli yatırım aracı olmayı sürdürdüğünü ifade eden Kuru, "Altın alım/satımının fiziki işleme gerek olmaksızın gerçekleştirilebilmesi, şube dışındaki dağıtım kanallarından da kolayca alım/satım yapılabilmesi gibi teknolojik kolaylıkların da etkisiyle altına olan ilginin artarak devam etmesini bekliyoruz. Altına yatırım talebinin artması ve sektördeki yoğun rekabetin, altına dayalı yatırım enstrümanlarının çeşitlenmesine yol açacağını düşünüyoruz" şeklinde konuştu.-GARANTİ’DEN ALIŞVERİŞLERDE ALTIN KAZANDIRAN ALTIN BONUS KARTI-Garanti Bankası, 2007 sonundan itibaren müşterilerine altın hesabı sunmaya başladı. Altının düşüşü ya da yükselişinden faydalanarak kazanç sağlamak isteyenler için altına endeksli mevduat hesabımız ve dönemsel olarak çıkarılan anapara korumalı altın fonları altın ve altına dayalı sermaye piyasası araçlarından oluşan bir portföy dağılımı ile dünya piyasasındaki fiyat gelişmelerinden faydalanmak isteyenler için altın fonu ve yapılan tüm alışverişlerde altın kazandıran "ilk" ve "tek" kredi kartı Altın Bonus kartı bulunuyor.Garanti Bankası Genel Müdür Yardımcısı Ali Fuat Erbil, "öncü" olmanın getirdiği tecrübeyle müşterilerinin ihtiyaç ve beklentilerini takip etmeye ve bundan sonraki dönemde de altına ilişkin ürün ve hizmetler geliştirmeye devam edeceklerini söyledi.Erbil, önümüzdeki dönemde müşterilerinin yanı sıra müşterileri olmayan tüketicilerin de talep edebileceği altın hediye çeki sunacaklarını, yakınlarına altın hediye etmek isteyenler için hazırladıkları bu çek aracılığıyla çek sahiplerinin, şubelerinden altın gramı karşılığında TL alabileceğini ya da kendisi için bir vadesiz altın hesabı açtırarak belirtilen altın gramını bu hesabına yatırabileceğini bildirdi.Altının son yıllarda, özellikle 2010 içinde, en çok kazandıran yatırım araçlarından biri olduğunu, bu durumun altın hesapları ve fonlarına gösterilen ilgiyi artırdığını belirten Erbil, 2010’un başından bu yana, bireysel müşterilerinin açtığı altın hesaplarında ciddi artış olduğunu kaydetti.Erbil, FED’in parasal gevşemeye devam etmesinin altını desteklemeye devam ettiğini, global piyasalarda düşük faiz ortamının uzun bir süre daha korunacak olması ise altın için orta/uzun vadede olumlu olacağını vurgulayarak, şöyle dedi: "Çin, Hindistan gibi gelişmekte olan ülkelerdeki yatırımcı ve merkez bankaları talebinin 2011 yılında da artarak devam etmesini bekliyoruz. Enflasyon kaygıları, global ekonomi ile ilgili endişeler, artan mücevher tüketimi, teknoloji ve sağlık alanlarında giderek sıklaşan kullanımı nedeniyle altın 2011 yılında yine en fazla kazandıran metallerden olacaktır. Bu açıdan bakıldığında, yatırımına uzun vadeli bakan, dönemsel dalgalanmalardan etkilenmeyecek yatırımcıların altına ilgisi sürecektir. Olumlu ortamın sürmesiyle birlikte, bankalar da müşteri talepleri doğrultusunda altına ilişkin mevcut yatırım enstrümanları geliştirmeye ve altına endeksli yeni ürünler çıkarmaya devam edecekler."-AKBANK, ALTIN HESABI VE ALTIN BİRİKİM HESABI GİBİ YENİ ÜRÜNLER SUNACAK-Akbank’ın müşterilerine sunduğu Akbank B Tipi Altın Fon’un büyüklüğü 85 milyon TL’nin üzerinde bulunuyor.Akbank Bireysel Bankacılıktan Sorumlu Genel Müdür Yardımcısı Galip Tözge, 6 bin adet B Tipi Altın Fon ve 3 bin adet altına dayalı anapara korumalı fona sahip müşterileri bulunduğunu ifade ederek, "Altına dayalı fonlara sahip yaklaşık 9 bin 500 müşterimiz bulunmaktadır. Son bir yılda B Tipi Altın Fon’a sahip müşteri sayımız yüzde 25 oranında artarken, anapara koruma amaçlı fonlarımız ile 3 bin müşterimize de bu ürünlerle altının getirisinden yararlanma imkanı sunulmuştur" dedi.Tözge, altına dayalı fonlarının büyüklüğünün toplamda 135 milyon TL olduğunu belirterek, her ay düzenli olarak halka arz ettikleri anapara koruma amaçlı fonlar içerisinde altın ve değerli madenlere dayalı fonları çıkarmaya devam ettiklerini, aralık ayının 2. haftasında altın, gümüş ve platinden oluşan sepetin yükselişine dayalı APK fonu halka arz edeceklerini, ayrıca gerekli başvuruların yapılmasının ardından altın hesabı ve altın birikim hesabı gibi yeni ürünleri de yakın zamanda satışa sunacaklarını bildirdi.Altına ilginin artıyor olmasının beraberinde yeni müşteri taleplerini de doğurduğunu ifade eden Tözge, "Altına dayalı anapara koruma amaçlı fonlar ile daha düşük riskli yatırım imkanı, altın ve gümüş sepetinden oluşan fon ile riski dağıtma ihtiyacı, altın-gümüş-platin üçlüsüyle ise portföy çeşitlendirme ihtiyacı karşılanırken, geliştirme safhasında olan altın birikim hesabı ile küçük yatırımcıların biriktirme ihtiyaçlarını, altın hesabı ile ise anlık işlem yaparak nakite dönme ihtiyacını karşılamayı hedeflemekteyiz" diye konuştu.-FİNANSBANK, ALTIN ÇEK ÇIKARTACAK-Finansbank’ın altına yatırım yapmak isteyen müşterileri için 4 adet ürünü bulunuyor. Bunlar altın hesap, altın borsa yatırım fonu GOLDIST, biriktiren hesap altın ve altına yatırım yapan anapara koruma amaçlı fonlar şeklinde sıralanıyor.Finansbank Perakende Pazarlama Koordinatörü Erkin Aydın, altın hesap ve biriktiren hesap altın kullanan sayısının 12 binden fazla müşterileri bulunduğunu ifade ederek, "Altına yatırım yapan anapara koruma amaçlı fonların çıkış dönemlerinde bu sayıda çok ciddi artış gözlemliyoruz" dedi.Aydın, kısa bir zaman içinde piyasaya çıkarmayı planladıkları altın çek ile müşterilerine, sevdiklerine altın hediye etmenin rahatlığını yaşatacaklarını bildirdi.Türkiye’de altın konusunda "ilk" adımı Finansbank’ın attığını ve 2006’da GOLDIST adında bir borsa yatırım fonu kurduklarını belirten Aydın, Haziran ayı itibariyle GOLDIST’in büyüklüğünün 90 milyon TL’yi aştığını kaydetti.Altın hesap ve biriktiren hesap altın ürünlerine olan talebin yılbaşından bugüne, gerek müşteri adedi gerekse hacim olarak hızla artış kaydettiğini bildiren Aydın, Şubat 2010’da müşterilerine sunmaya başladıkları altın hesap kullanıcı sayısının 8 aylık sürede 10 bini geçtiğini, biriktiren hesap altın’da da artışın hızla sürdüğünü kaydetti.Konut kredisi için bankaya gitmeyin.Yorum yaz</TEXT>
</DOC>
