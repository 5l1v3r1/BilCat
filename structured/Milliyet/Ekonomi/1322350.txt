<DOC>
<DOCNO> 1322350 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f4c5746/l/0l0smilliyet0n0btr0c10a0a0ebin0earac0etrafikten0ecekilecek0cekonomi0csondakika0c0a30b110b20a10a0c130a95810cdefault0bhtm/story01.htm </URL>
<DATE> 2010/11/03 </DATE>
<TIME> 11:00:31.0 </TIME>
<AUTHOR>  </AUTHOR>
<HEADLINE>
100 bin ara�� trafikten ��ekilecek
</HEADLINE>
<TEXT>Daha önce 1979 model ve öncesi kamyon, çekici, tanker ve otobüsleri kapsayan  Ulaştırma Bakanlığı tebliği yeniden düzenlendi. Buna göre, yaş sınırı 1985'e  (1985 dahil) yükseltildi. Aracını hurdaya ayıran araç sahiplerinin Motorlu  Taşıtlar Vergisi (MTV) faiziyle birlikte, varsa trafik cezası da  silinecek.ALIMLAR 15 KASIM'DA BAŞLAYACAKZaman  Gazetesinin haberine göre hurda araç alımları 15 Kasım'da başlayacak ve 30  Haziran 2011'de sona erecek. Ulaştırma Bakanlığı, yaklaşık 140 bin aracı  yakından ilgilendiren hurda araçlarla ilgili tebliğini hazırladı ve  Başbakanlık'a gönderdi. Gönderilen tebliğde hurda araç kapsamına yük ve eşya  taşımak için imal edilmiş kamyon, tanker ve çekici cinsi motorlu taşıtlar ile  sürücüsü dahil 16 adet ve üzeri oturma yolcu otobüsleri giriyor. Bakanlık,  ekonomik ömrünü tamamlamış 1985 (dahil) ve öncesi araçları piyasadan çekerek,  büyük oranda yolcu ve yayalarla yüklerin de güvenliğini sağlamayı amaçlıyor.  Hurda araçların yollardan çekilmesiyle enerji tasarrufunun yanı sıra çevre  kirliliğine de katkıda bulunacak. Böylece, daha az hava ve gürültü kirliliği  yaşanacak. ÖDEME 1 AYDA YAPILACAKÇalışır durumdaki  aracını hurdaya ayırma ve teslime ilişkin belgelerin MKEK tarafından Ulaştırma  Bakanlığı'na iletilmesini müteakip, ödeme araç sahibinin dilekçesinde belirttiği  banka adı ve IBAN numarasına 1 ay içinde yapılacak. Aracını hurdaya ayırmak  isteyen araç sahipleri önce aracının taşıt olma özelliğini koruduğuna dair  "hurdaya ayrılmıştır" kaşeli, trafik tescil belgesinin aslı ile birlikte, Makina  ve Kimya Endüstrisi Kurumu (MKEK) Hurda İşletmesi Müdürlüğü'nün Kırıkkale,  İzmir-Aliağa ve Kocaeli-Seymen Hurda müdürlüklerine teslim etmeleri gerekiyor.  Teslimden sonra birkaç evrak daha isteniyor. Araç sahipleri için tanzim edilen  evraklar, Araç Durum Raporu, Kantar Tartı Fişi, Hurda Malzeme Teslim ve Tesellüm  Tutanağı, ilgilinin dilekçesi ve "hurdaya ayrılmıştır" kaşeli Trafik Tescil  Belgesi'nin aslı olarak sıralanıyor. Eğer araç sahibinin Trafik Tescil Belgesi  zayi ise trafik tescil bürolarından temin edilebilen 'zayidir' ibareli onaylı  evrak tanzim edilebilecek.</TEXT>
</DOC>
