<DOC>
<DOCNO> 1319595 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f3b6dbf/l/0l0smilliyet0n0btr0ccaglayan0edan0ehong0ekong0ea0e30ekopru0ecagrisi0cekonomi0csondakika0c0a10b110b20a10a0c130a86480cdefault0bhtm/story01.htm </URL>
<DATE> 2010/11/01 </DATE>
<TIME> 13:01:19.0 </TIME>
<AUTHOR>  </AUTHOR>
<HEADLINE>
��a��layan���dan hong kong���a 3. k��pr�� ��a��r��s��
</HEADLINE>
<TEXT>Devlet Bakanı Zafer Çağlayan, Hong Konglu müteahhitlere ve yatırımcılara, "Türk ve Hong Kong firmaları olarak gelin birbirlerini tamamlayan oyuncularla bir takım oluşturalım, ülkelerimizde ve diğer ülkelerde birlikte iş yapalım. Vahşi kaplan yeniden koşmaya başladı. Yem olmamak için çok ciddi koşmak zorundayız. Sizi birlikte koşmaya davet ediyorum" dedi.Kamu ve özel sektör temsilcileriyle birlikte Hong Kong’da temaslarda bulunan Çağlayan, Hong Kong Ticareti Geliştirme Konseyi (HKTDC) ile birlikte düzenlenen "Müteahhitlik Hizmetlerinde İşbirliği İmkanları Yuvarlak Masa Toplantısı"na katıldı.Çağlayan, toplantının açılışında yaptığı konuşmada, Türkiye ile Hong Kong’un benzer özelliklere sahip olduğunu ve ekonomik alanda yakın işbirliği yapabileceğini söyledi.Türk ekonomisinin son 8 yılda büyük ilerlemeler kaydettiğini ve dünyanın 17’inci, Avrupa’nın da 6’ıncı büyük ekonomisi haline geldiğini belirten Çağlayan, Türk müteahhitlerinin de bu süreçte ciddi gelişme gösterdiğini anlattı.Müteahhitlik sektörünün yurt dışı iş hacmi bakımından Çin’den sonra 2’inci sırada bulunduğuna işaret eden Çağlayan, "2000’de Türk müteahhitlik sektörü 750 milyon dolarlık iş yaparken, küresel krizin olduğu 2009 yılında üstlenilen iş 21 milyar dolara yükseldi. 10 yılda 750 milyon dolardan 21 milyar dolara geldik. 83 ülkede yaklaşık 175 milyar dolar düzeyinde 5 bin 500’den fazla alt yapı ve üst yapı projesi üstlendik. Birçok ülkede metro ve diğer alt yapı projeleri ile prestij yapıları Türkler tarafından yapılıyor" dedi.-DÜNYANIN EKSENİ DEĞİŞİYOR- -Devlet Bakanı Çağlayan, Türkiye’nin ihracatta da büyük gelişme gösterdiğini ve küresel krizin ardından ihracatın bu yıl yeniden toparlanmaya başladığını söyledi. Kendisine gelen verilere göre Ekim ayı ihracatının 10 milyar doları geçtiğini bildiren Çağlayan, şöyle devam etti: "Türkiye, bugün 224 gümrük bölgesinin 221’ine ihracat yapıyor. İhracatta inşaat malzemeleri sektörü de büyük gelişme kaydetti. 2001’de 2 milyar dolar olan inşaat malzemeleri ihracatı 23 milyar dolarlara yükseldi. Hizmet ihracatımız da arttı. Dünya hizmet ihracatından yüzde 1 pay almaya başladık. Türkiye, dünya ticaretinin kalbinin attığı yerde. Dünya ticaretinin ekseni değişmeye başladı, dünyanın ekseni değişiyor. ABD’nin dünya ticaretindeki ağırlığı azalıyor. Aynı şey Japonya, Almanya ve Fransa için de geçerli. Bundan sonra dünya ticaretinde söz sahibi olacak ülkeler gelişmekte olan ülkeler, Brezilya, Rusya, Hindistan, Çin ve Türkiye.Bu durum gayrimenkul sektöründe de aynı. Müteahhitlik sektöründe gelişmiş ülkelerin payı yüzde 65, gelişmekte olan ülkelerin payı da yüzde 35 düzeyinde.Bundan sonra yüzde 65’lik paya gelişmekte olan ülkeler sahip olacak. Türk müteahhitleri de sadece 2009’da 42 ülkede 422 adet alt ve üst yapı projesi üstlendi. Brezilya, Brundi ve Angola’da iş yapmaya başladı. En fazla projeyi 4,1 milyar dolarla Libya’da gerçekleştiriyoruz. Bunu 2,5 milyar dolarla Türkmenistan, 2,4 milyar dolarla Cezayir, 1,4 milyar dolarla Kazakistan, 1,,5 milyar dolarla Katar, 1,3 milyar dolarla Irak, 1,1 milyar dolarla Rusya, 1 milyar dolarla da Ürdün izliyor. Üstlenilen işlerin yüzde 34’ü Afrika’da, yüzde 30’u Ortadoğu’da, yüzde 26’sı Bağımsız Devletler ve Kafkasya coğrafyasında bulunuyor. Bu, Türk müteahhitlerinin bölgesel ve coğrafi avantajlarını kullandığının bir fotoğrafıdır. "-ÇAĞLAYAN’DAN HONG KONGLU İŞADAMLARINA ÇAĞRI- Bakan Çağlayan, Türk müteahhitlerinin tecrübelerini Hong Kong firmalarıyla, Hong Konglu işadamlarıyla paylaşmak istediklerini de vurguladı.Türkiye’de Hong Kong firmalarını cezbedecek özellikler ve projeler bulunduğunu da ifade eden Çağlayan, İstanbul’a 3. Boğaz Köprüsü yapılacağını, 5 bin kilometrelik demiryolu projesinin hayata geçirileceğini, hızlı trenin yaygınlaştırılacağını ve 10 yılda sadece enerji sektöründe 120 milyar dolarlık yatırım yapılacağını söyledi. Türkiye’de turizm ve alışveriş merkezleri alanında da çok önemli mesafeler katettiğini kaydeden Çağlayan, şöyle konuştu: "Sizleri, Hong Kong firmalarını, Türk müteahhitleriyle işbirliği yapmaya davet ediyorum. Bir basketbol takımı 5 kişiden oluşur ama 5 kişinin tümünün görevleri aynı değildir. Takımda guard vardır, pivot vardır. Başarı sadece pivot ya da guard ile gelmez. Önemli olanın her biri farklı özelliklere sahip oyunların biraraya gelerek, başarılı olmasıdır. Gelin Hong Kong ve Türk firmalarıyla bir takım oluşturalım. Bu takım birbirini tamamlayan oyunculardan olsun. Gerek Türkiye’de, gerek Hong Kong’da, gerekse dünyanın bir başka bölgesinde birlikte çalışalım, birlikte iş yapalım. Beraber çalışabileceğimiz bir çok alan var.Türkiye ile Hong Kong bugüne kadar birbirlerini ihmal etmiş. Bunu değiştirelim." Çağlayan, konuşmasının sonunda, Türkiye ile Hong Kong arasında 6 saat fark bulunduğuna işaret ederek, Hong Konglu işadamlarına, "Aslında size yakınız.Sizi 5 saatte Türkiye’ye götürebilirim. Arada 6 saatlik fark var. Buradan 1’de uçağa bindiğinizde 11’de İstanbul’da olmanız lazım ama ben sizi 5 saatte oraya ulaştırırım. Saat 5’te Türkiye’desiniz. Türkiye’yi çok uzak mesafede görmeyin.Size 5 saat mesafedeyiz" şeklinde espri yaptı.-TÜRKİYE’Yİ KEVİN COSTNER’LE TANIDIK- Hong Kong Ticareti Geliştirme Konseyi Hizmet Tanıtım Direktörü Raymond Yip de konuşmasında, Türkiye’nin inşaat sektöründe uluslararası bir itibara sahip olduğunu belirtti ve görüşmelerde Türk müteahhitlerinin uluslararası başarıları ile Hong Kong’un neden dünyanın gökdelenler şehri haline geldiğini ele alacaklarını söyledi.Bu arada Hong Kong Müteahhitlik Sektörü Konsey Yönetici Müdürü Christhopher To, toplantı sırasında Kevin Costner’le THY reklam filmine işaret ederek, "Hollywood aktörleri, Türkiye’nin tanıtımına katkıda bulundu. Kevin Costner’in THY’yi tanıtan reklam filmi, Türkiye’nin burada tanınmasında çok etkili oldu" dedi.-"YEM OLMAMAK İÇİN KOŞALIM"- Bakan Çağlayan, daha sonra HKTDC tarafından verilen öğle yemeğine katılarak, yatırımcılara hitap etti.Son dönemde Türk ekonomisinin ve ihracatın 4’e katlandığını belirten Çağlayan, Türkiye’nin Avrupa ve Avrasya’nın mal ve üretim üssüne dönüştüğünü ifade etti.Cumhuriyetin ilanından sonraki 80 yılda Türkiye’ye 19 milyar dolar yabancı sermaye geldiğini, 2003-2010 döneminde ise bu rakamın 85 milyar dolar olarak gerçekleştiğini bildiren Çağlayan, uluslararası sermayenin Türkiye’ye ilgisinin her geçen gün arttığını dile getirdi.2009 küresel krizinin ardından kapitalizmin tarifi ve tarihinin de değiştiğini kaydeden Çağlayan, "Artık büyük balık küçük balığı yutmuyor. Hızlı balık, yavaş balığı yutuyor" diye konuştu.Çağlayan, konuşmasının son bölümünde yatırımcıları oldukça güldüren şu fıkrayı anlattı; "Bir uçak kazası olur. 2 yolcu dışında bütün yolcular hayatını kaybetmiştir. Hayatta kalan 2 kişinin biri Amerikalı, diğeri Çinlidir. Bu 2 kişi, çok vahim ve kötü bir durumdadırlar. Ama kazanın şokunu üzerinden atmaya başlarlar. O sırada tam karşıdan vahşi bir kaplan, hızlı bir şekilde üzerlerine doğru gelmektedir. Kaplanı gören Çinli, süratle ayakkabısını bağlamaya başlar.Bunu gören Amerikalı Çinliye dönerek, (Sen ne yapıyorsun? Bir kaplandan daha mı hızlı koşacaksın?) diye sorar. Çinlinin Amerikalıya cevabı ilginçtir. (Ben, bir kaplandan daha hızlı koşamayacağımı biliyorum. Ama senden daha hızlı koşmalıyım.) Bu çerçevede yem olmamak için çok ciddi koşmak zorundayız. Vahşi kaplan yeniden koşmaya başladı. Bu yüzden ayakkabılarınızı çabuk bağlamanızı tavsiye ederim. Sizi de birlikte koşmaya davet ediyorum. Gerek Türk firmalarının burada daha fazla iş yapması için, gerek sizlerin Türkiye’de önemli yatırımlar gerçekleştirmeniz için, gerekse 3’üncü ülkelerde birlikte iş yapmak için sizleri davet ediyorum." -"AK PARTİ AÇIK ARA ÖNDE"- Devlet Bakanı Zafer Çağlayan, Hong Kong’taki temasları kapsamında Hong Kong ve Türkiye arasındaki ticari ve ekonomik işbirliği konularının ele alındığı Yuvarlak Masa Toplantısına da iştirak etti.Çağlayan, sektör temsilcilerinin de hazır bulunduğu toplantıda yaptığı konuşmada, Türk ekonomisinin yapısıyla ilgili değerlendirmelerde bulundu.Türkiye’nin dünyada ilk 10’u hedeflediğini ve Cumhuriyetin 100’üncü kuruluş yıldönümü olan 2023’te buna ulaşmayı amaçladıklarını belirten Çağlayan, bunu sağlayacak güce de sahip olduklarını vurguladı.Bu yılın ilk çeyreğinde Türkiye’nin, Çin’le birlikte dünyada en hızlı büyümeyi gerçekleştirdiğine de dikkati çeken Çağlayan, Türkiye’nin yıl sonunda da yüzde 7’nin üzerinde bir büyüme sağlayacağını söyledi.Konuşmasında, Başbakan Recep Tayyip Erdoğan’ın günde ortalama 18 saat çalıştığını da ifade eden Çağlayan, "Buna Cumartesi, Pazar dahil. Bizler de o saate yetişmeye çalışıyoruz. Arkamızda millet desteği var. 8 yıldır her geçen gün oyunu artıran bir partiyiz. 2011 yılında genel seçimler var. Ama görülüyor ki Ak Parti açık ara önde. Türk halkı, siyasi istikrarı destekliyor" dedi.</TEXT>
</DOC>
