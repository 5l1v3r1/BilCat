<DOC>
<DOCNO> 1342515 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fcee83b/l/0l0smilliyet0n0btr0cbira0edevinin0eotv0eisyani0cekonomi0chaberdetay0c20a0b110b20a10a0c13160a870cdefault0bhtm/story01.htm </URL>
<DATE> 2010/11/20 </DATE>
<TIME> 01:00:51.0 </TIME>
<AUTHOR>  </AUTHOR>
<HEADLINE>
bira devinin ��tv isyan��
</HEADLINE>
<TEXT>Tuborg hükümetin ek gelir için alkollü içkilere uygulanan vergiyi artırmasının ardından bazı Avrupa ülkeleriyle karşılaştırıldığında Türkiye'de 8 hatta 9 kat yüksek Özel Tüketim Vergisi (ÖTV) uygulandığını bildirerek, rekabetin zor koşullarda sürdüğünü kaydetti. Türk Tuborg'un yüzde 4.31'i borsada işlem görürken, yüzde 95.69'luk hisse Danimarkalı International Beer Breweries Ltd. (IBBL) şirketinin kontrolünde bulunuyor.9 aylık rapora girdiAlkollü içkide uygulanan ÖTV zammı, bira üreticisi Türk Tuborg'un kamuoyuna sunduğu faaliyet raporuna da yansıdı. Tuborg, yüksek ÖTV zamlarıyla birlikte firmanın zor koşullar altında rekabete devam ettiğini duyurdu. Danimarka kökenli Tuborg Breweries Ltd. ortaklığı ile kurulan Türk Tuborg Bira ve Malt Sanayi A.Ş. Yönetim Kurulu, ÖTV zamlarından kaynaklı sektörün içinde bulunduğu durumu Kamuoyu Aydınlatma Platformu'na hazırladığı 2010 yılının ilk 9 aylık sürecini kapsayan faaliyet raporunda dile getirdi. Almanya'nın 9 katı ÖTVŞirket yetkilileri, “2003 yılı ocak ayından itibaren yapılmaya başlanan yüksek ÖTV zamları sonucunda, Türk Tuborg çok zor koşullar altında rekabet etmeye devam etmektedir. Avrupa'daki benzerlerine göre oldukça yüksek oranlarda seyreden ÖTV'deki son artış 31 Aralık 2009 tarihinde gerçekleştirilmiş ve Türkiye'de litrede yüzde 5 alkol seviyesinde 1 hektolitre biranın ÖTV'si 175 TL'ye yükselmiştir. Bu durumda ödenen ÖTV, Almanya'nın 9 katı ve İspanya'nın 8 katı olarak gerçekleşmektedir” değerlendirmesini yaptı. 1 litre biranın vergisi 1.75’den 2.20 liraya çıktıHükümet 29 Ekim tarihinde bütçeye ek gelir için alkollü içkilere ÖTV zammı kararı aldı. Bu tarihten sonra birada uygulanan maktu ÖTV tutarını yüzde 25 oranında artırıldı. Kararname ile biralarda uygulanmakta olan yüzde 63 oranındaki nispi vergi muhafaza edildi, maktu vergi litredeki her bir alkol derecesi için 35 kuruştan 44 kuruşa çıkarıldı. Buna göre alkol derecesi 5 olan 1 litre biranın vergisi (0.35x5) 1.75 liradan (0.44x5) 2.20 liraya çıktı. İç tüketim azaldı ihracatta artış var2010 yılının ilk 9 ayında kapasite kullanım oranlarının birada yüzde 73, maltta ise yüzde 70 olduğunu aktaran yetkililer, 2010 yılında bira üretiminin yüzde 3.7 artarak 1 milyon 333 bin 998 hektolitreye, malt üretiminin ise yüzde 9 artarak 18 bin 851 hektolitreye ulaştığını aktardı. Raporda ayrıca şu bilgilere yer verildi:“Konsolide yurt içi net satışlar 2010 yılı 9 aylık döneminde yüzde 3 azalarak 109.5 milyon TL'den 105.7 milyon TL'ye düşmüştür. 2010 yılı 3'ncü çeyreğin sonunda satış hacmi gözönüne alındığında Türk Tuborg ihracatında 2009 yılının aynı dönemine göre yüzde 8'lik artış sağlanmıştır. Buna bağlı olarak ciroda da dolar bazında yüzde 11'lik bir artış kaydedilmiştir. Türkiye toplam alkollü bira ihracat rakamlarına bakıldığında, ilk 8 ayda Türk Tuborg'un yüzde 48'lik bir payı olduğu görülecektir.”  </TEXT>
</DOC>
