<DOC>
<DOCNO> 1340605 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc33ce3/l/0l0smilliyet0n0btr0csifirdan0ebaslayip0egenc0eyasta0efabrika0esahibi0eoldu0cekonomi0csondakika0c180b110b20a10a0c13156570cdefault0bhtm/story01.htm </URL>
<DATE> 2010/11/18 </DATE>
<TIME> 17:00:12.0 </TIME>
<AUTHOR>  </AUTHOR>
<HEADLINE>
s��f��rdan ba��lay��p, gen�� ya��ta fabrika sahibi oldu
</HEADLINE>
<TEXT>VAN’da sıfırdan iş yaşamına giren 22 yaşındaki Handan Avar, genç yaşta plastik fabrikası açarak iş kadını oldu. Hedefinin yurt dışına ürün satmak olduğunu anlatan Avar, “Burayı destek almadan kendi çabalarımla açtım. Bütün kadınlara sesleniyorum, hiç bir işe erkek işi demeyim. Çalışın, üretin, emek harcayın siz de başarabilirsiniz” dedi.Van’da İş Geliştirme Merkezi’nde (İŞGEM) Öz Ata Plastik adlı fabrikanın sahibi olan Handan Avar’ın iş yaşamındaki yükselişi, bir başarı hikayesi. Kimseden destek almadan işlettiği küçük bir bakkal dükanından elde ettiği gelirle ayda 200 bin parça plastik üreten bir fabrikaya sahip olan Avar, bölge illerine sattığı ürünlerini, yurt dışına satabilmenin de yollarını arıyor. Bölgede iş hayatına pek giremeyen kadınlar arasından sıyrılmayı başaran Handan Avar’ın işletmesinde 15 işçi çalışıyor. Plastik ayakkabılık, bardak, leğen, plastik tabak, gırgır gibi ev aletleri ile fabrika ayda 200 bin parça plastik ev gereci üretiyor.Handan Avar’ın hedefi ise yurt dışına ürün satabilmek. 3 ay önce işletmesini kurduğunu belirten Avar, “Mahallede işlettiğim marketten elde ettiğim gelirle İŞGEM’de bir işyeri kiraladım. Kısa zaman sonra işlerimin iyi gitmeye başladı. Şu an itibariyle Hakkari, Muş, Bitlis, Ağrı, Iğdır gibi illere ürettiğim malları satıyorum. Van merkezde de bir satış mağazası bulunuyor” dedi.Bir kadın olarak iş yaşamında başarılı olunabileceğini herkese gösterdiğini söyleyen Avar “Bölgede kadına bırakın iş yaşamında, sosyal yaşamda bile doğru düzgün hayat hakkı tanınmıyor. Fakat ben yılmadım. Hep çalıştım. Daha iyisini hedefledim ve sonunda kendi iş yerimin patronu oldum. Şu an aylık 30-40 bin TL civarında bir para kazanıyorum. 200 bin parça plastik üretiyoruz. Tabi bununla yetinmeyeceğim. Daha çok çalışıp, yurt dışına açılmayı hedefliyorum. İnşallah işlerimi daha da büyütüp ihracat yapacak düzeye gelirim. Burayı hiç kimseden destek almadan kendi çabalarımla açtım. Bütün kadınlara sesleniyorum, hiç bir işe erkek işi demeyim. Çalışın, üretin, emek harcayın siz de başarabilirsiniz” diye konuştu. Genç iş kadını Avar, iş hayatının yanısıra okulunu da ihmal etmiyor. Avar, Açık Öğretim Fakültesi’nde okuyarak etimini de aksatmıyor.</TEXT>
</DOC>
