<DOC>
<DOCNO> 1333929 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f87769f/l/0l0smilliyet0n0btr0ckendi0earsasi0eicin0egecekondu0esahiplerine0e130emilyon0everdi0cekonomi0chaberdetay0c110b110b20a10a0c13128830cdefault0bhtm/story01.htm </URL>
<DATE> 2010/11/11 </DATE>
<TIME> 01:00:42.0 </TIME>
<AUTHOR>  </AUTHOR>
<HEADLINE>
kendi arsas������������������������������������������������������������������������������������������������������������������������������������������������������������������ i������������������������������������������������������������������������������������������������������������������������������������������������������������������in gecekondu sahiplerine 13 milyon verdi
</HEADLINE>
<TEXT>EMLAK - TEEBRNÜŞ KİREÇCİSeba İnşaat’ın Seba Flora ismiyle Levazım Sitesi’nde başladığı proje, butik yapısıyla olduğu kadar, başlangıç aşamasında yaşananlarıyla da dikkat çekiyor. 15 dönüm arsaya, önce Milli Emlak’tan 2009’da toplam 27 milyon TL ödeyerek sahip olan firma, ancak üzerinde yer alan 39 gecekondunun sahipleriyle de bir kez daha uzlaşmak durumunda kaldı. Yönetim Kurulu Başkanı Engin Keçeli’nin verdiği bilgilere göre, gecekondu sahiplerine, arsayı terk etmeleri için 13 milyon TL daha ödendi. Arsa üzerinde yer alan 39 gecekondunun her birine 300’er bin TL’den olmak üzere yaklaşık 13 milyon TL’lik ödeme yaptıklarını ifade eden Keçeli, “Arsa için belediyeye ve Milli Emlak’a 27 milyon TL verdik. Ancak, 39 gecekonduya evlerini terk etmeleri için birkaç ay süre verilmişti. Yaptığımız bu ödeme sonucunda tüm gecekondu sahipleri, 1 günde evlerini yıkarak bölgeyi terk etti. Biz de böylece İstanbul’un en değerli bölgelerinden biri olan Levent Levazım’da Ağustos 2009’da Seba Flora Projesi için düğmeye basmış olduk” diye konuştu. Ortaköy Vadisi’ne bakıyor64 konuttan oluşan projede teslimleri Temmuz 2012’de gerçekleştireceklerini açıklayan Keçeli, 15 dönümlük arsanın üzerinde Ortaköy Vadisi’ne hakim bir alanda 15 bin metrekarelik inşaat yapacaklarını ifade etti. Arsanın sekiz dönümünü ise yeşil alana ayırdıklarını belirten Keçeli, proje hakkında, “Sekiz blokta 64 konut olarak tasarladık. Sosyal alana 4 bin metrekare ayırdık. Yeşil alana ve sosyal donatılara ağırlık verdik. Konutlar da bir o kadar özenli. Her daireye özel bir açık, bir kapalı olmak üzere iki otopark düşüyor. Yer karolarından ankastre cihazlara, ısıtma sisteminden asansöre kadar her detayda ünlü markalarla çalışmayı tercih ettik. Projede dünyaca ünlü markalarla çalıştık. Her konut için uydu sistemi, IPTV ile fiberoptik internet hatları kuruyoruz” bilgisini verdi.METREKARE FİYATI 6 BİN DOLARTemmuz 2012’de teslim edilmesi planlanan projede metrekare satış fiyatları 4 bin ile 6 bin dolar aralığında belirlendi. Projede normal kat, bahçe dubleksi ve çatı dubleksi olmak üzere üç ayrı konut alternatifi bulunuyor. Normal katlar 174 metrekare, bahçe dubleksleri 244 metrekare ve çatı dubleksleri 279 metrekare olarak tasarlandı. Levazım’da Zorlu Center’ın yakınlarında konumlanan projede ticari birim bulunmayacak.Zorlu’nun ofisinde güvenlik işleri tamamZorlu  Grubu, gayrimenkul  portföyünde yer alan Zorlu Levent Projesi’nin iş güvenliği, sağlık ve çevre hizmetleri yönetimini Kaya Grubu ’na devretti. 2013 yılında tamamlanması planlanan projede üstlendikleri görev için açıklama yapan Kaya Grubu Danışmanlık birimi Müdürü Özgür Cengiz, “Kaya Grubu’ Zorlu Gayrimenkul ile imzaladığı anlaşmayla projenin sıfır kaza riskiyle tamamlanmasını hedefliyor. 12 bin metrekarelik alan üzerinde A+ ofis olarak planlanan Zorlu Levent Projesi’nde iş sağlığı, güvenliği ve çevre hizmetleri bedeli 1.31 milyon TL” diye konuştu. Zorlu Grubu ile birlikteliklerinin 2009 yılına dayandığını ve Zorlu Center projesinde de grupla birlikte çalıştıklarını belirten Cengiz, 26 ay sürecek projede tüm çalışmaları, ‘sıfır kaza’ ilkesi temelinde yapılandıracaklarını vurguladı. Cengiz, şöyle konuştu: “Kaya Grubu bünyesinde danışmanlık birimi olarak faaliyete geçtiğimiz 2009 yılından bu yana öncelikle Türkiye’nin en prestijli projelerinden olan Zorlu Center’ın, yönetimini üstlendik. Birikimlerimizi Zorlu Levent Projesi’ne daha da geliştirerek yansıtacağız. Amacımız Türk inşaat projelerinde işverenlerin iş sağlığı ve güvenliği alanındaki olumsuz bakış açısını değiştirerek bu alanda ülkemiz koşullarında uluslar arası düzeyin yakalanabildiğini göstermek olacaktır.”‘Bazı şirketler tümüyle kapatmak istiyor’Zorlu Gayrimenkul Genel Müdür Yardımcısı Mehmet Even, daha önce yaptığı açıklamada Zorlu Ofis projesine verdikleri önemin altını çizmişti. Levent’te 280 milyon dolarlık maliyet portresine sahip projeyi 2013 yılında tamamlamayı planladıklarını ifade eden Even, projeyi “Türkiye’de örneği olmayan lüks bir ofis projesi” nitelendirmişti. Metrekare fiyatlarının da piyasadaki üst sınırları zorlamasını bekledikleri projenin gördüğü ilgiyi ise, satışa henüz çıkmamasına rağmen, bazı şirketlerin projeyi çok beğenerek tamamını satın alıp kendi şirket merkezleri yapmak istemeleri, ama kendilerinin böyle bir düşünceleri olmadığı yönündeki örnekle açıklamıştı. Mimar Yansong, ‘metropol yaşam izole ediyor’ dediPekin merkezli genç ve yenilikçi mimarlık ofislerinden biri olan MAD’in kurucu ortağı Ma Yansong, Yapı-Endüstri Merkezi’nde ‘MAD in China’ başlıklı bir konferans verdi. Gerçekleştirdiği projelerin yanı sıra ütopik projelerinden de örnekler sunan Yansong, metropol yaşamının insanları doğadan izole ettiğine vurgu yaparak yüksek yoğunluklu yapı üretmenin tek yolunun gökdelen tasarlamaktan geçmediğini ileri sürdü Doğayı ve organik formları projelerinin merkezine oturttuğunu vurgulayan Ma Yansong, Pekin ve İstanbul gibi kentlerdeki mimarların baş etmesi gereken ana noktanın ise, ‘tarihin geleceğe nasıl taşınacağının’ düşünülmesi olduğunu ifade etti.  Güç ve parayı temsil ettiklerini düşündüğü yüksek yapıların yakın gelecekte yerlerini  insanlık ve doğaya bırakacağı öngörüsünde bulunan Yansong, doğal ile yapayın karma birlikteliğinin söz konusu olduğu yapılarda, insanların kendilerini doğadan kopuk hissetttiklerini vurguladı. Fikirde hemfikir olup uygulamaya geçelim İhlas Yapı Yönetim Kurulu Başkanı Zeki Celep, İstanbul gibi tarihi arka planı çok güçlü olan bir kentte mutlaka yenilenmesi gereken alanların ve bölgelerin olacağına dikkat çekti. Son zamanlarda kentsel dönüşüm kavramının sıklıkla kullanıldığını, ancak ortaya çıkan kavram kargaşasının mutlaka giderilmesi gerektiğini vurgulayan Celep, sözlerini şöyle sürdürdü: “Kentsel dönüşüm kavramı son zamanlarda sıklıkla telaffuz ediliyor. Bu kavramdan ne anlaşılması gerektiği bence çok önemli. Çeşitli sebeplerden dolayı İstanbul’un altyapısı, ulaşımı, parkları, meydanları ve sosyal donatıları bugünkü ihtiyaçlara cevap veremiyor. İstanbul’da kentsel ve sosyal ihtiyaçların teşekkül edememiş olduğu ortada. Bu ihtiyaçları karşılamaktan uzak bölümlerin yenilenmesinin doğru tanım olacağını düşünüyorum. Dolayısıyla bunu gerçekleştirebilmek için siyasi, idari, ekonomik irade lazım.” Kentsel dönüşüm gibi ciddi bir konunun sahipsiz kalmaması gerektiğinin altını çizen Celep, ideal görev dağılımını ise şu sözlerle anlattı: “Hükümet, İstanbul Büyükşehir Belediyesi ve ilgili kurumlar bu işin ana omurgası olmalı. Kurumların gelecek öngörülerini katarak şehrin ihtiyaçlarını ihtiva eden bir şehir planı yapılmalı ve bu plan işin başlangıcı olmalı.”Zeki Celep’in  kentsel dönüşüm reçetesi:1- Öncelikle kavram kargaşası giderilmesi, kentsel dönüşümün ne olduğu belirlenmeli.2- Kentsel dönüşümü gerçekleştirecek siyasi, idari ve ekonomik irade oluşturulmalı.3- Hükümet İBB ve ilgili kurumlar sorumluluğu üstlenerek bir plan yapmalı Beylikdüzü’ne 120 mağaza birden geliyorBeyaz İnşaat’ın hayat verdiği White Corner AVM, aralık ayında ziyaretçilerine kapılarını açmaya hazırlanıyor. Öte yandan firma, Beyaz City isimli konut projesinde de satışlara devam ediyor. Firma, AVM’yi dört kat ve 120 mağaza olarak geliştirdi. Toplam 9 bin metrekare alana inşa edilen AVM’nin üzerinde sadece 42 bağımsız bölümden meydana gelen bir de konut projesi geliştirdiklerini kaydeden Beyaz İnşaat Yönetim Kurulu Başkanı Muzaffer Beyaz, konut teslimleri sırasında beyaz eşyaların da sunulduğunu belirtti.AVM’de yer alan konutların alınlarının  80 ile 165 metrekare aralığında değiştiğini dile getiren Beyaz, “Büyüklüklerin insani ölçülerde olmasına çok dikkat ettik. Örneğin 1+1 konutlarımız 80 ile 85 metrekare, 3+1’ler ise 160 ile 165 metrekare aralığında” diye konuştu. Fiyatlara da değinen  Beyaz, “3+1 konutlar 360 ile 380 bin TL’den satılıyor.  80 ile 100 metrekare arası değişen konutlar için de 200-225 bin TL arasında değişin bir aralık belirledik” dedi. Geliştirdikleri  diğer proje olan Beyaz City’nin de 17 bin metrekare üzerine kurulduğuna dikkat çeken Beyaz, “Beyaz City konutları, beş bloktan oluşuyor. Fiyatları 140 bin TL ile 380 bin TL arasında değişen bu konutların iç tasarımlarını çok iyi projelendirdik. Ayrıca, bu projede de yine 120 dükkanı olan 3 katlı AVM bulunuyor” diye konuştu.</TEXT>
</DOC>
