<DOC>
<DOCNO> 1337505 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fa91361/l/0l0smilliyet0n0btr0chisarciklioglu0eyeniden0eyapilandirma0ereal0esektore0emotivaston0esaglayacak0cekonomi0csondakika0c150b110b20a10a0c13147610cdefault0bhtm/story01.htm </URL>
<DATE> 2010/11/15 </DATE>
<TIME> 17:00:20.0 </TIME>
<AUTHOR>  </AUTHOR>
<HEADLINE>
hisarc��kl��o��lu: yeniden yap��land��rma real sekt��re motivaston sa��layacak
</HEADLINE>
<TEXT>TOBB Başkanı M. Rifat Hisarcıklıoğlu, birikmiş vergi ve prim borçlarını yeniden yapılandırmaya yönelik çalışmanın, iş dünyasını rahatlatacak çok önemli bir adım olduğunu belirterek, bu girişimin reel sektöre büyük bir motivasyon ve ivme kazandıracağını ifade etti. Hisarcıklıoğlu, "Benzer bir girişimi, özellikle kredi kartı borçları konusunda bankalarımızdan da bekliyoruz" dedi.TOBB Başkanı Hisarcıklıoğlu, kamuya ait bazı alacakların yeniden yapılandırılmasına ilişkin olarak bir açıklama yaptı. Hisarcıklıoğlu açıklamasında şunları söyledi:"TOBB, özel sektörün ve vatandaşların kamuya olan vergi ve prim borçlarının ödenebilir bir plana bağlanmasının gerekli olduğunu, 2009 yılından itibaren kamuoyunun gündemine getirmiş ve hükümete iletmişti. Bu çerçevede 120 milyar liraya ulaştığı tahmin edilen, birikmiş Vergi ve Prim borçları ile diğer kamu alacaklarının yapılandırılmasına yönelik hazırlanan çalışma, Türk iş dünyasının istek ve beklentilerini çok büyük ölçüde karşılamıştır. Küresel ekonomik kriz sonrasında, kamu idaresi ile reel sektörü barıştırmak ve beyaz bir sayfa açmak açısından böyle bir adım, ekonominin büyüme sürecini de kuvvetlendirecektir. TOBB olarak; reel sektörü rahatlatan, müteşebbisi fabrikasına, tüccarı dükkânına döndürecek bu girişim için teşekkür ediyoruz."-MECLİS’TEN İVEDİLİKLE GEÇSİN-Hisarcıklıoğlu, sözkonusu yapılandırma ile ilgili yasal çalışmanın, Meclis’ten ivedilikle geçmesini ve bu süreçte muhalefet partilerinin de yapıcı katkı sağlamasını beklediklerini belirtti. Hisarcıklıoğlu, benzer bir girişimi özellikle kredi kartı borçları konusunda bankalardan da beklediklerini dile getirdi. Hisarcıklıoğlu şunları ifade etti:"Çalışma ve Sosyal Güvenlik Bakanlığımızın açıkladığı, gençlerin ve kadınların istihdamına yönelik destekler ile Sanayi ve Ticaret Bakanlığımızın hayata geçirdiği 3 milyar liralık KOSGEB-KOBİ destek paketinden sonra, Kurban Bayramı öncesinde 3. müjdeli haberin de duyulması, reel sektörde büyük bir motivasyon ve ivme sağlayacaktır. Hükümetimizin başlattığı bu adımların, özellikle KOBİ’lerimizde üretim, istihdam ve yatırım olarak ekonomiye geri döneceğine inanıyoruz. Reel sektör olarak bu kapsamlı çalışmaların sonuca ulaşması için biz de destek vereceğiz. 81 İl ve 160 İlçedeki Oda ve Borsalarımız kanalıyla, tüccar ve sanayicilerimizin bu imkânlardan haberdar olmaları ve faydalanmaları için çalışacağız."Konut kredisi için bankaya gitmeyin.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
