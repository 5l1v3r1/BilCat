<DOC>
<DOCNO> 1327853 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f615b75/l/0l0smilliyet0n0btr0cotomobilde0esatislar0einternete0ekaydi0eevler0egaleri0eoldu0cekonomi0csondakika0c0a50b110b20a10a0c1310a7230cdefault0bhtm/story01.htm </URL>
<DATE> 2010/11/05 </DATE>
<TIME> 19:00:26.0 </TIME>
<AUTHOR>  </AUTHOR>
<HEADLINE>
otomobilde sat����lar internete kayd��, evler galeri oldu
</HEADLINE>
<TEXT>Galericilere düşük fiyattan aracını satmayı ya da otomobile değerinden fazla vermeyi istemeyenlerin çoğalması, internetten ikinci el otomobil alım satımını artırdı.AA muhabirinin aldığı bilgiye göre, gelir durumunun yükselmesi, otomobillerin yatırım aracı olmaktan çıkıp ihtiyaç haline gelmesi gibi etkenler, Türkiye’de otomobil sayısını ve kullanımını artırıyor.Yeni otomobil satışlarının artması kadar ikinci el otomobil sektöründeki hareketlilik, yatırım yapmayı planlayanların dikkatini çekiyor. Bu durum, ülkedeki galerici ve bu işten para kazananların sayısının artmasına yol açıyor.Her ne kadar galericiler arasında artan bir rekabet olsa da bu durumun vatandaşlara fazla faydası olmuyor. Öyle ki, tüketicilere göre, otomobili düşük ücretten alınan vatandaşa başka bir araç yüksek bedelle verilebiliyor. Bunda en önemli etken olarak, galericinin aldığı komisyonlar, vergi ve diğer giderler gösteriliyor.Örneğin, ortalama 20 bin liralık bir ikinci el otomobili aynı temizlik ve özelliklerde internetten daha ucuza bulabilmek, doğrudan sahibinden satın alabilmek mümkün olabiliyor.Bu yüzden, galericilere aracını düşük fiyattan satmayı ve yüksek fiyattan otomobil almayı istemeyen vatandaşlar, vergi, komisyon, iş yeri kirası, çalışan giderleri gibi maliyetlerin üzerine eklenmediği araçların satıldığı internete yöneliyor.Bu yöneliş, son dönemlerde galericilerin de satışlarını internete taşımasına yol açıyor. Galericilerdeki vergi kaybının da alım satımların internete taşınmasıyla daha fazla boyutlara ulaştığı ileri sürülüyor.-EVLER GALERİ OLDU SANAL KAYIP ARTTI- Bursa Oto Galericiler Odası Başkanı Hakan Yanık, galerici esnafının her otomobil alım-satımında belirli bir komisyon üzerinden vergi ödediğini söyledi.Alınan komisyonun otomobil fiyatına göre değiştiğini ifade eden Yanık, ülkede bununla ilgili net bir oranın oluşmadığını bildirdi.Galericiler ve internet aracılığıyla her yıl milyonlarca aracın el değiştirdiğini dile getiren Yanık, şöyle konuştu: "İnternetten otomobil, kamyon, kamyonet ve motosiklet satışları inanılmaz arttı. Kontrolsüz bir büyüme söz konusu. Biz vergisini veriyoruz ancak internetten yapılan satışlarda vergi yok. Birçok kişi evini galeri gibi kullanıyor. Evinin önüne park ettiği otomobilleri, farklı cep telefonu numaralarıyla internetten satıyor. Evinin önünde birçok araç bulunuyor ve internete verdiği ilanlarla satış yapıyor. Bunun için birkaç faturasız cep telefonu hattı alıp internette farklı numaralarla satış yapanlar var. Kaportacı, doktor, muhasebeci hatta evinde oturan emekli, bu satışlardan iyi paralar kazanıyorlar ancak vergisi ödenmiyor. Otomobilde ciddi bir sanal kayıp var." Yanık, ikinci el otomobil sektöründeki alım-satımlarda kontrolün sağlanması durumunda devletin önemli vergi geliri yakalayacağını belirterek, bu durumun sektördeki haksız rekabeti de önleyeceğini kaydetti.</TEXT>
</DOC>
