<DOC>
<DOCNO> 1321864 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f49c208/l/0l0smilliyet0n0btr0cpiyasalarda0edalgalanma0edonemi0cekonomi0chaberdetay0c0a30b110b20a10a0c130a94860cdefault0bhtm/story01.htm </URL>
<DATE> 2010/11/03 </DATE>
<TIME> 03:00:54.0 </TIME>
<AUTHOR>  </AUTHOR>
<HEADLINE>
piyasalarda dalgalanma d��nemi
</HEADLINE>
<TEXT>ZEYNEP AKTAŞOldukça önemli bir haftadayız. Bu hafta açıklanacak olan veriler neredeyse önümüzdeki bir ayın rotasını çizecek. ABD’de Senato ve Temsilciler Meclisi seçimleri ABD ekonomisinin ivme kaybedip kaybetmeyeceğini ortaya koyacak. ABD’de seçmenler, 435 üyeli Temsilciler Meclisi’nin tamamını, Senato’nun 37 üyesini ve 37 eyaletin valisiyle eyalet meclisleri üyelerini belirlemek üzere sandık başına gitti. Bu seçimler Obama’nın politikalarına yönelik bir güven oylaması niteliği de taşıyacak. Seçimlerde, ekonomik krizin etkilerinin hâlâ belirgin şekilde hissedilmesi ve yüksek işsizlik oranlarının sürmesi gibi nedenlerle Obama’ya güvenin, anketlerde belirtildiği gibi azalıp azalmadığı veya ne kadar azaldığı seçim sonuçlarında ortaya çıkacak. Çünkü, Obama’dan “hayal kırıklığı yaşayan” bazı seçmenlerin ara seçimlerde Cumhuriyetçi adaylara yöneleceği, bu durumun da Cumhuriyetçi Partiye Kongrede önemli kazanımlar getireceği yorumları yapılıyor. Garanti’nin yükselişiİktidar partisinin Senato’da çoğunluğu kaybetmesi mevcut politikaların sürdürülmesini zora sokabileceği şeklinde yorumlanabilecek. Bu, henüz ABD borsalarında fiyatlandırılmış değil. Bu nedenle ABD’deki gelişmeler endeksin 67.500-71.000 aralığında dalgalı bir hareket yaşamasına neden olabilir. Öte yandan çarşamba günü FED’in faiz kararı ve açıklamaları takip edilecek. ABD Merkez Bankası’nın (FED) sona erecek faiz toplantısında parasal gevşemeyi artıracağına yönelik beklentilerin piyasalar üzerinde etkili olması bekleniyor. FED açıklamaları önümüzdeki günlerde endeksin seyri üzerinde etki yaratacak. Garanti Bankası hisseleri bundan 10 yıl önce 975 milyon TL piyasa değeri ile işlem görürken, bugün 36 milyar TL’lik piyasa değerine ulaştı. Garanti Bankası’nın piyasa değeri 10 yılda yüzde 3.639 oranında artış gösterdi. Garanti hisselerinin satışı borsanın ve hisse senetlerinin zirve seviyelerine tırmandığı bir dönemde gerçekleşti. Bankaların piyasa değeriSon 10 yılda bankaların piyasa değeri yüzde 1.160 oranında artarak 149 milyar TL seviyesine çıktı. En yüksek piyasa değeri ile Akbank öne çıkarken (36.48 milyar TL), onu 36.45 milyar TL’lik piyasa değeri ile Garanti Bankası, 29 milyar TL’lik piyasa değeri ile İş Bankası ve 24 milyar TL’lik piyasa değeri ile Yapı ve Kredi Bankası takip etti.Bankaların son 10 yıldaki hızlı yükselişinde  yabancı ilgisi de dikkat çekti. Yabancılar banka hisselerinde son 10 yılda 5 milyar 451 milyon dolarlık net alım yaptılar. İş Bankası, Akbank ve Garanti Bankası bu süreçte yabancıların en fazla ilgilendikleri hisseler oldu. Banka hisselerinin endeks üzerindeki ağırlıklarının yüksek olması, borsanın yükselişlerinde ve düşüşlerinde en fazla takip edilen hisseler olmalarına neden oluyor.Sterlin izlenecekBu hafta içinde hem ABD’den hem de İngiltere’den faiz kararları açıklanacak. Bu kararlar sonrasında parite piyasası canlı olacak. Sterlin takip edilecek. Sterlin’de kısa vadede 1.6120 seviyesi önemli. Sterlin’in uzunca bir süredir düşük kalması yukarı yönlü çıkış yapma olasılığını güçlendiriyor. Şirket bilançoları beklenenden  iyi gelmeye devam ediyorBugün TUİK ekim ayı enflasyon verileri açıklanacak. İMKB geçen hafta çarşamba günü yaşadığı düşüş sonrasında toparlanmaya çalışıyor. Bankacılık sektöründe kâr rakamları açıklanması öncesinde 68.500 önemli desteğinin üzerinde tutunuyor. İMKB’nin artık 68.500- 69.400 seviyelerinde tutunma çabası içerisinde olacak. Bu hafta içerisinde 68.500 desteğinin üzerinde kalınamaması durumunda 66.500 ve 65.000 desteklerine geri çekilme yaşanabilir.Konut kredisi için bankaya gitmeyin.</TEXT>
</DOC>
