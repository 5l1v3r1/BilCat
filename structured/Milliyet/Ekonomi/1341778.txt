<DOC>
<DOCNO> 1341778 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fca0d68/l/0l0smilliyet0n0btr0cvinc0ekralicesi0cekonomi0csondakika0c190b110b20a10a0c13159230cdefault0bhtm/story01.htm </URL>
<DATE> 2010/11/19 </DATE>
<TIME> 13:00:57.0 </TIME>
<AUTHOR>  </AUTHOR>
<HEADLINE>
vin�� krali��esi
</HEADLINE>
<TEXT>Son dönemde İstanbul’un bir tepesinden şehre bakanlar manzaranın yanında göklere kadar uzanan kule vinçleri de görüyor. İstanbul’u bir baştan bir başa adeta koca bir şantiyeye çeviren, çoğunluğu gökdelenden oluşan inşaat yatırımlarının etkisiyle kule vinçler şimdilerde neredeyse karaborsada...Türkiye’de üretilemediği için ithal edilen vinçlere talep bir yılda üçe katlandı, sayıları ise 3 bini buldu. Kule vinç bir inşaatta maliyetten zamana, işgücüne kadar yarı yarıya tasarruf sağladığı için tercih ediliyor. İrili ufaklı 100’e yakın modeli bulunuyor. Satın alınmak istenirse fiyatları 200-600 bin euro arasında değişen kule vinçlerin aylık kiralama bedeli ise 10 bin dolar civarında. Türkiye’de daha çok 8 ton kapasiteli kule vinç kullanılırken, daha çok kiralama yolu seçiliyor.PARLAK GÜNLER GERİ DÖNDÜSektörün en bilinen firmalarından İtalyan FM GRU’nun Türkiye ve Kafkaslar distribütörü ADV Kule Vinç, Türkiye’nin en büyük kule vinç tedarikçilerinden. Kriz sonrası inşaat sektörünün yeniden hızla canlandığını belirten şirketin genel müdürü Cem Bıyık, birbiri ardına yükselen projelerin de etkisiyle kule vinç kiralamalarının üçe katlandığını söylüyor. Bıyık, “Sanki inşaat sektörünün en parlak olduğu 2005-2007 dönemini yaşıyoruz. O yıllarda satışlarımız 150’den 250’ye çıkmıştı” diyor. İnşaatlarda şu anda kendilerine ait 37 kule vincin yükseldiğini belirten Bıyık, bir vincin inşaatta ortalama altı ay kaldığını söylüyor. Bıyık, sektöre yeni giren şirketlere de şu önerilerde bulunuyor: “Artık tekstilden gıdaya birçok sektör inşaata giriyor. Bu tip firmalar nadiren proje ürettikleri için kiralama yolunu seçmeliler. Ama büyük inşaat firmaları için satın almak çok daha ekonomik.”Yine İtalya’dan kule vinç getiren bir başka firma Express Vinç’in sahibi Yunus Türkel de şu anda tüm vinçlerinin dolu olduğunu söylüyor. Ağırlıklı olarak Yeşil İnşaat ve Kiptaş’la çalıştıklarını anlatan Türkel, “Bir vinç inşaatta 6-8 ay arasında kalıyor. Vinçler İtalya, Almanya ve Fransa’dan geliyor” diyor.İNŞAAT DEVLERİ KENDİ VİNCİYLEAlman Liebherr Kule Vinçleri’nin Türkiye satışını gerçekleştiren Atilla Dural Mümessillik’in sahibi Turgay Dural da bu yıl kiralamada büyük hareketlilik olduğuna dikkat çekiyor. 50 kule vinç kiraladıklarını belirten Dural, en az yüzde 90 dolulukla iş yaptıklarını söylüyor. Artan projelerin çok etkili olduğunu anlatan Dural, vinçlerini aylık ortalama 10 bin TL’ye kiraladıklarını belirterek, “Türk müteahhitler neredeyse oradayız. Bu yıl 50’ye yakın kule vinç sattık” diyor. BÜLENT ERSOY 20 KULE VİNÇLE SEKTÖRDE BÜYÜYORTürk müziğinin divası Bülent Ersoy da inşaat işinde büyümeyi tercih eden sanatçılardan. İnşaatlarda kullanılan kule vinçlere yatırım yaptığı bilinen Ersoy’un kule vinç sayısı 20’yi buldu. Yurtdışından getirttiği vinçleri ayda 10 bin dolara kiralayan Bülent Ersoy, yılda 2.4 milyon dolar kazanıyor. Ersoy’un iki adet kule vinci de Galatasaray’ın Seyrantepe’deki yeni stadının inşaatında kullanıldı. Taşeron firma aracılığıyla getirtilen bu iki kule vinç, Türk Telekom Arena’da stadın çatılarını monte etmek için kiralandı.Bülent Ersoy’un inşaattan sonra turizm sektöründe de büyüyeceği belirtiliyor. Bülent Ersoy, Marmaris’te satın aldığı iki koyda önümüzdeki yaz turistik tesisler kurmayı planlıyor. Tesislerin işletmesini ya kiraya verecek ya da ortaklık yoluyla kendisi işletecek. ‘BİR KULE VİNÇ 50 İŞÇİYE BEDEL’Cem Bıyık, kule vinçlerin sadece yüksek binalarda değil, küçük modelleriyle iki katlı binalarda da kullanıldığını söylüyor. Cem Bıyık, kule vincin inşaatta sağladığı avantajları ise şöyle anlatıyor:“Kule vinç, ortalama 8 tona kadar olan yükü bir dakika içinde 130 metreye kadar çıkarır. Bu, çok büyük bir rahatlık ve kolaylık. Daha az işçi ve daha hızlı iş demektir. Şantiyede maliyeti de büyük oranda düşürür. Örneğin 50 bin metrekarelik bir inşaat alanı düşünün. Burada bir kule vinç 50 işçiye bedeldir. Hesaplayalım: İnşaatlarda çalışanların günlük yevmiyesi 80 TL civarındadır. 50 işçinin sigortasıyla, maaşıyla, yemesi içmesiyle günlük maliyeti 5 bin TL’yi bulur. Ayda 150 bin TL... Ama vincin aylık kirası 10 bin TL. Yani 10’da 1 tasarruf sağlar.” Vinçlere talep arttıkça operatörlere de ihtiyaç artıyor. Sektörde ciddi bir eğitimsizlik sorunu yaşanırken, ortalama maaş 3 bin TL civarında.Nuriye Doğu / RADİKALEn yeni konut projelerinin adresi burası.Yorum yaz</TEXT>
</DOC>
