<DOC>
<DOCNO> 1332684 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510887/s/f8254c1/l/0L0Smilliyet0N0Btr0Ckurbanlik0Efiyatlari0Eduser0Ediye0Eson0Egunu0Ebekliyorlar0Cekonomi0Csondakika0C10A0B110B20A10A0C13126250Cdefault0Bhtm/story01.htm </URL>
<DATE> 2010/11/10 </DATE>
<TIME> 13:03:14.0 </TIME>
<AUTHOR>  </AUTHOR>
<HEADLINE>
Kurbanlık fiyatları düşer diye son günü bekliyorlar
</HEADLINE>
<TEXT>canlı hayvan pazarında kurban besicileri satış yapamadığı için hayvanlarını bayram sonrası kasap ya da et kombinelerine satmayı düşünürken, vatandaşlar da son günlerde fiyatlar düşer düşüncesiyle kurbanlık almıyor.

’nin çeşitli illerinden gelerek kurbanlık hayvan satışı yapmak için Deliklitaş mevkisindeki kurban satış alanına yerleşen besicilerin büyük bölümü, hayvanlarını kilogram başına belirlenen fiyatlarla satışa sunuyor.

Küçükbaş hayvanlarda kilogram fiyatları 12,5 liradan başlarken, büyükbaş hayvanlarda ise bu fiyat 23 liraya kadar çıkabiliyor. Kilogram bazlı satılan kurbanlıklarda bir koyun en az 450, bir dana ise en az 3 bin liradan satılıyor.

’tan iki yüze yakın küçükbaş hayvanıyla pazara gelen Refik Bayraktar, AA muhabirine yaptığı açıklamada, et fiyatlarının yıl içerisinde yüksek olmasının, vatandaşlar arasında "kurbanlıklar da pahalı olacak" düşüncesini oluşturduğunu söyledi.

Bu yıl Bayburt ve çevresindeki besicilerin  başta olmak üzere Marmara Bölgesine neredeyse hiç kurbanlık hayvan götürmediğini, hayvanlarını daha çok Trabzon ve yöresinde satışa sunmayı tercih ettiğini, dolayısıyla yöredeki kurbanlık hayvan sayısının geçmiş yıllara oranla fazla olduğunu ifade eden Bayraktar, şunları söyledi: "27 yıldır Türkiye’nin neredeyse bütün kurbanlık hayvan pazarlarında satış yaptım. Bu artık bizde bir hastalık haline geldi.
Ben burada kar etmesem de ailemin nafakasını çıkardığım için mutlu oluyorum. Ancak vatandaşlarımızın son günü beklemesini istemiyoruz. Çünkü buraya gelmeden önce kasaplar benden bütün hayvanlarımı almak istedi. Ben hayvanlarımı burada satamasam da elimde kalmayacak, zarar etmeyeceğim."
-"HAYVANLARIMIZI ZARARINA SATMAYACAĞIZ"- 
Vatandaşların bayrama kısa bir süre kalmasına rağmen sadece fiyat sorduğunu ifade eden Ağrı’dan gelen  adlı besici ise "Şu anda büyükbaş hayvanların kilogramını 22 liradan satıyoruz. Ancak vatandaşlar, kasapta etin kilosu 18 lira olunca derin düşüncelere dalıyor. Herkes son gün bekleyişinde, besicinin halini düşünen yok. Bir büyükbaş hayvanın nasıl bakıldığını, nelere mal olduğunu anlatamıyoruz. Fiyatlar insanlara pahalı gelse de hayvanlarımızı bu sene zarara satmayacağız. Bu pazarda satamazsak bile et kombineleri zaten hazır bekliyor" diye konuştu.

Ailesiyle birlikte geldiği pazarda fiyat araştırması yapan Erkan Çolak ise kurbanlık fiyatlarının geçen yıllara oranla bir miktar yükseldiğini savunarak, "Şu aşamada kurban almamız zor gözüküyor. Ancak tabii yine de ümitliyiz. Arife günü ya da bayramın birinci günü fiyatların düşeceğini sanıyorum" dedi.

Öte yandan, bu yıl Trabzon Belediyesinin çalışmalarıyla satış alanı genişletilen pazarda, Trabzon İl Emniyet Müdürlüğüne bağlı gezici ekipler tarafından satıcılara  konusunda uyarılarda bulunuluyor. Satıcılarla birebir görüşen güvenlik güçleri, sahte paranın nasıl anlaşılacağı konusunda bazı teknik bilgiler veriyor.</TEXT>
</DOC>
