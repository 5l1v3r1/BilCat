<DOC>
<DOCNO> 1338105 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fb54475/l/0l0smilliyet0n0btr0cdogtas0esuriye0ede0euretip0earap0eulkelerine0esatacak0cekonomi0chaberdetay0c170b110b20a10a0c13152210cdefault0bhtm/story01.htm </URL>
<DATE> 2010/11/17 </DATE>
<TIME> 03:01:24.0 </TIME>
<AUTHOR>  </AUTHOR>
<HEADLINE>
do��ta�� suriye���de ��retip arap ��lkelerine satacak
</HEADLINE>
<TEXT>BESTE ÖNKOLDoğtaş Yönetim Kurulu Başkanı Davut Doğan, 2011 yılının ikinci yarısında Halep Organize Sanayi Bölgesi’nde devreye almayı planladıkları tesis için ilk etapta arsa, tesis ve ekipman için 5 milyon dolar yatırım yapacaklarını, bunun zaman içinde 10 milyon dolara yükselmesini hedeflediklerini söyledi. Doğan, komşu ülkelerle vizesiz geçişlerin kendileri için ticari avantaj sağladığını dile getirerek en güvenli ülke olarak gördükleri Suriye’ye yatırım yapma kararı aldıklarını söyledi. Genişletilebilecek şekilde inşa edilecek tesisle ilgili olarak Doğan şunları anlattı: “Halep OSB’deki tesisimizde 100-120 kişilik bir istihdam sağlayacağız. Ortadoğu bölgesinde mağazalarımız var, tanınıyoruz. Ama yeni tesis sayesinde Irak, İran, Libya, Mısır gibi ülkelere daha çok konsantre olacağız. 200 milyon kişilik bir pazarı bünyesinde barındıran ve gümrüksüz ticaretin yapıldığı Büyük Arap Serbest Ticaret Bölgesi’de (Irak, BAE, Libya, Tunus’unda aralarında bulunduğu 18 ülkeden oluşan birlik GAFTA) büyümek istiyoruz.”Diziler Türk hayranı yaptıTürk dizilerinin de büyümelerinde etken olduğunu anlatan Doğan, “Arap ülkelerinde Türk dizilerini izliyorlar. Türk malına karşı sempati oluştu. Biz de bunu fırsata çeviriyoruz. Tasarladığımız ürünleri çok rahat satabiliyoruz. Dizilerdeki gibi ürünlerin yanı sıra reklamlarda gördükleri modelleri istiyorlar” dedi. Halka arz gündemde2011 gündeminde halka arz ve ortaklık konularının yer aldığını anlatan Doğan, “Bir banka hisselerimizin yüzde 30’unu satın alıp 3 senenin sonunda halka açılmayı teklif etti. Biz ya bu gibi yöntemlerle halka açılacağız. Ya da yerli-yabancı ortakla büyük hisse bizde kalmak şartıyla yolumuza devam edeceğiz” diye konuştu.‘Yatak Ev’lerle AVM’de büyüyecekKriz nedeniyle askıya aldıkları Türkiye’deki kapasite artırım yatırımını 2011’de yapacaklarını anlatan Doğan, “Çanakkale Biga’daki tesisimize 10 milyon dolarlık kapasite artırım yatırımı yapacağız. Yüzde 30 kapasitemizi artıracak proje  30 bin metrekare ek fabrika inşaatı ve makine ekipmanını kapsıyor” diye konuştu. 2.700 metrekarelik mağazalara ihtiyaç duydukları için AVM yerine caddelerde  büyüdüklerini kaydeden Doğan,  “AVM’lerde yatakla büyüyeceğiz. Çok sayıda çeşidimiz olsada Doğtaş deyince akla yatak gelmiyor. Bu yüzden AVM’lere 150 metrekarelik alanlara ‘yatak evleri’ kuracağız” dedi.  Mobilya satıp orman yapıyor Geleceğin markalarının sosyal sorumluluklarla var olabileceğini anlata Doğan, “Mobilya alan müşteriler için fidan dikiyoruz. TEMA ile işbirliğimiz çervesinde Konya-Karapınar’da bir ormanımız var. Ayrıca eski mobilyaları alıp yeniliyoruz ihtiyaç sahiplerine ulaştırıyoruz” dedi.  En yeni konut projelerinin adresi burası.Yorum yaz</TEXT>
</DOC>
