<DOC>
<DOCNO> 1321184 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f470d28/l/0l0smilliyet0n0btr0chazine0e60e90emilyar0etl0elik0eic0eborclanma0egerceklestirdi0cekonomi0csondakika0c0a20b110b20a10a0c130a930a40cdefault0bhtm/story01.htm </URL>
<DATE> 2010/11/02 </DATE>
<TIME> 19:00:31.0 </TIME>
<AUTHOR>  </AUTHOR>
<HEADLINE>
hazine 6.9 milyar tl���lik i�� bor��lanma ger��ekle��tirdi
</HEADLINE>
<TEXT>Hazine Müsteşarlığı, bugün gerçekleştiği iki tahvil ihalesinde 3 milyar 691.4 milyon TL’si Rekabetçi Olmayan Teklif (ROT’a satış) olmak üzere 6 milyar 858.4 milyon TL’lik iç borçlanma gerçekleştirdi.Hazine Müsteşarlığı’ndan yapılan açıklamada, bugün 8 Ağustos 2012 vadeli TL Cinsi İskontolu Devlet Tahvili ile 15 Ocak 2020 vadeli, 6 ayda bir kupon ödemeli, TL Cinsi Sabit Kuponlu Tahvil ihalelerinin gerçekleştirildiği bildirildi. Açıklamaya göre TRT08812T26 tanımlı, 8 Ağustos 2012 vadeli TL Cinsi İskontolu Devlet Tahvili’ne 21 milyar 775 milyon TL’si ROT’a satış olmak üzere 24 milyar 428.6 milyon TL’lik net teklif geldi. Hazine söz konusu tahvilin ihalesinde 2 milyar 500.8 milyon TL’si ROT’a satış, 1 milyar 995.1 milyon TL’si piyasalara olacak şekilde toplam 4 milyar 495.9 milyon TL’lik net iç borçlanma yaptı.İhalede oluşan minimum fiyat 87,824 TL, ortalama fiyat 87,846 TL oldu. Yıllık basit faiz yüzde 7.82, yıllık bileşik faiz yüzde 7.60 olarak gerçekleşti.TRT150120T16 tanımlı, 15 Ocak 2020 vadeli TL Cinsi Sabit Kuponlu Tahvil’in ihalesine 5 milyar 953 milyon TL ROT’a yönelik, 2 milyar 286.3 milyon TL’si piyasalara olmak üzere toplam 8 milyar 239.3 milyon TL’lik teklif geldi. Hazine bu tahvilin ihalesinde toplam 2 milyar 362.5 milyon TL’lik iç borçlanma yaptı. Bunun 1 milyar 190.6 milyon TL’si ROT’a satış olarak gerçekleşti. İhalede oluşan minimum fiyat 116,577 TL, ortalama fiyat 116,681 TL oldu. Yıllık dönem faizi yüzde 4.16, yıllık basit faiz yüzde 8.32, yıllık bileşik faiz yüzde 8.49 olarak gerçekleşti.-İKİ GÜNDE 4 İHALE GERÇEKLEŞTİ- Bugün gerçekleştirilen iki ihaleye 27 milyar 728 milyon TL’si ROT’a yönelik net teklif olmak üzere 32 milyar 667.9 milyon TL’lik net teklif geldi. Hazine iki tahvilin ihalesinde 3 milyar 691.4 milyon TL’si ROT’a satış olmak üzere 6 milyar 858.4 milyon TL’lik net iç borçlanma gerçekleştirdi. Hazine Müsteşarlığı, dün gerçekleştirdiği iki ihalede toplam 6.5 milyar TL’lik iç borçlanma yapmıştı. Böylece ki günde yaptığı 4 ihaleyle toplam 13 milyar 319.3 milyon TL’lik iç borçlanma gerçekleştirmiş oldu.</TEXT>
</DOC>
