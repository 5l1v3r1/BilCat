<DOC>
<DOCNO> 1346848 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fffa510/l/0l0smilliyet0n0btr0cvarsayimsal0esenaryoya0eyorum0eyapmayiz0ehissemiz0esatilik0edegil0cekonomi0chaberdetay0c260b110b20a10a0c13186720cdefault0bhtm/story01.htm </URL>
<DATE> 2010/11/26 </DATE>
<TIME> 01:00:28.0 </TIME>
<AUTHOR>  </AUTHOR>
<HEADLINE>
varsay������msal senaryoya yorum yapmay������z, hissemiz sat������l������k de������il
</HEADLINE>
<TEXT>MELİS ŞENERDEMKoç Holding Yönetim Kurulu Başkanı Mustafa Koç’un, Yapı Kredi’deki yabancı ortakları UniCredit’in bu bankanın hisselerini satmaya karar vermesi halinde ciddi alıcı olacaklarına ilişkin sözlerine İtalya’dan yanıt geldi.UniCredit sözcüsü Andrea Morawski, Milliyet’e yaptığı açıklamada Yapı Kredi’deki hisselerini satmak gibi bir niyetlerinin kesinlikle olmadığını, tam tersine bankaya daha çok yatırım yapıp yeni şubeler açma kararı aldıklarını söyledi. Morawski, “Yapı Kredi’deki hissemiz satılık değil. Koç Holding ile mükemmel bir ilişkimiz var ve onlarla birlikte Yapı Kredi Bankası’nı daha da geliştirmek istiyoruz” dedi.Koç, önceki gün Bursa’da kendisine Garanti Bankası’nda olduğu gibi yabancı ortak hisselerini satmaya karar verirse bu hisseleri alıp almayacakları sorulduğunda, “Bankacılıkta yüzde 50-50 ortaklık çok zordur. Keşke satsalar ancak burası onlar için vazgeçilmez. Sektörün iyi durumu, karlılığı tüm dünya tarafından görülüyor. Yine de satmak isteseler ciddi alıcı oluruz” yanıtını vermişti.Morawski’nin, Milliyet’in “Peki Koç elindeki Yapı Kredi hisselerini satmak istese, siz talip olur muydunuz” sorusuna yanıtı ise ilginç oldu. Morawski, “Biz varsayımsal senaryolar hakkında yorum yapmayız. Koç’un hisselerinin bir kısmını ya da tümünü elden çıkarmaya niyeti olduğu konusunda hiçbir şey duymadık. Eğer yarın Koç elindeki hisseleri satacağını söylerse, öbür gün konuşalım” dedi.  </TEXT>
</DOC>
