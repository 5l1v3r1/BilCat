<DOC>
<DOCNO> 1321181 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f4756d3/l/0l0smilliyet0n0btr0cmaliye0ebakani0eda0eistanbul0etrafigi0emagduru0eoldu0cekonomi0csondakika0c0a20b110b20a10a0c130a93170cdefault0bhtm/story01.htm </URL>
<DATE> 2010/11/02 </DATE>
<TIME> 19:00:25.0 </TIME>
<AUTHOR>  </AUTHOR>
<HEADLINE>
maliye bakan�� da istanbul trafi��i ma��duru oldu
</HEADLINE>
<TEXT>Maliye Bakanı Mehmet Şimşek, "Bölgesel bir finans merkezi olacaksak diğer taraftaki başarı hikayelerine bakmalı, oradan dersler çıkartmalıyız. Lüksemburg bu açıdan listenin başında olan bir yer" dedi.Şimşek, İMKB’de, Lüksemburg ile Türkiye arasındaki ekonomik ilişkilerin geliştirilmesini amaçlayan "Lüksemburg ve Türkiye Arasında Finansal İşbirliği Olanakları" seminerinde yaptığı konuşmada, Borsanın bu sabahki açılışına trafik nedeniyle yetişemediğini söyledi."Bölgesel bir finans merkezi olacaksak mutlaka bu trafik sorununu atlatmamız lazım" diyen Şimşek, altyapı, hizmetler sektörü ve yaşam kalitesinin çok önemli olduğunu vurguladı.Türkiye ekonomisinin büyük olduğunu belirten Şimşek, "Büyük bir yurtiçi pazarımız var. Bu da hem kurumsal kurumsal hem de bireysel yatırımcılar açısından önemli destekleyici bir unsur" dedi. Şimşek, İMKB’nin ve SPK’nın başarılı çalışmalara imza attığını, KOBİ’leri İMKB’ye çektiğini, bundan böyle halka arzlarda KOBİ’lerin de artan önemi olacağını, hükümetin bütün bu çabaları desteklediğini ifade etti.Şimşek, İstanbul’un giderilmesi gereken altyapı sorunları da bulunduğunu, bu konuda ilerlediklerini belirterek, "İşbirliği yapmalıyız, beraber çalışmalıyız. Tekerleği yeniden icat etmenin hiç anlamı yok. Hangi konuda olursa olsun, bölgesel bir finans merkezi olacaksak diğer taraftaki başarı hikayelerine bakmalı, oradan dersler çıkartmalıyız. Lüksemburg bu açıdan listenin başında olan bir yer" diye konuştu.-"TOPARLANMANIN YAVAŞLAMASINI İSTEMİYORUZ"- Mehmet Şimşek, dünya ekonomisindeki gelişmelere de değinirken, dünya ekonomilerinin hala birçok açıdan zorlanmaya devam ettiğine dikkati çekerek, şunları kaydetti: "ABD’de ve bazı birçok ülkede istihdamda, işgücü piyasasında zorlanmalar var. İşsizlik açısından sıkıntılar devam ediyor. Bu toparlanmanın sürekliliği çok önemli. İkinci bir... Ya da toparlanmanın yavaşlamasını istemiyoruz. Bu toparlanmanın devam etmesini istiyoruz. Avrupa’da işsizlik oranları çok yüksek.Avrupa’nın bazı ülkelerinde ciddi sıkıntılar devam ediyor. Almanya gibi önemli ülkeler toparlanmış durumda. Bu da bizim için çok önemli. Çünkü Türkiye’nin AB ile ekonomik anlamda sıkı sıkıya ilişki içerisinde. Avrupa ekonomilerinin sağlıklı olması bizim için büyük bir önem teşkil ediyor. Bu yüzden ekonomik toparlanmanın sürdürülebilir olmasını biz de ümit ediyoruz."</TEXT>
</DOC>
