<DOC>
<DOCNO> 1340375 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc276b8/l/0l0smilliyet0n0btr0cdudak0eucuklatan0ebosanma0edavasi0cekonomi0csondakika0c180b110b20a10a0c13156450cdefault0bhtm/story01.htm </URL>
<DATE> 2010/11/18 </DATE>
<TIME> 13:00:14.0 </TIME>
<AUTHOR>  </AUTHOR>
<HEADLINE>
dudak u��uklatan bo��anma davas��
</HEADLINE>
<TEXT>Dünyanın en zengin 79’uncu kişisi olan Rus gübre kralı Dmitry Rybolovlev (43), tarihin en yüksek boşanma davası ile karşı karşıya. Gübre kralının eşi Elena (43), Rus oligarktan 6 milyar dolar istiyor. Madencilikle de uğraşan Rybolovlev, 23 yıllık eşi Elena tarafından “kendisini sayısız kadınla aldatmakla” suçlanıyor.‘ZENGİNLİĞİNİ SAKLIYOR’ İki çocuğu olan çift, tazminat konusunda büyük bir anlaşmazlığa düştü. Rusya’nın da 10’uncu zengini olan Rybolovlev, emlak kralı Donald Trump’tan ABD’nin Florida Eyaleti’nde 100 milyon dolarlık bir malikâne satın almıştı. Yine 116 milyon dolarlık bir yata sahip olan oligark, İngiltere’den Singapur’a kadar birçok ülkede mülk sahibi. Rybolovlev’in, Picasso, Van Gogh, Monet gibi ünlü ressamlara ait orijinal resim koleksiyonu da var. Elena Rybolovlev, eşinin servetinin çok daha fazla olduğunu, ancak parasını farklı hesaplarda gizlediğini iddia ediyor. (Habertürk)</TEXT>
</DOC>
