<DOC>
<DOCNO> 1338975 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fb92779/l/0l0smilliyet0n0btr0cmilyoner0esayisi0e30ebin0e10a20ekisi0edaha0eartti0cekonomi0csondakika0c170b110b20a10a0c13153540cdefault0bhtm/story01.htm </URL>
<DATE> 2010/11/17 </DATE>
<TIME> 13:00:17.0 </TIME>
<AUTHOR>  </AUTHOR>
<HEADLINE>
milyoner say��s�� 3 bin 102 ki��i daha artt��
</HEADLINE>
<TEXT>Türk bankacılık sisteminde Eylül itibariyle 573 milyar 19 milyon TL’ye ulaşan mevduatın yüzde 45’inin milyoner hesaplarında tutulduğu belirlendi.Yurtiçi ve yurtdışı yerleşiklerden oluşan 32 bin 526 milyoner mudi hesabında, toplam 256 milyar 917 milyon TL bulunuyor. Son bir yılda milyonerlerin hesabında tutulan mevduat 48 milyar 683 milyon TL artarken, milyoner mudi sayısı 3 bin 102 kişi arttı. Son 9 ayda ise milyoner sayısı bin 350 kişi artarken, aynı dönemde milyonerlerin bankalarda tuttuğu toplam mevduat ise 35 milyar 269 milyon TL’lik artış gösterdi.Bankacılık Düzenleme ve Denetleme Kurumu’nun (BDDK) Eylül ayı İnteraktif Aylık Bülten verilerine göre, bankacılık sektörü genelindeki Türkiye’nin toplam mevduatının 573 milyar 19 milyon TL olduğu belirlendi. Toplam mevduatın 553 milyar 215 milyon TL’sinin yurt içi yerleşiklere, 19 milyar 803 milyon TL’sinin ise yurtdışı yerleşiklere ait olduğu öğrenildi. Eylül itibariyle, yurtiçi yerleşiklere ait mevduat hesaplarının yüzde 44’ünü 1 milyon TL’nin üzerindeki hesaplar oluşturdu.Eylül itibariyle yurtiçinde yerleşiklerin bu mevduat hesaplarında tuttuğu para 244 milyar 914 milyon TL olurken, 1 milyon TL üzeri hesaba sahip olan mudi sayısı ise 31 bin 595 oldu. Yurtiçinde bulunan milyoner sayısı son bir yıl içinde 3 bin 39 kişi artarken, sahip oldukları mevduat toplamı ise 44 milyar 156 milyon TL artış gösterdi. Türkiye’nin (yurtiçi) milyoner mudi sayısında son 9 ayda ise bin 354 kişilik artış yaşanırken, mudilerin hesaplarında tuttukları para ise 31 milyar 433 milyon TL arttı.-YURTDIŞINDAKİLERİN MİLYONER HESAPLARINDA 12 MİLYAR TL VAR- Yurtdışında yerleşik 931 milyonerin sahip olduğu mevduat toplamı ise Eylül ayı itibariyle 12 milyar TL’yi aştı. Yurtdışı yerleşiklere ait 1 milyon TL üzerindeki mevduat hesapları, yabancılara ait toplam mevduatın yüzde 61’ini oluşturdu. Böylece Eylül itibariyle yurtiçi ve yurtdışı milyonerlerin sayısı 32 bin 526 oldu. Söz konusu mevduat hesaplarındaki para ise 256 milyar 917 milyon TL’ye ulaştı. Son bir yılda yerli ve yabancı milyoner mudilerin sayısı yaklaşık 3 bin 102 kişi, hesaplarındaki mevduat ise 48 milyar 683 milyon TL artış gösterdi. Son 9 ayda ise yurtiçi ve yurtdışındaki milyoner sayısı bin 350 kişi artarken, aynı dönemde milyonerlerin bankalarda tuttuğu toplam mevduat ise 35 milyar 269 milyon TL’lik artış gösterdi.-102.4 MİLYONUN ÜZERİNDE MEVDUAT HESABI BULUNUYOR- Eylül ayı itibariyle yurtiçi ve yurtdışı yerleşiklerin sahip olduğu 48 milyon 921 bin 124 hesapta 10 bin TL’ye kadar, 3 milyon 63 bin 763 hesapta 10-50 bin TL arası, 1 milyon 86 bin 95 hesapta 50-250 bin TL arası, 164 bin 29 hesapta 250 bin-1 milyon TL arası mevduat bulunduğu tespit edildi. Sırasıyla bu hesaplarda, 32 milyar 324 milyon TL, 81 milyar 300 milyon TL, 119 milyar 173 milyon TL, 83 milyar 305 milyon TL olduğu belirlendi. Böylece, milyonerlerle birlikte Türkiye’de 101 milyon 745 bin 39’u yurtiçi yerleşiklerin, 614 bin 887’si yurtdışı yerleşiklerin olmak üzere toplam 102 milyon 359 bin 926 mevduat hesabı bulunduğu görüldü.</TEXT>
</DOC>
