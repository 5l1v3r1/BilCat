<DOC>
<DOCNO> 1339174 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fb9a130/l/0l0smilliyet0n0btr0cyeni0emoda0einternetten0esehir0efirsati0etakibi0cekonomi0csondakika0c170b110b20a10a0c13153650cdefault0bhtm/story01.htm </URL>
<DATE> 2010/11/17 </DATE>
<TIME> 15:00:21.0 </TIME>
<AUTHOR>  </AUTHOR>
<HEADLINE>
yeni moda internetten '��ehir f��rsat��' takibi
</HEADLINE>
<TEXT>Çok talep gören bir fırsatın cirosu, bir gün içerisinde 200 bin lirayı aşabilirken, internetten alışveriş yapan kitlenin tersine, fırsat sitelerinden alışveriş yapanların yüzde 70’ini kadınlar oluşturuyor. Genellikle ilk haftada fırsatların yüzde 10-15’i kullanılıyor.Siteler, fırsatını sunacakları yerin ve kampanyanın üyeler için yeni bir yer olması, farklı bir fırsat olmasına önem veriyor. Fırsat yayınlanmadan önce herhangi bir ücret alınmazken, bazı siteler, fırsattan yararlanmaya gelen müşteri gibi davranarak, işletmede verilen hizmetin kalitesini kontrol ediyor.Groupon’un Türkiye sitesi Şehirfırsatı.com’un Genel Müdürü Emre Ekmekçi, AA muhabirinin sorularını yanıtlarken, İstanbul, Ankara, İzmir, Bursa, Antalya, Adana, Samsun gibi büyükşehirlerde olmak üzere her gün üyelere 20’nin üzerinde, yüzde 90’a varan indirimlerle şehir fırsatları sunduklarını, Groupon’un dünyadaki en büyük 5. pazarı haline gelen Türkiye’de sehirfirsati.com’un 5 ayda 960 bin üyeye ulaştığını, günlük ortalama 2 bin 500 kupon sattıklarını anlattı.Ücretlendirme sisteminin tamamıyla performansları ve başarı ile doğru orantılı olduğuna işaret eden Ekmekçi, kampanyaya katılan üye sayısı doğrultusunda servis bedeli aldıklarını söyledi.Ekmekçi, fırsat sunan işyerlerinin dağılımını yüzde 40 yemek, yüzde 40 güzellik, yüzde 20 aktivite şeklinde sıralayarak, şu ana kadar toplam 300 bin kupon sattıklarını, 20 milyon lira tasarruf ettirdiklerini kaydetti.Her fırsatın farklı hedef kitlesi olduğunun altını çizen Ekmekçi, şu bilgileri verdi: "İftar gibi dönemsel fırsatların çok ilgi gördüğünün farkındayız. Ayrıca masaj, spa gibi stres giderici fırsatların da iyi sattığını görüyoruz. İnsanların normalde yapmadıkları, akıllarına gelmeyen, varlığından haberdar olmadıkları aktivite fırsatları sunduğumuz zaman çok kısa bir zaman zarfında üst limite ulaştığımızı görüyoruz. Örneğin İstanbul üzerinde helikopterle gezme gibi bir fırsat sabahın erken saatlerinde 650 kişilik üst limite ulaştı." Ekmekçi, sundukları fırsatların indirim oranının minimum yüzde 50 olduğunu, bu oranın yüzde 90’lara kadar çıkabildiğini kaydederek, KOBİ’lere 8 milyon liralık potansiyel iş yarattıklarını söyledi.Türkiye’de internetten alışveriş yapan kitlenin yüzde 70 oranla erkek iken, sitelerinde yüzde 70 kadın, yüzde 30 erkek dağılımı olduğunu kaydeden Ekmekçi, özellikle büyük şehirler haricinde daha küçük şehirlerin aktif şekilde alışveriş yaptığını kaydetti.Ekmekçi, Türkiye’de kupon kullanım oranı çok yüksek olduğuna dikkati çekerek, Türkiye’de 2011 yılında toplam pazarın 100 milyon liralık hacme ulaşmasını beklediklerini ifade etti.Başarılarını üye işyerine kaç tane yeni müşteri kazandırdıklarıyla ölçtüklerini belirterek, fırsatı alan üyeleri farklı yollarla fırsattan yararlanmaları konusunda teşvik ettiklerine dikkati çekti.Üyelerin sosyal medya veya email ile yapmak istedikleri aktiviteleri, şehirlerinde gitmek istedikleri ya da gitmeyi sevdikleri yerler ile ilgili taleplerini ilettiğini aktaran Ekmekçi, şu açıklamalarda bulundu: "Türkiye gibi turizmin ekonomide çok önemli bir yere sahip olduğu bir ülkede global bir şirket olmanın avantajını kullanarak çok yakında global fırsat havuzumuzu Türk kullanıcılarımızla paylaşacağız. Bir başka deyişle Groupon ŞehirFırsatı iş ortaklarımız için dünyadaki 20 milyon üzerindeki üyeye ulaşmak için bir köprü olacak. Böylece KOBİ’lere turizm gelirlerinde de katkıda bulunacağız. Türk kullanıcılar, sehirfirsati.com’da Londra’da bir restoran fırsatı, veya Paris’te bir konaklama fırsatı da görüp satın alabilecek. Aynı şekilde Türk işletmelerin de fırsatları Groupon’un diğer ülkelerindeki sitelerinde fırsat olarak sunulacak. Örneğin Türkiye;de bir restoran Groupon Londra sayfasında 4,5 milyon İngiliz kullanıcıya ulaşıp, global anlamda reklam yapma fırsatı yakalayabilecek."-"PAZARLIK YAPMAK TÜRK İNSANININ KANINDA VAR"- Grupfoni Üst Yöneticisi (CEO) Burak Hatipoğlu, Grupfoni’nin 500 bine yaklaşan üyesine toplam 6 şehirde hizmet verdiğini, günde ortalama 15 değişik fırsat sunulduğunu ve 750 civarında değişik işletmeyle anlaşmaya varıldığını anlattı.Hatipoğlu, 300 civarı ile İstanbul ağırlıkta olmak üzere 700’e yakın fırsat yayımladıklarını, müşterilere 145 bin kupon sattıklarını ve alışveriş yapanların bugüne kadar 20 milyon dolarlık tasarruf ettiğini kaydederek, şu bilgileri verdi: "Şimdiye kadar güzellik-kişisel bakım kampanyalarımızdan çok iyi geri dönüşler aldık. Ortalama yüzde 80-90 indirimli bu kampanyalarda yüksek sayılı satış rakamlarına ulaşabiliyoruz. En yüksek satışımızı ise 3 bin 527 ile Anadolu yakasının güzel mekanların birinde sunduğumuz kahvaltı fırsatı ile gerçekleştirdik. Sinema bileti fırsatını sunduğumuz gün de 3 bin adetlik bir satışımız oldu. Kampanyanın bir satış üst limiti olmasaydı bu satış ile 30 bini de bulurduk. Bunun dışında da ayrılan kontenjanların dolması sebebiyle kampanyalarımızı sık sık gün içinde sonlandırmamız gerekebiliyor." Toplamda 3,5&#8211;4 milyon dolarlık bir sektörden bahsedebileceğine ve aydan aya ciddi büyüme rakamları oluştuğuna dikkati çeken Hatipoğlu, kuponların kullanım oranının, yüzde 100’e yakın olduğunun altını çizdi.Hatipoğlu, işyerlerini sık sık teftişe çıktıklarını, fırsattan yararlanmaya gelen grupfoni müşterisi gibi davranarak işletmede verilen hizmetin kalitesini kontrol ettiklerini söyledi.Türk kullanıcısının "kolektif alım gücü" modeline gösterdiği ilginin yüksek olduğunu vurguluyan Hatipoğlu, şu değerlendirmelere yer verdi: "Türk insanı olarak lüksü ve markayı seviyoruz ama paramızın değerini de iyi biliyoruz. Ayrıca pazarlık yapmak Türk insanının kanında var. Bu iş modelinde fırsatlar önünüze pazarlığı yapılmış halde geliyor. Büyük kolaylık. İş modelinin sağladığı sosyallik olgusu da müşterilerimizin hoşuna gidiyor. Müşterilerimizin o güne kadar gerçekleştirmeye fırsat bulamadığı ya da cesaret edemediği hizmetlerden yararlanmasına ön ayak oluyoruz. Mesela yüksek fiyatı sebebiyle gidemediği bir restoranda fırsatımız sayesinde gidip harika bir akşam geçirdiği için bize e-posta gönderen sayısız müşteri mevcut."-BİR GÜN İÇİNDE 17 BİN 40 KİŞİ SATIN TURKUAZOO GİRİŞ BİLETİ ALDI- Grupanya Üst Yöneticisi (CEO) Esra Sertoğlu, Grupanya’nın, üye sayısı 250 bine ulaşırken, üyelerin satın aldığı fırsat sayısının 155 bine yaklaştığını, yayımlanan fırsatların üyelere sağladığı kazancın bugüne kadar toplam 10 milyon 500 bin lirayı geçtiğini söyledi.Bugüne kadar en çok ilgi gören fırsatlardan birinin 29 Eylül’de sundukları Turkuazoo girişi fırsatı olduğunu kaydeden Sertoğlu, "Grupanya’da sunduğumuz bu fırsatı bir gün içinde 17 bin 40 kişi satın aldı. Bu dünya çapında, yapılmış rekor satışlardan biridir. Ayrıca, sunduğumuz en çok ilgi gören fırsatlar arasında spa, masaj, yoga dersleri ve seçkin restoranlara yönelik sunduğumuz fırsatlar da yer alıyor" dedi.Sertoğlu, çok talep gören bir fırsatın cirosunun bir gün içerisinde 200 bin lirayı aşabildiğine dikkati çekerek, Grupanya’dan alışveriş yapanların yüzde 70’e yakınının kadın, 25-40 yaş arasında, büyük şehirlerde yaşayan kişiler olduğunu, genellikle ilk haftada fırsatların yüzde 10-15’inin kullanıldığını kaydetti.-75 ADET iPad İÇİN 35 BİN KİŞİ SİTEYE GİRDİ- yakala.co Kurucu Ortağı Mehmet Keteloğlu, sunulan fırsatların genel dağılımını, "yeme/içme", "kişisel bakım", "eğitim/kurs", "profesyonel hizmetler", "gezi/tur", "aktiviteler" ve "ürün" şeklinde sıralayan Keteloğlu, şu bilgileri verdi: "En hızlı satışı yapılan fırsat, site açılışında sunduğumuz özel baskılı ve içerikli ’iPad CMYLMZ Special Edition’ oldu. İçinde Yahşi Batı filminin senaryosu ve daha önce yayınlanmamış onlarca kamera arkası fotoğraf bulunan bu iPadler’in arkasında da Cem Yılmaz’ın imzası yer aldı. iPadler piyasa fiyatının yüzde 40 altında satışa sunuldu. Siteye girecek ilk 75 kişi bu ipad’i satın alabilecekti. Ancak aynı dakikalar içerisinde 35 bin kişi siteye girdi ve 221 kişi satın aldı. Biz 146 kişiyi mağdur etmedik, paralarını geri ödeyerek heveslerini de kırmadık. Onlara özel olarak 146 ipad daha hazırlandı." Sunulan fırsatlara bağlı olarak dağılım değişse de, genel olarak alışveriş yapan kitlenin yüzde 65’inin kadın, yüzde 35’inin erkek ve ağırlıklı olarak 25-40 yaş aralığında yer aldığını kaydetti.-"PAZARTESİ GÜNÜ CİROLAR DAHA DÜŞÜK"- Firmanya Yönetici Ortağı Metin Bencuya, Eylül 2010’da yayın hayatına geçen dünyanın kurumlara yönelik ilk grup satış sitesi Firmanya.com’da iş yerinin belirlediği en az müşteri sayısı kadar satış yapılmazsa hiçbir ücret ödemediğini kaydederek, iş yerinin istediği kadar ve üstü satış olduğunda üzerinden bir komisyon bedeli alındığını söyledi.Bencuya, şu ana kadar üyelerine bilişim hizmetlerinden dağıtıma, patent hizmetlerinden vize hizmetlerine, kahve otomatından, araç kiralamaya kadar farklı sektörlerden 16 teklif sunduklarını, sepet oranının ortalama 100-300 lira arasında bulunduğunu kaydetti.Firmanya’da en çok araç kiralama, havaalanı transfer, vize hizmetleri gibi firmaların satış ekiplerinin lojistiğine yönelik sunulan teklifler rağbet gördüğüne dikkati çeken Bencuya, havaalanı transfer hizmetinin, iş yerinin verdiği maksimum rakama en çabuk ulaşan teklif olduğunu söyledi.Bencuya, şu anki sistemde Pazartesi gününün cirolarının daha düşük olduğunu kaydederek, hafta başı olduğundan insanların ilk önce kendi işlerine yoğunlaştığını, daha sonra fırsatları takip ettiklerinin söylenebileceğini belirtti.Türkiye’de e-ticaret hacminin 2003 yılından 2008 yılına kadar her yıl ortalama iki kat artış göstererek 9 milyar lira seviyesine ulaştığını ve 2009 yılında kriz ortamına rağmen yüzde 10’dan fazla büyüme ile 10 milyar lira seviyesini aştığını kaydeden Bencuya, 2010 yılı ilk 4 ayı itibariyle 4,5 milyar liraya ulaşan e-ticaret hacminin, üçüncü çeyrekte yüzde 46’lık bir büyüme gösterdiğine dikkati çekti.Bencuya, "Türkiye’nin, grup satın alma servislerinin hızla gelişim gösterdiği ve rekabetin gerçekten tavan yaptığı bir dönem içinde bulunuyoruz.Hızla büyüyen bu pazarda, 2011 yılı itibariyle temel oyuncuların ve niş alanlara yönelenlerin süreklilik sağlayacağı görüşündeyiz" dedi.</TEXT>
</DOC>
