<DOC>
<DOCNO> 1325962 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5b7500/l/0l0smilliyet0n0btr0cturkiye0enin0enotu0ebirkac0eaya0eartar0cekonomi0chaberdetay0c0a50b110b20a10a0c1310a4230cdefault0bhtm/story01.htm </URL>
<DATE> 2010/11/05 </DATE>
<TIME> 01:00:12.0 </TIME>
<AUTHOR>  </AUTHOR>
<HEADLINE>
t��rkiye���nin notu birka�� aya artar
</HEADLINE>
<TEXT>MELİS ŞENERDEMKısa süre önce yayımladığı Türkiye raporuyla dikkatleri üzerine çeken haftalık İngiliz dergisi Economist’in Avrupa editörü John Peet, Türkiye’nin ekonomik anlamda oldukça iyi performans gösterdiğini ve birkaç ay içinde notunun yatırım yapılabilir seviyeye artırılmasını beklediğini söyledi. Economist dergisinin düzenlediği “Değişim Sürecinde Türkiye-Türk Hükümetiyle 18. Yuvarlak Masa Toplantısı” için İstanbul’a gelen Peet, Milliyet’in sorularını yanıtladı.Peet, Türkiye’nin ekonomik performansı konusunda “Türkiye gelecekte önde gelen beş gelişen piyasa arasında yer alabilir. Bazı açılardan Türkiye BRIC (Brezilya, Rusya, Hindistan ve Çin) içinde olmayı Rusya’dan daha çok hakediyor. Rusya doğal kaynaklara çok bağımlı. Türkiye ise ekonomisini farklılaştırıyor. Türkiye’nin kredi notunun birkaç ay içerisinde yatırım yapılabilir seviyeye çıkarılacağına inanıyorum” değerlendirmesini yaptı. ABD Merkez Bankası Fed’in son tahvil alım kararıyla birlikte gelişen piyasalara daha fazla sermaye girişi olacağına işaret eden Peet, Türkiye’nin de Brezilya ve Çin gibi bu parayı çekecek önemli bir merkez olduğunu, bunun kur üzerinde baskı yaratabileceğini söyledi. Ancak Peet, “Euro dolar karşısında yükseldiği için bunun Türkiye üzerinde çok sarsıcı bir etkisi olmayabilir” dedi. Economist editörü ayrıca Türkiye’de tarihsel olarak kur krizinin hep liranın çok değer kaybetmesiyle ortaya çıktığını hatırlatarak, “O nedenle şimdi diğer uçta olması daha iyi” dedi. AK Parti İstanbul ve İzmir’dekileri anlamalıTürkiye’deki siyasi ve toplumsal kutuplaşmaya da değinen John Peet, “AK Parti muhalefetle daha fazla işbirliği yapıp İstanbul ve İzmir’deki insanların neden kendi partisine diğer yerlerdeki kadar destek vermediğini anlamaya çalışmalı” dedi. Peet ayrıca,  Başbakan Recep Tayyip Erdoğan’ın dış politika konularında bazen agresif bir söylemi olduğunu, bu konuları daha iyi bir diplomasi dili kullanan Dışişleri Bakanı Ahmet Davutoğlu’na bırakmasının daha iyi olabileceğini de ekledi.Konut kredisi için bankaya gitmeyin.</TEXT>
</DOC>
