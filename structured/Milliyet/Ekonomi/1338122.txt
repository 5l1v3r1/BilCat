<DOC>
<DOCNO> 1338122 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/faffbc4/l/0l0smilliyet0n0btr0cikinci0eelde0edost0ekazigina0edikkat0e0cekonomi0csondakika0c160b110b20a10a0c13150a450cdefault0bhtm/story01.htm </URL>
<DATE> 2010/11/17 </DATE>
<TIME> 03:02:09.0 </TIME>
<AUTHOR>  </AUTHOR>
<HEADLINE>
ikinci elde "dost kaz������na" dikkat!
</HEADLINE>
<TEXT>İkinci el otomobil pazarında son dönemde müşteriler en çok, "aracın kilometresiyle oynanması" tuzağına düşüyor.AA muhabirinin yaptığı araştırmaya göre, yaşanan ekonomik krizle sıfır otomobil arzındaki aksaklığa bağlı olarak ikinci ellerdeki fiyat artışı, sıfır otomobilde oluşan kuyrukların erimeye başlaması ve otomobil teslimlerinin hızlanmasıyla durdu. Hatta piyasadaki Kurban Bayramı hareketliliğine rağmen otomobil fiyatlarında düşüşler yaşanmaya başladı.Konya’da ikinci el otomobil satışı yapan Rıfat Çenesiz, fiyatı 20 bin lira civarında seyreden orta sınıf araçların yaklaşık bin lira ucuzladığını söyledi.İkinci elde fiyatların, yeni sıfır otomobillerin piyasaya girmesine paralel olarak bayram sonu bir miktar daha ucuzlayacağını tahmin ettiklerini anlatan Çenesiz, son dönemde otomobil satışında başvurulan bazı yeni hilelere de dikkat çekti.Son dönemde "Aracın kilometresiyle oynanma ve araç gösterilmeden kapora istenmesi" şeklindeki dolandırıcılık hilelerinin yaygınlaştığını anlatan Çenesiz, şunları kaydetti: "İkinci el otomobilin yaptığı kilometre, özel cihazlar kullanılarak düşürülüyor. Bu işlemle, söz konusu otomobilin çok az kullanıldığı izlenimi verilerek tüketici yanıltılıyor, araç değerinden daha yüksek fiyata satılıyor.Örneğin normalde 30 bin avro değerinde satılabilecek bir otomobilin 200 bin olan kilometresi bu yöntemle 70-80 bine düşürülerek, 34-35 bin avrodan satılabilir.Yani tüketici böyle bir otomobile değerinden 3-4 bin avro daha fazla ödeyebiliyor. Bu konuda çözüm, otomobilin satın alınmadan önce mutlaka yetkili servise gösterilmesidir. Çünkü, yetkili serviste yapılan ölçümler sonunda otomobilin kilometresinin oynanıp oynanmadığı kesin bir şekilde anlaşılır. Yüksek kilometreli araçların düşük kilometreli gibi satılması tuzağına ise en çok ’tanıdığa güvenenler’ düşüyor. Bu nedenle otomobili en yakınınızdan ya da tadığınızdan bile satın alsanız mutlaka yetkili servise gösterin." Son dönemde ikinci elde yaygınlaşan bir başka otomobil satış hilesinin ise "araç gösterilmeden kapora istenmesi" olduğunu ifade eden Çenesiz, şöyle devam etti: "Bu yöntem internetten otomobil satışlarında kullanılıyor. Sahte otomobil resimlerini kullanan kötü niyetli kişiler, bu araca emsallerine göre daha uygun fiyat istiyor. Özellikle başka bir ilden bu araca talip olan müşterilere ise ’Acil satılık. Bu arabayı kaçırmaman için şu hesaba bir miktar kapora yatırman gerekiyor’ denilerek, pek çok kişiden kapora toplayıp ortadan kayboluyorlar. İnternetten ikinci el otomobil arayan kişilerin bu sahtekarlara karşı çok dikkatli olmaları, aracı görmeden kesinlikle hiç bir şekilde kapora ödememeleri gerekir."İkinci el otomobil ilanları için doğru adresYorum yaz</TEXT>
</DOC>
