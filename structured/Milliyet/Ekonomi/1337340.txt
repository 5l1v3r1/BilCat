<DOC>
<DOCNO> 1337340 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fa8d427/l/0l0smilliyet0n0btr0cfitch0esekerbank0ein0enotunu0eartirdi0cekonomi0csondakika0c150b110b20a10a0c13147560cdefault0bhtm/story01.htm </URL>
<DATE> 2010/11/15 </DATE>
<TIME> 15:00:58.0 </TIME>
<AUTHOR>  </AUTHOR>
<HEADLINE>
fitch ��ekerbank'��n notunu art��rd��
</HEADLINE>
<TEXT>Uluslararası Kredi Derecelendirme Kuruluşu Fitch Ratings, Şekerbank’ın uzun vadeli ulusal notunu iki kademe birden artırarak "BBB "dan "A"ya yükseltti.Şekerbank tarafından yapılan açıklamaya göre, bankanın yıllık değerlendirme süreci kapsamında Fitch Ratings, Şekerbank’ın "BBB " olan uzun vadeli ulusal notunu "A"ya, "B" olan uzun vadeli yerli ve yabancı para cinsinden notunu "B "ya yükseltirken, genel görünümünü ise "istikrarlı" olarak teyit etti.Fitch’in derecelendirme raporunda, Şekerbank’ın derecelendirme notunun dış destek olmaksızın bankanın kendi finansal gücünü yansıttığına vurgu yapılarak, Şekerbank’ın KOBİ’ler, mikro-küçük işletmelerdeki uzmanlığının, derecelendirmede önemli role sahip olduğu kaydedildi.Şekerbank Yönetim Kurulu Başkanı Hasan Basri Göktan, açıklamada yer verilen değerlendirmesinde şunları ifade etti: "Fitch, Şekerbank’ın uzun vadeli ulusal notunu, içinde bulunduğumuz uluslararası ekonomik konjonktürde ve sektörde nadir rastlanır bir şekilde 2 kademe birden artırarak ’A’ya yükseltmiştir. Bu artırıma, Şekerbank’ın kendi içsel mali gücü, KOBİ’ler, mikro-küçük işletmelere odaklı örnek çalışmaları, ulusal düzeydeki yaygınlığı, kırsal kesime ve Anadolu’ya yakınlığı dayanak olarak gösterilmiştir.Ödenmiş sermayesini son üç yılda yüzde 500 oranında artıran ve 58 yıldır Türkiye ile birlikte büyüyen bir banka olarak sektördeki bu farklı özel konumumuz, Bankamızın en büyük gücüdür. Bu gücü, üreten esnafımıza, işletmelerimize ve bankacılık hizmetlerinden yeterince faydalanamayan kesimlere ulaştırmaya devam edeceğiz."Konut kredisi için bankaya gitmeyin.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
