<DOC>
<DOCNO> 1338110 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fb54472/l/0l0smilliyet0n0btr0callianz0ein0egelirleri0e240e40emilyar0eeuro0eoldu0cekonomi0chaberdetay0c170b110b20a10a0c13152240cdefault0bhtm/story01.htm </URL>
<DATE> 2010/11/17 </DATE>
<TIME> 03:01:37.0 </TIME>
<AUTHOR>  </AUTHOR>
<HEADLINE>
allianz�����n gelirleri 24.4 milyar euro oldu
</HEADLINE>
<TEXT>EKONOMİ SERVİSİ2009’un aynı döneminde bu rakam, 22 milyar euro civarındaydı. Grubun üç aylık faaliyet kârı ise yüzde 2.3 artışla geçen yılın üçüncü çeyreğindeki 2 milyar euro’dan 2.1 milyar euro’ya yükseldi.Yüksek çıkan vergi harcamaları üçüncü çeyrek net gelire etkisini gösterdi, net gelir 1.3 milyar euro olarak gerçekleşti. 2009’un üçüncü çeyreğindeki 1.4 milyar euro tutarındaki rakamla karşılaştırıldığında net gelirde yüzde 8.8 düşüş yaşandı.Allianz SE CEO’su Michael Diekmann, “9 aylık faaliyet kârımızı yüzde 19.8 oranında artırarak 6.1 milyar euro’ya ulaştık. Bu güçlü performansımızla, tam yıl faaliyet kârımızın artı eksi 500 milyon euro ile 7.2 milyar euro olan hedef aralığımızın üst sınırlarına doğru yöneleceğini tahmin ediyorum. Ayrıca, 2005 yılından bu yana ilk kez bir yılı 100 milyar euro’nun üzerinde toplam gelirle kapatacağız” dedi.Yapılan açıklamaya göre, grubun ödeme gücü oranı 2010’un ikinci çeyreğinde yakalanan yüzde 170’in ardından, 30 Eylül 2010 itibariyle de yüzde 168 olarak gerçekleşti.</TEXT>
</DOC>
