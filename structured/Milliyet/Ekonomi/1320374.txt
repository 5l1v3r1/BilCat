<DOC>
<DOCNO> 1320374 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f435c88/l/0l0smilliyet0n0btr0c0edomates0eguvesi0etarim0etv0enin0ehit0ei0eoldu0cekonomi0csondakika0c0a20b110b20a10a0c130a91260cdefault0bhtm/story01.htm </URL>
<DATE> 2010/11/02 </DATE>
<TIME> 17:01:22.0 </TIME>
<AUTHOR>  </AUTHOR>
<HEADLINE>
"domates g��vesi", tar��m tv���nin "hit"i oldu
</HEADLINE>
<TEXT>Domateste fiyat artışının nedenleri arasında gösterilen "domates güvesi-tuta absoluta", "Tarım TV"nin "hit"i oldu.Tarım ve Köyişleri Bakanlığı Yayın Dairesi Başkanlığı bünyesinde 22 Ekim’de internet üzerinden yayın hayatına başlayan "Tarım TV"de, "en çok tıklanan video" domates güvesi oldu. Şimdiye kadar 7 bine yakın çiftçi, domates güvesi ve mücadelesi ile ilgili bilgi verilen videoyu izlerken, yoğun ilgi üzerine, aynı anda videoyu daha fazla kişinin açmasını sağlamak üzere, ’domates güvesi’ videosu, iki ayrı dosya halinde sunulmaya başlandı.AA muhabirinin edindiği bilgiye göre, Tarım ve Köyişleri Bakanlığı Yayın Dairesi Başkanlığı bünyesinde 22 Ekim’de, "www.tarimtv.gov.tr" internet adresi üzerinden yayın hayatına başlayan "Tarım TV"yi, ilk gün, bini yurtdışından olmak üzere yaklaşık 35 bin kişi "tıkladı." Yayın Dairesi Başkanı Recep Tezgel, tıklamaların bilgisayar bazında değerlendirildiğini belirtirken, ilk gün 35 bin civarında değişik bilgisayardan yayının izlendiğini tespit ettiklerini, yurtdışından da büyük bölümü Almanya’dan olmak üzere bin civarında izleyicinin kendilerini takip ettiğini söyledi. Tarım TV’nin hemen hemen hiç tanıtımı olmamasına karşın, halen günde 5 bin değişik bilgisayardan yayınların takip edildiğini belirten Tezgel, bunlardan bininin doğrudan yayınları izlediğini, ortalama 4 bininin ise Tarım TV’ye yüklenen tarımla ilgili videoları izlediğini kaydetti.Tezgel’in verdiği bilgiye göre, Tarım TV’nin sitesine, bakanlık, bitkisel üretim, hayvansal üretim, ekotarım, tarım ve çocuk, gıda ve beslenme, tarım ve yaşam, iş güvenliği, organik tarım gibi konu başlıklarında 300 civarında bilgilendirme videosu koydu.Bitkisel üretim başlığı altında yer alan "domates güvesi-tuta absoluta" videosu, şimdiye kadar 7 bine yakın "tık’ alarak, "en çok izlenenler" listesinde açık ara ile ilk sırada yer aldı. Türk tarımının en önemli yapısal sorunları arasında yer alan "Arazi Toplulaştırılması" ile ilgili video şimdiye kadar 1641 kez izlendi. Karpuz yetiştiriciliği ile ilgili video 1462 izleme ile 3. sırada, pepino yetiştiriciliği ile ilgili video ise 1390 izleme ile 4. sırada yer buldu.Tarım TV’nin 24 saat yayımda olduğunu, her sabah 2 saatlik canlı yayında tarım gündeminin değerlendirildiğini anlatan Tezgel, yayınların içeriğinin zenginleştirilmesi için gelecek hafta sektör paydaşları ile bir toplantı yapacaklarını söyledi.Televizyonun tarım il müdürlükleri ve tarım danışmanları aracılığı ile hedef kesimlere duyurulmaya çalışıldığını kaydeden Recep Tezgel, tarım danışmanlarının da il ve ilçelerindeki tarımla ilgili haberleri yapıp Tarım TV’ye gönderebildiğini, bu nedenle tarım haberleri konusunda çok geniş bir "muhabir ağına" sahip olduklarını vurguladı.Özellikle Almanya’dan Kazakistan’a kadar yurtdışından gelen izleyici talepleri ve günlük izleyici sayısı dikkate alınırsa, Tarım TV’nin sektör için ne kadar ihtiyaç olduğunun görülebileceğine işaret eden Tezgel, yaptıkları belirlemelere göre, "Tarım TV"nin, "görsel hizmet veren dünyadaki sayılı tarım kanallarından", "kamunun sahip olduğu ilk tarım televizyonlarından" biri olduğunu bildirdi.Tarım TV’de, çiftçiler, canlı yayınları izleyebilecekleri gibi, aynı sitede yayımlanan video arşivlerinden, ilgilendikleri tarımsal üretim konularında bilgi alabilecek. Tarım ve Köyişleri Bakanlığı’nın bilgilendirme videoları 24 saat hizmetlerinde olacak.</TEXT>
</DOC>
