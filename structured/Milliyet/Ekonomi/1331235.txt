<DOC>
<DOCNO> 1331235 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f724622/l/0l0smilliyet0n0btr0cbayram0esekerleri0egorucuye0ecikti0cekonomi0csondakika0c0a80b110b20a10a0c131170a40cdefault0bhtm/story01.htm </URL>
<DATE> 2010/11/08 </DATE>
<TIME> 13:01:49.0 </TIME>
<AUTHOR>  </AUTHOR>
<HEADLINE>
bayram ��ekerleri g��r��c��ye ����kt��
</HEADLINE>
<TEXT>Kurban Bayramı’nın yaklaşmasıyla birlikte bayram şekerleri de görücüye çıktı. Marketlere ve alışveriş merkezlerine şeker stantları kurulmaya başlandı.AA muhabirinin aldığı bilgiye göre, şeker ve çikolata fiyatlarında geçen yıla oranla önemli oranda değişiklik olmadı. Çikolatalı ve meyveli şekerler kilosu 5-10 liradan, kaliteli çikolatalar kilosu 22-25 liradan, yaprak çikolatalar ise kilosu 20-30 liradan satışa çıktı.Bayramda ’el öpmeye’ gelen çocuklara ikram edilen ucuz kağıtlı meyveli şekerler kilosu 3-6 liradan, lokum çeşitleri ise kilosu 3 ila 15 lira arasında değişen fiyatlarla müşteri beklemeye başladı.Şeker ve lokum üreticilerinden Hamdi Çarşıbaşı, AA muhabirine yaptığı açıklamada, şeker fiyatlarının büyük bölümünün geçen yılla aynı düzeyde kaldığını, fiyatlarda kayda değer bir artış olmadığını belirterek, şunları söyledi: "Şeker fiyatları genelde geçen yılki fiyatlardan satılıyor. Bazı pahalı çikolataların fiyatlarında yüzde 10 oranında artış oldu ama diğer çeşitler aynı kaldı. Şeker ve lokum üretiminde kullanılan toz şeker fiyatları artmayınca, diğer fiyat artışlarını firmalar üretime yansıtmadı. İthal edilen bazı ara ürünlerin fiyatları da değişmedi. Vatandaşın bütçesine göre her tür şeker ve çikolata piyasada var."-MERDİVEN ALTI ŞEKERLERE DİKKAT- Tüketicilerin bilinen markaları tercih etmelerini de isteyen Çarşıbaşı, şöyle dedi: "Bazı merdiven altı kalitesiz şekerler, yine piyasada çıkabilir. Bu tür şekerlerde sağlık açısından son derece zararlı maddeler kullanılıyor. Bu tür şekerlerde gıda boyası yerine daha ucuz olduğu için tekstil boyaları bile kullanılabiliyor. Maliyeti düşürmek için akla hayale gelmedik kalitesiz ve sağlıksız malzemeler kullanılabiliyor. Vatandaşlarımız bilinen tanınmış markaları tercih etsinler. Ucuz diye sağlıksız şekerlere yönelmesinler. Şekerin ambalajı sizi etkilemesin."Bazı şeker çeşitlerinin kilogram satış fiyatları TL olarak şöyle:  Şeker çeşidi             Kilogram fiyatları Çikolatalı şekerler    5-10 Çikolata                      20-25 Yaprak çikolata         20-30 Lokum çeşitleri         3-15 Meyveli drajeler        10-25 Kağıtlı şekerler         3-10 Badem şekeri           15-25</TEXT>
</DOC>
