<DOC>
<DOCNO> 1339171 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fba2e80/l/0l0smilliyet0n0btr0c10emilyon0emezuna0ekredi0eaffi0e0cekonomi0csondakika0c170b110b20a10a0c13153730cdefault0bhtm/story01.htm </URL>
<DATE> 2010/11/17 </DATE>
<TIME> 15:00:16.0 </TIME>
<AUTHOR>  </AUTHOR>
<HEADLINE>
1 milyon mezuna kredi aff��!
</HEADLINE>
<TEXT>Yüksek Öğrenim Kredi ve Yurtlar Kurumu (YURTKUR) verilerine göre, kuruma harç ve öğrenim kredisi borcu olanların sayısı 1 milyonu geçiyor. Borcun rakamsal değeri 1.5 milyar lirayı buluyor. Borcunu hiç ödeyemeyen ve bu nedenle haciz uygulaması başlatılan öğrenci sayısı ise 200 bin civarında. Hacize düşen öğrencilerin ortalama borcu 2 ile 8 bin lira arasında değişiyor. Bunun da rakamsal değerinin 250 milyon lira olduğu ifade ediliyor.ANAPARAYA TAKSİT Katkı ve kredi borcu okulun normal bitim süresinden başlayarak iki yıl içerisinde ve kredi alınan sürenin yarısı kadar zamanda 3'er aylık taksitler halinde ödeniyor. Bu plan dahilinde ödenemediği takdirde de borca aylık yüzde 2.5 oranında faiz işliyor. Bu da borcun katlanarak büyümesine neden oluyor. Borç yapılandırma taslağı ile haciz durumuna düşen 200 bin ve borcuna faiz işlemeye başlayan 800 bin öğrencinin borçları geçmişe dönük faizler silinerek anapara üzerinden yeniden taksitlendirilecek. YURTKUR Genel Müdürü Hasan Albayrak, "Anaparaya dokunmadan faiz borçları peşin veya taksitli ödemeye bağlı olarak silinecek.Geçen senede benzer bir yapılandırma sözkonusuydu. Bu kapsamda YURTKUR'a 289 bin kişi başvurdu. 2009'daki faiz affına başvuramayan, başvurduğu halde borçlarını düzenli ödeyemeyenler bu düzenlemeyi kaçırmasın" dedi. Öte yandan, Hasan Albayrak, 2011'de burs ve kredi rakamının da en az 240 lira olacağını açıkladı. Albayrak, daha önceki yıllarda yüzde 10 zamlanan kredi ve burs miktarlarının bu sene ilk defa yüzde 20 oranında zamlandığını söyledi.Çiftçinin elektrik borcuna indirim yapılacak Yeniden yapılandırma TEDAŞ'a borcu olanların da yüzünü güldürecek. Bunlar arasında tarımsal üretimle uğraşanların ağırlığı büyük. TEDAŞ'tan elektrik kullanan sadece tarımsal sulamada 108 bin 721 abone bulunuyor. Enerji Bakanlığı'ndan edinilen bilgilere göre, kurumun bu çiftçilerden 1 milyar TL'nin üzerinde alacağı var. TEDAŞ'ın genel aydınlatmadan 2 milyar 528 milyon TL ve resmi dairelerden 879 milyon TL alacaklı olduğu belirtiliyor.5 bin mağdur KOBİ'ye kolaylık Borç yapılandırması küçük ve orta büyüklükteki işletmeler (KOBİ) için de can suyu olacak. Yapılan düzenlemeden 5 bine yakın KOBİ yararlanacak. Getirilen taslak, özellikle KOSGEB ile ihtilaflı hale gelmiş olan KOBİ'lerin borçlarını ödemelerini kolaylaştıracak. KOSGEB desteklerinden yararlanan ancak kurumla ihtilafa düşen KOBİ'ler, alınan desteğin ana parasını ödemek kaydıyla faiz yükünden kurtulacak.OSB'lerin omzundaki borç faizleri silinecek Taslak Organize Sanayi Bölgeleri'ni (OSB) de etkileyecek. Türkiye'de 263 adet OSB bulunuyor. Sanayi bölgelerinde 36 binin üzerinde firma yaklaşık 500 bin kişiye istihdam sağlıyor. OSB'ler yasa gereği kendi elektriklerini üretip satıyor. Ya da dışarıdan alım yapıyor. Bu sistemde özellikle 2009'da etkisi görülen krizle birlikte birçok OSB satın aldığı elektriğin parasını ödeyemedi. Bazı OSB'lerin üç yıl öncesine dayanan ağır faiz yükü bulunan borçları bulunuyor. Bu rakam bazı OSB'lerde milyonlarca dolara ulaşıyor. Getirelen düzenleme ise OSB'ler bu faiz yükünden kurtulmuş olacak. (Sabah)Konut kredisi için bankaya gitmeyin.Yorum yaz</TEXT>
</DOC>
