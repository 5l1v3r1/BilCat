<DOC>
<DOCNO> 1336398 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fa3d3a5/l/0l0smilliyet0n0btr0cyunanlilar0eturkiye0ede0eis0eariyor0cekonomi0chaberdetay0c150b110b20a10a0c13145620cdefault0bhtm/story01.htm </URL>
<DATE> 2010/11/15 </DATE>
<TIME> 01:00:50.0 </TIME>
<AUTHOR>  </AUTHOR>
<HEADLINE>
yunanl��lar t��rkiye���de i�� ar��yor
</HEADLINE>
<TEXT>TAKİ BERBERAKİS AtinaGelişme, Yunanistan’ın önde gelen gazetelerinden Kathimerini’nin dünkü sayısında birinci sayfadan duyuruldu. Gazetenin haberine göre bu yıl içinde onlarca Yunanlı İstanbul’daki Yunan Başkonsolosluğu’na “Bize İstanbul’da iş bulun” talebiyle dilekçe gönderdi.Gazeteye konuşan konsolosluk yetkilileri bu başvuruların konsolosluk tarihinde “bir ilk” olduğunu, geçen yıla kadar bir Yunanlının iş bulma amacıyla kendilerine başvurmasının söz konusu olmadığını belirttiler. Aynı yetkililerin ifadesine göre Türkiye’de Yunanistan’daki asgari maaşın yarısı paraya iş aranması, komşu ülkedeki işsizlerin “çaresiz” durumda olduğunu gösteriyor.Batmanın eşiğinden Avrupa Birliği (AB) ve Uluslararası Para Fonu’nun (IMF) 110 milyar euro’luk yardım sayesinde kurtulan Yunanistan’da nüfusun yüzde 25’i yoksulluk sınırı olarak belirlenen ayda 470 euro’dan az gelirle yaşıyor. Ülkede işsizlik son verilere göre yüzde 12.6’ya ulaşmış durumda. Nüfusun yüzde 92’si krizden bu yana gıda harcamalarını kıstığını belirtirken, yüzde 54’ü de dışarıdan aldığı yardımla geçinebildiğini söylüyor.Buna karşılık yılın ilk yarısında çift haneli büyüme yakalayan Türkiye’de ağustos döneminde işsizlik iki puan düşerek yüzde 11.4’e geriledi. ‘Gülme komşuna gelir başına’Selanik’teki Türk-Yunan İş Konseyi bürosuna da çok sayıda başvuru yapılıyor. Kathimerini’ye göre Türk-Yunan İş Konseyine başvuran ve Türkiye’de iş arayan Yunanlılar yüksek tahsilli ve Türkçe bilen uzman adayları. Kathimerini’nin haberi Yunan televizyonlarında da ilginç yorumlara neden oldu. Skai TV’de dün sabah yayınlanan haber-programda Kathimerini’nin haberine dikkati çekilirken “Gülme komşuna gelir başına”, “Eskiden Türkiye’yi tiye alırdık, şimdi başımıza gelene bak, orada iş arıyoruz” yorumları yapıldı.</TEXT>
</DOC>
