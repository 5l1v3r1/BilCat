<DOC>
<DOCNO> 1339686 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fbe2cac/l/0l0smilliyet0n0btr0czeytinyaginda0ehedef0edunya0e20enciligi0eama0eihracat0edusuyor0cekonomi0chaberdetay0c180b110b20a10a0c13154760cdefault0bhtm/story01.htm </URL>
<DATE> 2010/11/18 </DATE>
<TIME> 01:01:01.0 </TIME>
<AUTHOR>  </AUTHOR>
<HEADLINE>
zeytinya����nda hedef d��nya 2���ncili��i ama ihracat d������yor
</HEADLINE>
<TEXT>İZMİR AnkaZeytinyağında dünya ikinciliğini hedefleyen Türkiye, ihracatta mevcut payını koruyamıyor. 2000’li yıllarda her yıl ortalama 8 milyon zeytin ağacı dikerek 170 milyon zeytin ağacı varlığına ulaşan Türkiye, önümüzdeki 2-3 yılda üretimde 650 bin tonluk yıllık rekolteye ulaşarak, İspanya’nın ardından dünya ikinciliğini hedefliyor. Ancak, Türk zeytinyağı sektörünün son 5 yıldır eksi veren ihracat karnesi bu hedefi gölgeliyor.Türkiye İhracatçılar Meclisi Başkan Vekili ve Ege Zeytin ve Zeytinyağı İhracatçıları Birliği’nden yapılan açıklamada, zeytinyağı ihracatındaki çelişkiye dikkat çekildi. Açıklamaya göre, hasat telaşının yaşandığı, yaklaşık 160 bin tonluk zeytinyağı, 325 bin tonluk sofralık zeytin rekoltesinin beklendiği zeytin ve zeytinyağı sektörü ihracatta, eski sezonlardaki başarısını mumla arar hale geldi. 2000-01 sezonunda 91 bin tonluk, 2004-05 sezonunda ise 92 bin tonluk altınsıvı ihraç eden Türkiye, 2009-10 sezonunu 23 bin 200 tonda kapattı. 2004-05 sezonunda 92 bin tonluk ihracat karşılığı 293.8 milyon dolarlık döviz girdisi sağlayan sektörün son sezondaki ihracatı ise 80.7 milyon dolar seviyesinde kaldı. 2004-05 sezonuna göre Türk zeytinyağı sektörünün ihracattaki erimesi yüzde 73’e ulaştı.Hammadde fiyatları zorluyorTürkiye zeytinyağı ihracatındaki kan kaybının ana nedeninin Türkiye’deki hammadde fiyatlarının dünya fiyatlarının üstünde olması ve kaliteli hammadde temininde yaşanan sorunlar olduğunu belirten Türkiye İhracatçılar Meclisi Başkan Vekili ve Ege Zeytin ve Zeytinyağı İhracatçıları Birliği Yönetim Kurulu Başkanı Ali Nedim Güreli, “Türk zeytin ve zeytinyağı ihracatçısı ihracat pazarlarındaki konumunu korumak ve güçlendirmek için dahilde işleme rejimi (DİR) kapsamında ihracat kaydıyla ithalat iznini 4 yıldır istiyor. Bu izin verilmediği için pazarlarda kan kaybediyoruz. 3-4 sene sonra Türkiye’de rekolte arttığında Türk zeytin ve zeytinyağını ihraç edebilmemiz için şimdiden pazarda olmamız gerekiyor” dedi.Raflardan çıkılıyorUluslararası market zincirlerinde Türk markalı zeytin ve zeytinyağları ile yer alan Türk ihracatçılarının, Türkiye’de ürün bulamadıkları için raflardan çıkmak zorunda kaldığını hatırlatan Güreli şöyle konuştu: “Uluslararası marketlerin rafları fethedilmiş kale gibidir. Bu raflardan çıktığınız zaman kaleniz düşmüş olur. Bizler, yeni raflara girmek isterken mevcut rafları koruyamıyoruz.” Zeytin, zeytinyağı ihracatını geçtiTürkiye, 2009/10 sezonunda 23 bin 200 ton zeytinyağı ihracatı karşılığı 80 milyon 721 bin dolarlık döviz girdisi elde etti. Türk zeytinyağı sektörü, 2008/09 sezonunda ise 27 bin 535 tonluk zeytinyağı ihraç ederek 91 milyon 579 bin dolarlık döviz girdisi elde etmişti. Son iki sezondur zeytinyağı ihracatını geçen zeytin ihracatı, 2009/10 sezonunda da zeytinyağı ihracatını geride bıraktı. Türkiye zeytin ihracatından, 115 milyon 241 bin dolarlık döviz girdisi elde etti. Zeytin ihracatında siyah zeytin ihracatı 92 milyon 200 bin dolarlık payla aslan payını alırken, yeşil zeytin ihracatı 23 milyon 40 bin dolar oldu. Zeytin ihracatında Almanya, Romanya ve Bulgaristan ilk üç ülke oldu.</TEXT>
</DOC>
