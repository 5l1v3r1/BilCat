<DOC>
<DOCNO> 1327607 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f60f74d/l/0l0smilliyet0n0btr0cturkiye0ezew0eendeksi0ende0een0eyuksek0enotu0ealdi0cekonomi0csondakika0c0a50b110b20a10a0c1310a70a10cdefault0bhtm/story01.htm </URL>
<DATE> 2010/11/05 </DATE>
<TIME> 17:00:25.0 </TIME>
<AUTHOR>  </AUTHOR>
<HEADLINE>
t��rkiye zew endeksi���nde en y��ksek notu ald��
</HEADLINE>
<TEXT>Avrupa Ekonomi Araştırma Merkezi (ZEW) Uluslararası Finans Direktörü Michael Schröder, Türkiye’nin de dahil edildiği ZEW Ekonomi Güven Endeksi ekim ayı sonuçlarının Türkiye’nin Avrupa bölgesi içerisinde en yüksek nota sahip olduğunu gösterdiğini bildirdi.Schröder, Avrupa Ekonomik Araştırma Enstitüsü ile Erste Group Bank tarafından oluşturulan ZEW/Erste Güven Endeksi’ne Türkiye’nin de ekim ayından itibaren dahil etmesi dolayısıyla düzenlenen basın toplantısında yaptığı konuşmada, Zew’in Haziran 2007’den beri yayınlanan ve Avrupa’nın en fazla takip edilen güven endeksi olduğunu söyledi.Endekse Almanya ve Avusturya’nın yanı sıra Orta ve Doğu Avrupa’dan Hırvatistan, Macaristan, Romanya, Çek Cumhuriyeti, Slovakya, Polonya ve Sırbistan’ın dahil olduğunu, Almanya’dan yaklaşık 300 katılımcının bulunduğunu dile getiren Schröder, 7 Orta ve Doğu Avrupa ülkesinden toplam 114 katılımcı varken Türkiye’nin 61 katılımcıyla ankete katıldığını anlattı.Katılımcıların finans sektöründen ekonomistler, hazineciler, finansal piyasalar ve ekonomik gidişatla ilgili görüş oluşturabilen üst düzey karar vericiler ve reel sektör temsilcilerinden oluştuğunu belirten Schröder, güven anketinde ekonomik durum ve beklentilere ilişkin, enflasyonun gidişatı, kısa ve uzun vadeli faizlerin seyri, borsaların seyri ve döviz hareketleriyle ilgili toplam 7 soru sorulduğunu, ayrıca her ankette bir tane de özel soru bulunduğunu ifade etti.Schröder, soruların genellikle "artıyor", "düşüyor" ve "sabit kalıyor" gibi 3 kategoride cevaplandırıldığı güven anketinin öncü gösterge niteliği taşıdığını ve ekonomik aktivitedeki gelişmelerin önceden işaretini verdiğini belirterek, buna örnek olarak anket sonuçlarının Almanya’da sanayi üretiminin yıllık bazda değişimini önceden gösterdiği sonuçları basın mensuplarıyla paylaştı.Zaman zaman anketin gerçekleşen ekonomik aktivite hareketlerine kıyasla biraz daha iyimser veya kötümser olduğu dönemler bulunduğunu dile getiren Schröder, "Ama özellikle son krizde güven anketindeki aşağı yönlü trend 6-8 ay önceden sanayi üretimindeki hareketi bizlere oldukça başarılı bir performansla işaret ediyor" dedi.Türkiye’nin dahil edilmesinin endekse hem Türkiye hakkındaki gelişmeleri göstermek açısından ciddi katkıda bulunduğunu hem de Türkiye’nin katılımcı sayısının fazlalığıyla, kısa süre içinde o bölgedeki gidişatla ilgili ciddi ağırlığı olan ülke konumuna geleceğini kaydeden Schröder, Türkiye’deki katılımcı sayısının neden bu kadar çok olduğuna ilişkin bir soru üzerine, Türkiye’deki katılımcıların diğer bölgelere oranla çok daha ilgili olduğu yanıtını verdi.-TÜRKİYE’NİN EKİM AYI SONUÇLARI- Türkiye’nin ekim ayı güven endeksi sonuçlarını da değerlendiren Schröder, mevcut durum, koşullar olarak bakıldığında Türkiye’nin 45,9 ile en yüksek nota sahip olduğunu bildirdi.Michael Schröder, "Geleceğe dönük ekonomik beklentilerde de Türkiye yine hem Avrupa bölgesinde hem Orta ve Doğu Avrupa’daki gelişmekte olan ülkelere kıyasla çok daha yüksek nota sahip. Enflasyon beklentisinde de Türkiye en düşük not ile en iyi beklentilere sahip olan ülke konumunda. Borsayla ilgili genel beklenti de diğer ülkelere kıyasla Türkiye’de çok daha yukarda. Ekim ayı güven endeksi sonuçları, Türkiye’nin Avrupa bölgesi içerisinde en yüksek nota sahip olduğunu gösterdi" diye konuştu.Türkiye’nin endekse dahil edilmesiyle pozitif etkilerin artacağını endeksin seyrinde belirgin bir değişimin olabileceğini dile getiren Scröder, bir soru üzerine, Türkiye’deki katılımcıların Türkiye’ye yönelik beklentilerinin, diğer ülkelerdeki katılımcıların Türkiye’ye yönelik beklentilerinden çok daha yüksek olduğunu söyledi.-"TÜRKİYE’NİN KATILMASINA EKONOMİK BÜYÜKLÜĞÜ DOLAYISIYLA KARAR VERİLDİ"- Schröder, Türkiye’nin endekse dahil edilmesinin nedenine ilişkin soru üzerine, "Türkiye’nin endekse katılmasına, küresel kriz sırasında ve sonrasındaki performansından çok, bölgedeki ekonomik büyüklüğü dolayısıyla karar verildi" karşılığını verdi.Erste Securities İstanbul Yönetim Kurulu Başkanı Franz Bichler de Zew anketinin özelliğinin hem önceki aylara göre güven göstergesinin nereye gittiğini hem de ülke göstergelerinin diğer ülkelerle karşılaştırılabilmesini sağladığını belirterek, ekim ayı itibariyle anketin bir parçası olan Türkiye’nin diğer ülkelerin güven endeksleriyle karşılaştırılabilir hale geldiğini ifade etti.Basın toplantısına Erste Securities İstanbul Genel Müdürü Erkin Şahinöz ve Erste Group Bank Orta ve Doğu Avrupa Araştırma Eşbaşkanı Henning Esskuchen de katıldı.</TEXT>
</DOC>
