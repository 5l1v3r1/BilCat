<DOC>
<DOCNO> 1338087 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fb5447d/l/0l0smilliyet0n0btr0cbasbakan0ea0ekis0esezonu0eicin0e50a0ekravat0edikiliyor0cekonomi0chaberdetay0c170b110b20a10a0c13152130cdefault0bhtm/story01.htm </URL>
<DATE> 2010/11/17 </DATE>
<TIME> 03:00:22.0 </TIME>
<AUTHOR>  </AUTHOR>
<HEADLINE>
ba��bakan���a k���� sezonu i��in 50 kravat dikiliyor
</HEADLINE>
<TEXT>EYLEM TÜRKKişiye özel dikim konusunda faaliyet gösteren Rainier firması, aynı zamanda Başbakan Recep Tayyip Erdoğan’ın kravatlarını da dikiyor. Şirketin sahibi Sayım Uyanık, “Kış sezonu için şu anda 50 kravat hazırlıyoruz. Kendisinin en çok tercih ettiği renkler arasında bayrak rengi yani kırmızı- beyaz ile siyah var” dedi.Başbakan’ın kravatlarında kırmızı-beyazı tercih etmesinin bu renklerdeki kravatlara ilgiyi artırdığını belirten Uyanık, “Eskiden reyonumuza 100 adet kırmızı-beyaz kravat koyardık talep artınca şimdi 350 adet koyuyoruz” diye konuştu.Kravatların özel olarak elde dikildiğini kaydeden Uyanık, “Başbakanımız uzun boylu olduğu için kendisine özel boyutlarda kravat dikiyoruz ve kravatın arka tarafına ismini özel olarak işliyoruz” dedi.37 dakikada gömlek Üretimde 40 terziyle çalıştıklarını anlatan Uyanık, ayda 3 bin adet gömlek dikme kapasitesine sahip olduklarını belirtti. Uyanık şöyle konuştu: “Şu anda bin çeşit renk ve kumaşla gömlek üretebiliyoruz. Üretimde özel İtalyan kumaşlar kullanıyoruz. Mağazadaki gömleklerimizin fiyatı  175-325 TL, kravatların fiyatı da 125-300 TL arasında değişiyor. Takım elbiselerimizin fiyatı ise 1250 ile 5 bin lira arasında. Bir gömleği 37 dakika içinde müşteriye teslim edebiliyoruz.”Halihazırda üç mağazayla hizmet verdiklerini kaydeden Uyanık, Etiler ve Bağdat Caddesi’ne açacakları yeni mağazalarla bu sayıyı beşe çıkaracaklarını ifade etti.İş dünyasından politikaya, spordan sanata onlarca kişi için özel dikim yaptıklarını söyleyen Uyanık, özel dikim kıyafet giymeyi seven müşterileri arasında Başbakan Erdoğan’ın yanı sıra Deniz Baykal, Mehdi Eker, Hüseyin Çelik, Bülent Eczacıbaşı, Ferit Şahenk, Ahmet Nazif Zorlu, Ömer Aras, Adnan Polat, Fatih Terim, Şafak Sezer, Erol Evgin Alişan gibi isimlerin bulunduğunu belirtti.Abramoviç’e 100 gömlekSayım?Uyanık diğer müşterileriyle ilgili şu bigileri verdi: “Hidayet Türkoğlu, Kerem Tunçeri, Mehmet Okur başta olmak üzere 12 Dev Adam’ın tamamına dikim yaptık. Rus milyarder Abramoviç de müşterilerimiz arasında. Geçen yıl bir işadamı hediye olarak kendisine bir gömlek diktirdi. Ustamız internetten bakarak kalıp çıkardı. İçine adını yazdırdık. O hediyeden sonra Abramoviç aynı gömlekten 100 adet sipariş etti. ABD Başkanı Obama’ya da 10 kravat gönderdik.”‘Prens Rainier ölünce isim hakkını aldık’Firma isimlerinin Hollywood’un ünlü yıldızı Grace Kelly ile evlilik yapan Monaco Prensi III. Rainier’den esinlendiğini belirten Sayım Uyanık, “Rainier çorabından ceketine kadar özel dikim kıyafet giymeyi tercih eden bir isimdi. 2005’teki vefatından sonraki gün Türkiye’deki isim hakkını aldık. Böylece markamız Rainier oldu” diye konuştu.</TEXT>
</DOC>
