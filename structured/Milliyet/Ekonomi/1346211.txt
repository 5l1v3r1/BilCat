<DOC>
<DOCNO> 1346211 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/ffc5567/l/0l0smilliyet0n0btr0c0ekrizin0eavro0ebolgesi0enin0ecokusune0esebep0eolma0esansi0eyok0e0cekonomi0csondakika0c250b110b20a10a0c13184510cdefault0bhtm/story01.htm </URL>
<DATE> 2010/11/25 </DATE>
<TIME> 17:00:20.0 </TIME>
<AUTHOR>  </AUTHOR>
<HEADLINE>
'krizin avro b��lgesi���nin ����k������ne sebep olma ��ans�� yok'
</HEADLINE>
<TEXT>Avrupa Merkez Bankası (AMB) üyesi ve Almanya Merkez Bankası (Bundesbank) Başkanı Axel Weber, "finansal piyasalarda istikrarı sağlamak için gerekirse Avrupa istikrar fonu miktarının yükseltilebileceğini" söyledi.Weber, dün Paris’te katıldığı bir toplantıda yaptığı konuşmada, "750 milyar avro piyasaları ikna etmek için yeterli olmalı, ancak yetmezse artırılabilir. Hükümetler avronun sürdüğünü görmek için ne gerekiyorsa yapacak" dedi.Avro Bölgesi üyeleri için gelecekte yapılacak yardımların "sıkı koşullara" bağlanması ve sadece "Avro Bölgesi’nin istikrarı tamamıyla tehlikede olduğu zaman kullanılması" gerektiğini belirten Weber, AMB’nin İrlanda’nın yardım talep etmesinden memnun ve paketin İrlanda’nın mali sistemin istikrarına yardımcı olacağından emin olduğunu kaydetti.Avrupa Finansal İstikrar Fonu (EFSF) Başkanı Klaus Regling de, "Yunanistan ve İrlanda’dan sonra Portekiz gibi ülkelerin kurtarma talebinde bulunsa bile borç krizinin Avro Bölgesi’nin çöküşüne sebep olma şansı bulunmadığını" söyledi.Regling, Almanya’da yayımlanan Bild gazetesine verdiği demeçte, avronun değerini kaybetse de Avro Bölgesi’nin en zayıf üyelerinin sorunlarının bölgeyi tehlikeye atmadığını belirterek, "Sıfır tehlike var. Hiç bir ülke kendi iradesiyle avroyu terk etmeyecek. Zayıf ülkeler için olduğu kadar güçlü ülkeler için de bu ekonomik intihar olacak. Siyasi olarak Avrupa avrosuz sadece değerinin yarısına sahip olacak " dedi.Almanya Başbakanı Angela Merkel, "avronun olağanüstü zor durumda" olduğu açıklamasına ilişkin "Tabiki durum ciddi" diyen Regling, Fransa ve İtalya’nın hiçbir şekilde tehlikede olmadığını ifade etti. Regling, "İtalya krizden iyi çıktı ve bütçe açığı kontrol altında. Fransa da Almanya gibi aynı kredi pozisyonuna sahip" diye konuştu.Bu arada Fransa ve Almanya dışişleri bakanları, iki ülkenin Yunanistan’a olduğu gibi İrlanda’ya da hızla yardım sağlayacağını, Dublin yönetiminin son tasarruf önlemlerinin avroya güvenin artmasına yardımcı olacağını söylediler.Fransa Dışişleri Bakanı Michele Alliot-Marie, Avrupa’nın, avroya karşı "spekülatif saldırıyla" karşı karşıya olduğunu, daha fazla istikrarsızlaştırmayı önlemek için piyasalar hızlı müdahale etmenin ve AB’de 2013 yılında uygulamaya girecek daimi düzenlemelerin belirlenmesi gerektiğini vurguladı.Alliot-Marie, "Şimdi sadece tepki için değil, aynı zamanda bu spekülatif saldırıları önlememize yarayacak kriz mekanizmasına sahip olmak için bu düzenlemeleri güçlendirmek istiyoruz" dedi.Almanya Dışişleri Bakanı Guido Westerwelle de, piyasa spekülasyonunun sadece bir ülkenin finans temelleri zayıf olduğunda bir tehlike arz edeceğine işaret ederek, "Spekülasyona karşı en iyi koruma kendi evinde sağlam bütçe politikasıdır" değerlendirmesinde bulundu.AB ve Uluslararası Para Fonu (IMF), Yunanistan’ın borç sıkıntısının Avro Bölgesi’ni tehdit etmesi üzerine mayıs ayında Avro Bölgesi ülkeleri için 750 milyar avro tutarında Avrupa Finansal İstikrar Fonunu (EFSF) kurmuştu.Bu fon, AB bütçesini teminat olarak kullanan Avrupa Komisyonu tarafından oluşturulan fonlarla bağlantılı 60 milyar avro tutarındaki Avrupa Finansal İstikrar Mekanizması (EFSM), Avro Bölgesi hükümetlerinin garanti ettiği 440 milyar avro tutarındaki Avrupa Finansal İstikrar Kredisi (EFSF) ile 250 milyar avroluk IMF kredisinden oluşuyor.</TEXT>
</DOC>
