<DOC>
<DOCNO> 1331231 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f7242e0/l/0l0smilliyet0n0btr0csut0eprimleri0e10a0ekasim0eda0ehesaplara0eyatirilacak0cekonomi0csondakika0c0a80b110b20a10a0c13117190cdefault0bhtm/story01.htm </URL>
<DATE> 2010/11/08 </DATE>
<TIME> 13:00:45.0 </TIME>
<AUTHOR>  </AUTHOR>
<HEADLINE>
s��t primleri 10 kas��m���da hesaplara yat��r��lacak
</HEADLINE>
<TEXT>Tarım ve Köyişleri Bakanı Mehdi Eker’in, Kurban Bayramı’ndan önce verileceğini açıkladığı süt primlerinin 10 Kasım Çarşamba günü ilgili örgütlerin hesaplarına yatırılacağı, oradan da çiftçilere ödeneceği bildirildi.Türkiye Süt Üreticileri Merkez Birliği Genel Başkan Yardımcısı Osman Vasfi Yasun, AA muhabirine yaptığı açıklamada, Bakan Eker’in, dün düzenlenen bir programda, Kurban Bayramı’ndan önce 130 milyon lira süt, 150 milyon lira da hububat primi ödeneceği yolunda açıklamada bulunduğunu söyledi.Bakanlığın süt primlerini, 10 Kasım Çarşamba günü çiftçilerin bağlı olduğu örgütlerin hesabına aktaracağını ifade eden Yasun, şöyle konuştu: "Örgütler de çiftçilere primlerini ödeyecek. Normalde hak edilen primler bir yıl sonra çiftçinin eline ulaşıyordu. Bu konuda yoğun çalışmalar yapıldı ve aynı yıl içinde ödenebileceği sonucuna varıldı. Bu yıl ilk kez primler yıl içinde ödeniyor. Çiftçi, ilk 6 aylık primlerini alacak.Kurban Bayramı öncesinde primlerin ödenecek olması üreticiler tarafından sevinçle karşılandı. Rahat bir bayram geçirecekler." Yasun, önümüzdeki yıl süt primi ödemelerinin çiftçi daha da lehine olacağını belirterek, "Gelecek yıldan itibaren ödemeler üçer aylık periyotlarla yapılacak. Yani ocak-şubat-mart dönemi primlerin ilk 6 ay bitmeden ödenmesi planlanıyor. Bu şekildeki ödeme üretim açısından daha iyi" dedi.</TEXT>
</DOC>
