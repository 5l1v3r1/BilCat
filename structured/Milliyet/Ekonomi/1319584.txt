<DOC>
<DOCNO> 1319584 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f3bea05/l/0l0smilliyet0n0btr0cistanbul0eda0eofis0ekiralari0eartiyor0cekonomi0csondakika0c0a10b110b20a10a0c130a86970cdefault0bhtm/story01.htm </URL>
<DATE> 2010/11/01 </DATE>
<TIME> 13:00:26.0 </TIME>
<AUTHOR>  </AUTHOR>
<HEADLINE>
istanbul���da ofis kiralar�� art��yor
</HEADLINE>
<TEXT>Jones Lang LaSalle Türkiye Yönetici Direktörü Alan Robertson, İstanbul’da ofis kiralarının arttığını, A sınıfı ofis kiralarının Avrupa yakası merkezi iş alanında aylık metrekare başına 30 avro, Asya yakasında 14 ile 20 avro arasında seyrettiğini bildirdi.Jones Lang LaSalle tarafından yayınlanan "Üçüncü Çeyrek Avrupa Ofis Saati Raporu"na ilişkin yapılan yazılı açıklamada, yılın üçüncü çeyreğinde A Sınıfı ofis kiralarının yavaş da olsa büyümeye devam ettiği belirtildi.Rapora göre, 2010’un üçüncü çeyreğinde "Avrupa Ofis Saati"nde yer alan 34 ana pazardan 14’ü ya saat 6 üzerinde ya da ilerisinde yer alırken, pazarların çoğunluğu "en alt seviye" kadranından ileri doğru hareket ediyor.Raporu değerlendiren Jones Lang LaSalle Pan-Avrupa Ofis ve Endüstriyel Pazarlar Başkanı Chris Staveley, ofis talebinin üçüncü çeyrekte kısmen düştüğünü, ancak net alım oranının pozitif seyretmesiyle birlikte talebin geçen yıla kıyasla yüzde 36 arttığını kaydetti.Gelir daralmasının sermaye değerlerini yükselttiği ve sermaye endeksinin üçüncü çeyrekte yüzde 4,7 oranında arttığının altını çizen Staveley, söz konusu çeyrekte Paris ve Moskova’nın da aralarında yer aldığı 24 Avrupa pazarından 13’ünde gelir daralmasının gözlendiğine dikkati çekti.Türkiye’deki ofis pazarını değerlendiren Jones Lang LaSalle Türkiye Yönetici Direktörü Alan Robertson da İstanbul pazarını üçüncü çeyrek Jones Lang LaSalle Avrupa Ofis Saati üzerinde saat 6 yönünde konumlandırdıklarını, pazarın tam değişim noktasında durduğuna inandıklarını ifade etti.Ekonomik kriz nedeniyle düşen kira oranlarının 2010’un başından bu yana İstanbul’da dengeye kavuştuğunu vurgulayan Robertson, kiracı talebi artması, İstanbul’un birçok yerinde yüksek kaliteli ofisler için sadece sınırlı sayıda seçenek bulunması ve yapım aşamasındaki alanların yetersizliği nedeniyle Avrupa yakası merkezi iş alanı başta olmak üzere bazı lokasyonlarda 2011 yılında arz yetersizliği yaşanacağını düşündüklerini bildirdi.Robertson, artan talep ve azalan arz senaryosunun kısa vadede kira artışlarına neden olabileceğine dikkati çekerek, A sınıfı ofis kiralarının bugün Avrupa yakası merkezi iş alanında aylık metrekare başına 30 avro iken, Asya yakası ofis alanlarında aylık metrekare başına 14 ile 20 avro arasında seyrettiğini kaydetti.</TEXT>
</DOC>
