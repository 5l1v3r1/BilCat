<DOC>
<DOCNO> 1326266 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5b817c/l/0l0smilliyet0n0btr0chatay0ein0eilk0ehalka0eacik0esirketi0ehateks0eolacak0cekonomi0chaberdetay0c0a50b110b20a10a0c1310a4370cdefault0bhtm/story01.htm </URL>
<DATE> 2010/11/05 </DATE>
<TIME> 03:00:20.0 </TIME>
<AUTHOR>  </AUTHOR>
<HEADLINE>
hatay�����n ilk halka a����k ��irketi hateks olacak
</HEADLINE>
<TEXT>KADİFE ŞAHİNArmani, Marks and Spencer, Benetton ve İkea gibi markalara ev tekstil ürünleri satan Hatay Tekstil İşletmeleri AŞ (Hateks) İstanbul Menkul Kıymetler Borsası’nda (İMKB) halka açılacak. Hateks Hatay’ın ilk halka açık şirketi olacak. Suriye’de de tesisleri bulunan Hateks’in CEO’su Abud Abdo İMKB ve SPK’nın  (Sermaya Piyasası Kurumu) İstanbul’da düzenlediği halka arz seferberliğine katıldıklarını ve bu toplantılarda halka arz kararı aldıklarını söyledi.Türkiye’nin en büyük entegre tekstil şirketlerinden biri olan Hateks halka arz için SPK’ya gerekli başvuruları yaptı. Hatay ve Halep’te üretim tesislerinde basına bilgi veren şirket yöneticileri Hateks’in yüzde 15’nin halka arz olacağını bildirdi. Hateks CEO’su Abud Abdo halka arz kararıyla Türkiye’de tekstil sektörünün olumsuz algısını değiştirmeyi hedeflediklerini söyledi.Üretim Avrupa’ya gidiyor Abud Abdo’nun verdiği bilgiye göre 18.8 milyon TL sermayesi bulunan Hateks, sermayesini önce bedelsiz 45 milyon TL’ye çıkaracak. Daha sonra bedelli sermaye artırımı yaparak 50 milyon TL’lik sermayeye ulaşacak. Bunun 5 milyon Tl’lik kısmını İMKB birincil pazarda doğrudan satış yöntemiyle satacak. Halka açıklık oranı yüzde 15 olacak. Galata Menkul Değerler liderliğinde arz olacak şirket hisseleri ağırlıklı olarak yerli yatırımcılara satılacak. Abdo, 2009 yılı cirosunun 62 milyon TL, toplam ihracatının ise 40 milyon dolar seviyesinde olduğunu söyledi. Abdo, “Üretimimizin yüzde 95’ini AB ülkeleri ve ABD’ye ihraç ediyoruz. Yıl sonunda 42 milyon dolarlık ihracat geliri elde etmeyi planlıyoruz” dedi. Fransız Sensei ile işbirliğine gidiyorGrubun İtalyanlarla Hatfil Tekstil ortaklığı bulunurken, Hateks CEO’su Abdo, 2005 yılında Fransız ev tekstil markası Sensei’nin de dahil olduğu Sireteks’in yüzde 50’sini yine aynı yıl Fransız pazarlama şirketi Cotonella markasının yüzde 55’ini satın aldıklarını söyledi. Abdo 2011 yılında artık Türkiye’de magazalaşma sürecini başlatacaklarını dile getirerek şu bilgileri verdi: “Sensei markasını Türkişye’de geliştirmeyi planlıyoruz. Sensei Türkiye’de 550 mağaza zinciri ve butikte satılıyor. 2011 yılının ikinci yarısında Sensei markası ile mağazalaşmayı hedefliyoruz.”</TEXT>
</DOC>
