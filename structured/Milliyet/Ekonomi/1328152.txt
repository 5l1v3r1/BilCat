<DOC>
<DOCNO> 1328152 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f638b7b/l/0l0smilliyet0n0btr0cbanka0eceo0esu0ebahce0ebakip0e50a0a0ebin0esterlin0ealacak0cekonomi0chaberdetay0c0a60b110b20a10a0c1310a8690cdefault0bhtm/story01.htm </URL>
<DATE> 2010/11/06 </DATE>
<TIME> 01:01:00.0 </TIME>
<AUTHOR>  </AUTHOR>
<HEADLINE>
banka ceo���su bah��e bak��p 500 bin sterlin alacak
</HEADLINE>
<TEXT>Bankadaki görevinden “bahçe izni” alarak ayrılan Hoffman’a nisan ayına kadar maaşı ödenmeye devam edecek. Bu da bankacıya 500 bin sterlin ödeme yapılacağı anlamına geliyor. Nisan ayından sonra ise Hoffman, İngiltere bankacılık sektörünün yeni oyuncusu NBNK’nın CEO’su olarak çalışmaya başlayacak. Batık bir bankanın yöneticisine çalışmayacağı halde bu kadar yüklü ödeme yapılacak olması İngiltere kamuoyunda huzursuzluk yarattı. Unite adlı sendika, Hoffman’a altın tepsiyle sunulan veda paketini “tiksintiyle” karşıladığını duyurdu. Sendika yetkilisi Brian Cole, “Bay Hoffman’a ayaklarını uzatsın diye verilen yarım milyon sterlin, son iki yıl içinde işinden olan 2.500 Northern Rock çalışanının karnına atılan yumruktur” dedi. The Times gazetesinde yer alan habere göre Hoffman’a yapılacak ödemenin 140 bin sterlini araba, 6 bin sterlini benzin yardımından oluşuyor.Yeni işi hazırDaha önce Barclays’de üst düzey bir pozisyonu olan Hoffman, Northern Rock’ta CEO koltuğuna 2008 Ekim ayında oturmuştu. Hoffman,  finansal olarak kötü durumdaki operasyonların iyilerden ayrıştırılmasından sorumluydu. İyi durumdaki operasyonları içeren Northern Rock Plc’nin gelecek birkaç yıl içinde satılması öngörülüyor. Taliplerden biri de Hoffman’ın yeni işvereni NBNK. Araba dünyasına ait herşey burada!</TEXT>
</DOC>
