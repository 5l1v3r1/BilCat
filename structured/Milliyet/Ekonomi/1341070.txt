<DOC>
<DOCNO> 1341070 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc71d04/l/0l0smilliyet0n0btr0chollandali0eceo0eavrupa0eyi0eosmanli0erengine0eboyayacak0cekonomi0chaberdetay0c190b110b20a10a0c13158130cdefault0bhtm/story01.htm </URL>
<DATE> 2010/11/19 </DATE>
<TIME> 01:00:58.0 </TIME>
<AUTHOR>  </AUTHOR>
<HEADLINE>
hollandal�� ceo avrupa���y�� osmanl�� rengine boyayacak
</HEADLINE>
<TEXT>YABANCI CEO'LARIN YOL HARİTASI - SERKAN ARMANTürkiye’nin en büyük boya üreticilerinden Marshall’ın başında, hazirandan bu yana genç Hollandalı CEO Dick Velings (37) var. Velings yönetimindeki Marshall ilginç bir projeye imza atmaya hazırlanıyor. Firma, dekoratif iç mekân boyası ‘Osmanlı renkleri’ni Avrupa’ya yayacak. Kahve, Şerbet, Akide ve Lokum olarak adlandırılan bu renk tonlarını Avrupa piyasasına sunma hazırlığında olan Velings, “Osmanlı renklerini konsept olarak ihraç etmeyi düşünüyoruz. ‘Neden olmasın?’ diye düşündük. Bu renkler Avrupa’ya gidecek” diyor. Türkiye artık yatırıma açıkTürkiye’nin her köşesindeki bayilerini gezmeye başlayan Velings, bir de sokak boyama etkinliği başlattı. Önce İstanbul Kadıköy’de ‘iç karartıcı renklerdeki’ bir sokağı boyayan Marshall ekibi, yakında sırasıyla Kocaeli Dilovası, Ankara ve Diyarbakır’da da aynı etkinliği yapacak.Dick Velings, Akzo Nobel bünyesindeki Marshall’da çalışmak için 2009 yılında Türkiye’ye ilk kez adım atmış. O ‘sürprizli’ günleri günleri şöyle anlatıyor:“Türkiye’yi tatilde bile görmemiştim. Kafamdaki imajla karşılaştırınca ilk izlenimim çok şaşırtıcı oldu. Ramazan’da Kanyon’a gittik. Kimisi oruçluydu, kimisi yemek yiyordu, kimisinin elinde şarap vardı. Bu kadar özgür bir ortam beklemiyordum. Marshall Türkiye’yi de harika buldum. Ancak dünyaya entegrasyon konusunda çok başarılı değildi. İlk olarak mali işlerin başına geçtim. Bu yıl içinde de CEO oldum. Eskiden Türkiye’deki yatırım bir risk olarak görülebiliyordu. Türkiye’den bir müdür ‘Bu yıl işler çok iyi olacak’ dediği zaman, 20 yıldır aynı şeyler söylendiği için, Hollanda’daki merkez üzerinde çok fazla etkisi olmuyordu. Şimdi işler değişti. Tabii, merkezin Türkiye’de işlerin artık farklı olduğunu anlaması için zaman gerekiyor. Referandum sonrası istikrar daha da iyi gözüküyor. Türkiye’yi yatırım yapacak ülke olarak görüyoruz.”50 milyon litre boya üretiyorİlk etapta bayi gezilerine öncelik veren Velings, 30 - 35 büyük müşteriyi gezdiğini anlatıyor. Güneydoğu’dan Karadeniz’e farklı bölgeleri dolaşan Velgins, şu yorumda bulunuyor: “Dikkatimi çeken şey herkesin yaşadığı yerde mutlu olması. Şehirleriyle gurur duyuyorlar.”   Bu yıl 50 milyon litrelik üretim planlayan Marshall, bunun yüzde 15’ini Rusya, Azerbaycan ve Türkmenistan gibi ülkelere ihraç edecek. Dilovası’nda çok modern bir üretim tesisine sahip olduklarını belirten Velings, “Yatırımlarımız, nitelik artırmak şeklinde olacak” diyor. Eşi Türkiye’de doğurmak istediDick Velings’in eşi yaklaşık bir ay önce şartların Hollanda’dan daha iyi olduğuna inandığı İstanbul’da doğum yaptı. Velings, İstanbul ağırlıklı Türkiye izlenimlerini şöyle anlatıyor:“Eşimle Levent’te yaşıyoruz. İstanbul’da çok eski ve çok yeni yan yana. Ama sanki aradaki bazı şeyler kaybolmuş. Mangerie, Les Ottoman, Sunset favori yerlerimiz. Nişantaşı harika. Orada kendimi Türkiye’nin bir parçası gibi hissediyorum. Golfü seviyorum. Ama henüz golf çantamı açamadım. Çok önem verdiğimiz sokak boyama etkinliğimize bizzat katıldım.  İnsanların kendi sokaklarına girdiğinde farklı hissetmelerini istiyoruz. İstanbul’da Kadıköy Ayrılık Çeşmesi Sokak’tan başladık. Yeni sokaklar da olacak. Dilovası ve Ankara’da birer sokak boyayacağız. Doğu’da da yapacağız. Büyük ihtimalle Diyarbakır olacak. Bu işte Osmanlı Sanatı Uzmanı Serdar Gülgün’ün yardımını alıyoruz. Gelecek sene Osmanlı Renkleri serimizin dış boyalarını da çıkaracağız.”Hayali köprüyü boyamakTürkiye’de en çok boyamak istediği yapının Fatih Sultan Mehmet Köprüsü olduğunu belirten Velings, “İlk köprü ışıklandırıldı. İkinciyi boyamak isterdim. Akzo Nobel olarak köprünün boya korumasını da biz yapıyoruz. İstanbul çok renkli bir şehir. İstanbul’un benim için rengi parlak sarı, güzel bir yeşil ve arada çok sayıda krem renk var. Ancak kremleri biraz renklendirmek gerekir” diyor. Mucit CEO patent sahibiHollanda’da kırsal kesimde yetişen Velings, ilkokula her gün 12 kilometre bisiklet sürerek gittiğini anlatıyor. Hollanda’nın en büyük firmalarından Akzo Nobel’de çalışmaya başlamasının ardından Goretex benzeri ‘hava alan ama su geçirmeyen’ bir tekstil üreten Sympatex firmasına transfer olmuş. Bu dönemde ekip olarak önemli bir patente imza atmışlar. Buldukları ürün, içindeki kirli suyun buharlaşarak temiz hale gelmesine olanak veren bir ‘torba’ olmuş. Bugün afet bölgelerinde kullanılan bu ürünün patent sahipleri arasında Velings’in de adı var. Velings, 2007 yılında ise Akzo Nobel’e geri döndüğünü anlatıyor.En yeni konut projelerinin adresi burası.Yorum yaz</TEXT>
</DOC>
