<DOC>
<DOCNO> 1333374 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f85bfa9/l/0l0smilliyet0n0btr0cyapi0ekredi0eden0e10emilyar0e870a0emilyon0elira0enet0ekar0cekonomi0csondakika0c10a0b110b20a10a0c13127870cdefault0bhtm/story01.htm </URL>
<DATE> 2010/11/10 </DATE>
<TIME> 21:00:30.0 </TIME>
<AUTHOR>  </AUTHOR>
<HEADLINE>
yap�� kredi'den 1 milyar 870 milyon lira net kar
</HEADLINE>
<TEXT>Yapı Kredi Bankası, 2010 yılının 9 ayında 1 milyar 870 milyon lira net kar elde etti.Yapı Kredi Bankası’ndan, 30 Eylül 2010 tarihli konsolide finansal tablolarına ilişkin yapılan yazılı açıklamaya göre, banka net karını yüzde 46 artışla 1 milyar 870 milyon liraya çıkardı.Üçüncü çeyrekte 699 milyon lira ile net karını bir önceki çeyreğe göre yüzde 15 oranında artıran bankanın öz sermaye karlılığı yüzde 29,8, aktif karlılığı ise yüzde 3,04 olarak gerçekleşti. Sermaye yeterlilik rasyosu banka bazında yüzde 16,9, grup bazında ise yüzde 16 oldu.Yılın 9 ayında kredilerini yüzde 23 artırarak 47 milyar 696 milyon lira seviyesine ulaştıran Yapı Kredi, aynı dönemde mevduatını da yüzde 14 artışla 49 milyar 322 milyon lira seviyesine çıkardı.Yapı Kredi Murahhas Azası ve Genel Müdürü Faik Açıkalın, artan ticari verimlilik, kontrollü gider yönetimi ve sektör ortalamasının üzerinde gerçekleşen kredi büyümesi neticesinde Yapı Kredi’nin 2009’un aynı dönemine göre net karını yüzde 46 artırdığını belirterek, hem kredi hem mevduat alanında sektör üzerinde bir büyüme gerçekleştirdiklerini kaydetti.Bankanın daralmaya devam eden marjlara rağmen gelirlerini 4 milyar 843 milyon seviyesine yükselttiğini ifade eden Açıkalın, "Güçlü aktif kalitesi ve yüksek sermaye yeterlilik oranıyla sağlam bilanço yapımızı sürdürüyoruz. Eylül ayının son günlerinde uluslararası piyasadan 1 milyar 250 milyon dolar tutarında, Türk bankacılık sektörünün 2010 yılında şu ana kadar aldığı en büyük sendikasyon kredilerinden birine imza attık. Ayrıca uluslararası piyasalardan, 750 milyon dolar tutarında, 5 yıl vadeli kredi temin ettik. Elde ettiğimiz bu fonları ihracatın finansmanı ve yurt içinde artan proje finansman talebine yönelik uzun vadeli kaynak olarak sunuyoruz" değerlendirmesinde bulundu.Yapı Kredi müşterilerine masraf, komisyon ve kart aidat ücretlerinden muafiyetler sağlayan "bankacılık paketleri ailesi"nin de genişlemeye devam ettiğini belirten Açıkalın, 5 farklı paketin toplam satışlarının 300 bini aştığını bildirdi.Konut kredisi için bankaya gitmeyin.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
