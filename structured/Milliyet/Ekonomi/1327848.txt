<DOC>
<DOCNO> 1327848 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f6205ea/l/0l0smilliyet0n0btr0cavrupa0eda0esatilan0e20a0emilyonuncu0etoyota0eturkiye0eden0cekonomi0csondakika0c0a50b110b20a10a0c1310a7470cdefault0bhtm/story01.htm </URL>
<DATE> 2010/11/05 </DATE>
<TIME> 19:00:19.0 </TIME>
<AUTHOR>  </AUTHOR>
<HEADLINE>
avrupa���da sat��lan 20 milyonuncu toyota t��rkiye���den
</HEADLINE>
<TEXT>Toyota’nın Türkiye’deki fabrikasında üretilen Verso, Japon otomobil üreticisinin Avrupa’da sattığı 20 milyonuncu otomobil oldu.Toyota Otomotiv Sanayi Türkiye A.Ş’den yapılan açıklamaya göre, Toyota’nın Türkiye’deki fabrikasında üretilen Toyota Verso marka otomobil, İspanya’da satıldı.Toyota’nın Avrupa’da sattığı 20 milyonuncu otomobil olan Toyota Verso, İspanya’da düzenlenen törenle alıcısına teslim edildi.Otomobilin teslim töreninde konuşan Toyota Türkiye Genel Müdürü ve Üst Yöneticisi (CEO) Orhan Özer, Avrupa’da satılan 20 milyonuncu Toyota’nın Verso olmasından gurur duyduklarını belirterek, "1994 yılından beri üretim faaliyetini sürdüren şirketimizde yüksek kaliteli üretim ve güvenirlik artık bir gelenek haline gelmiştir. Bugün Toyota Verso sahibi olarak Toyota ailesine katılan değerli alıcılar, çevreye duyarlı, üstün kaliteli ve sürüş keyfini doyasıya yaşayacakları bir aracı tercih etmiş olmaktadırlar. Bu tercihlerinden ötürü kendilerine teşekkür ederim." dedi.</TEXT>
</DOC>
