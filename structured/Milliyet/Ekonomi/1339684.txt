<DOC>
<DOCNO> 1339684 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fbe2cae/l/0l0smilliyet0n0btr0cschwarzenegger0eve0eyircali0eiklim0eicin0eimza0eatti0cekonomi0chaberdetay0c180b110b20a10a0c13154730cdefault0bhtm/story01.htm </URL>
<DATE> 2010/11/18 </DATE>
<TIME> 01:00:58.0 </TIME>
<AUTHOR>  </AUTHOR>
<HEADLINE>
schwarzenegger ve y��rcal�� ���iklim��� i��in imza att��
</HEADLINE>
<TEXT>EKONOMİ SERVİSİDeklarasyona, Dünya Odalar Federasyonu (WCF) Başkanı Rona Yırcalı ile California Valisi Arnold Schwarzenegger’in yanı sıra 34 ülkeden çok sayıda yetkili de imza koydu.California Üniversitesi’ndeki zirveye İngiltere Prensi Charles video konferansla katıldı. Konuşmasında doğal kaynakların doğru kullanılmasında sorumlu önderlik önerisinde bulunan Charles, toplumda bütün örgütler uyum içinde çalışmazsa başarıya ulaşılamayacağını söyledi. WCF Başkanı Rona Yırcalı, üretim ve çevre konularının birlikte ele alınması gerektiğini vurguladı. Çevre konularının insanlığın geleceği için çok önemli olduğunu, ancak hızla artan dünya nüfusu, azalan su, gıda ve doğal kaynakların her türlü üretimi daha da önemli hale getirdiğine işaret eden Yırcalı, dünyada refahın yükseltilmesi, işsizliğin ve sosyal çalkantıların azaltılması için her türlü üretim artışının esas olduğunu kaydetti. ‘Yeşil hareket yoluna devam ediyor’Yırcalı, WCF olarak dünya üzerindeki tüm odalara ve kuruluşlara zirvede ele alınan konuları ileterek desteklerini sağlamaya çalışacaklarını bildirdi. Yırcalı, Schwarzenegger’i 2011’in Haziran ayında Mexico City’de yapılacak olan Dünya Odalar Federasyonu kongresine davet etti.California Valisi Arnold Schwarzenegger, yerel hükümetlerin, ulusal ve uluslararası hareketi beklemeye zamanı olmadığını söyleyerek, “Yeşil hareket uluslararası anlaşma olmaksızın elindeki tüm olanaklarla yoluna devam ediyor” dedi.</TEXT>
</DOC>
