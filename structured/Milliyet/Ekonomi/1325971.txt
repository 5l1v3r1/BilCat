<DOC>
<DOCNO> 1325971 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5b74f8/l/0l0smilliyet0n0btr0c0ekktc0eye0eson0e30a0eyilda0egiden0eturklerin0esayisi0e20emilyon0ebile0edegil0e0cekonomi0chaberdetay0c0a50b110b20a10a0c1310a4320cdefault0bhtm/story01.htm </URL>
<DATE> 2010/11/05 </DATE>
<TIME> 01:00:57.0 </TIME>
<AUTHOR>  </AUTHOR>
<HEADLINE>
���kktc���ye son 30 y��lda giden t��rklerin say��s�� 2 milyon bile de��il���
</HEADLINE>
<TEXT>EKONOMİ SERVİSİ Tatar, gelişen ve büyüyen Türkiye’de kendilerini daha fazla tanıtmaları halinde bunun olumlu sonuçlarını alacaklarını söyledi.KKTC’de yeni casino açmanın büyük yatırımlarla olabildiğini, bu işi 500 yataklı ve 5 yıldızlı otel olma şartına bağladıklarını söyledi. KKTC’nin casino gelirlerinin 10 trilyon olduğunu kaydeden Tatar, “Casino gelirleri daha çok olabilir. Yılda 10 trilyon... Bütçenin yüzde 1’i bile değil. Oradan çok fazla gelirimiz olabilir. Örneğin Rolls Royce ile adam otele geliyor. Kral dairesinde ağırlanıyor” dedi. Mal Tazmin Komisyonu’nun tarihi bir fırsat olduğunu ve bunun daha iyi çalıştırılması gerektiğini de belirten Tatar, “İş bu komisyondan geçtiğinde fatura düşüyor. Mutlak suretle bunu çalıştırmalıyız” diye konuştu.Forum Kıbrıs geliyorTatar, Turkmall’ın sahiplerinin KKTC’ye geldiğini, yerli bir ortakla anlaşma imzaladığını, 200 önümlük bir araziye Akmerkez’den daha büyük bir alışveriş merkezi yapacağını, Lefkoşa’daki alışveriş merkezinin adının “Forum Kıbrıs” olacağını bildirdi.Altınbaş Holding Yönetim Kurulu Başkanı İmam Altınbaş da KKTC’de mücevher mağazaları bulunduğunu, buradaki gelişmeleri yakından izlediklerini ifade etti.KKTC’de turizmle ilgili “inanılmaz” gelişmeler olduğuna ve bu sektörün çok gelişeceğine işaret eden Altınbaş, “Biz de grup olarak düşünüyoruz. Turizmde de Kıbrıs’tan başlamak kaydıyla... Turizmle yakından ilgileniyoruz” dedi. ‘Turizm sektörü yatırım bekliyor’Başlattığı tanıtım atağıyla Türkiye’deki iş dünyasına KKTC’deki yatırım fırsatlarını anlatacak olan Tatar, Türkiye ile her yönüyle ilişkileri daha da güçlendirmek ve geliştirmek istediklerini ifade etti. KKTC’ye gelen yatırımların arttığına dikkati çeken Tatar, esas gelirlerinin turizm, ticaret ve eğitim olduğunu söyledi. Tatar, “Esas geleceğimiz turizm. Turizm sektörü yatırım bekliyor. Orada konut, yazlık almayı da öneriyorum. 120-130 bin dolara çok iyi villa bulursunuz. Turizmde KKTC’yi yeni bir destinasyon olarak tanıtmaya çalışıyoruz” dedi.</TEXT>
</DOC>
