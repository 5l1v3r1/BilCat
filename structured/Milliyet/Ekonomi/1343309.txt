<DOC>
<DOCNO> 1343309 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd0cbb3/l/0l0smilliyet0n0btr0cistanbul0eun0eyeni0ekalbi0eoluyor0cekonomi0csondakika0c20a0b110b20a10a0c13162370cdefault0bhtm/story01.htm </URL>
<DATE> 2010/11/21 </DATE>
<TIME> 03:03:06.0 </TIME>
<AUTHOR>  </AUTHOR>
<HEADLINE>
istanbul'un yeni kalbi oluyor
</HEADLINE>
<TEXT> Yenikapı İstanbul’un yeni kalbi oluyor. Transfer Merkezi inşaat bittiğinde Taksim Metrosu, Aksaray Hafif Raylı Sistemi ve Marmaray’ın buluştuğu bir merkez olacak. Marmaray saatte 75 bin, Aksaray 40 bin ve metro 70 bin yolcuyu tek yönde taşıyacak. Bir başka ifadeyle tek yönde 180 bin seyahat edebilecek. Saatte 360 bin kişi ise Yenikapı’dan İstanbul’un dört bir yanına gidebilecek.İBB Başkanı Kadir Topbaş, Yenikapı’nın değişecek çehresini şöyle anlatıyor: “ Yenikapı Transfer Merkezi, ulaşım sistemimin en önemli noktalarından biri olacak.  Yenikapı’ya ulaşan biri İstanbul’un yer yanına gidebilecek. Çok stratejik bir merkez planlandı. Transfer merkezine ulaşan kişiye deniz yolu da hava yolu da açık olacak. Bu potansiyeli ile Taksim’e alternatif. İşte bu yüzden bölgede kentsel dönüşüm projesi başlattık. Marmaray ve metro istasyonu ile birlikte toplam 43 bin 250 metrekare istasyon alanı var. Biz 285 bin metrekarelik alanı da dahil ederek Arkeopark projesini için düğmeye bastık. Hazırlıkları tamamladık ve uluslararası bir proje hazırladık. Arkeopark’ta kazılarda ortaya çıkartılan gemiler ve tarihi eserler de sergilenecek. Hatta kazılarda çıkan gemi ve tarihi eserlerin bir kısmını Transfer Merkezi’nde de sergilemeyi düşünüyoruz. Akbil ile gezilen müze olacak.”Maliyeti 1 milyar TLProje için ilk fizibilite çalışması 1987 yılında yapıldı, 1998 yılında ise İBB yapım için düğmeye bastı. Proje 2004 yılında bitecekti. Ancak bütün programı yerin 9 metre altından çıkan tarihi liman alt üste etti. Marmaray kazı alanında 13, metro kazı alanında da 22 olmak üzere toplam 35 tarihi gemi bulundu. İBB Başkanı Topbaş, tarihi gemilerin kaldırılarak Arkeopark’ta sergilenmesi için çalışmaların titizlikle yapıldığını söylüyor: “Şimdiye kadar 46 milyon TL harcama yapıldı. Marmaray’ın kazı alanındaki gemiler kaldırıldı ve Marmaray’da inşaat işine başlandı. Metro alanında ise 2 gemi kaldı. Bu gemiler kaldırıldığında çalışmalara başlanacak. Eğer yeni bir aksilik çıkmazsa 29 Ekim 2013’te proje tamamlanacak. .”9 yıllık gecikmenin İstanbul’a maliyeti nedir? Bu soruyu Topbaş detaylarıyla açıklıyor: “Taksim metrosu günlük 230 bin yolcuya hizmet ediyor. Eğer Yenikapı bağlantısı bitmiş olsaydı bu rakam 732 bine çıkacaktı. 5.2 kilometrelik güzergah yüzünden günde 500 bin İstanbullu taşınamıyor. Bu da 9 yılda yaklaşık 1 milyon 600 milyon yolcu demek. Zaman kaybı, yakıt kaybı, gibi parametreler göz önüne alınmadan kaba bir hesap yapılırsa, 9 yıllık gecikmenin maliyeti yaklaşık 1 milyar dolar.Günde 10 milyon kişi taşıyacakKadir Topbaş, mevcut metro sistemiyle günde 1 milyon yolcunun taşındığını, 29 Ekim 2013 tarihinde Yenikapı Transfer Merkezi’nin bitmesi ve sistemin bağlanmasıyla günlük kapasitenin 4.5 milyona çıkacağını söyledi: “2013 için hedefimiz günde 4.5 milyon yolcu. Şu an ihale aşamasında olduğumuz yeni hatlar var. Bunlar da 2016 yılında tamamlanacak. O zaman kapasitemiz günde 7 milyon yolcu olacak. 2023 için ise hedef 10 milyon üzeri. İşte o zaman yılda 3 milyar 650 milyon yolcu kapasitesine ulaşılacak. Bu da raylı sistemin kendi kaynaklarıyla yatırım yapmasını sağlayacak.”Bir tarafta dozer, bir tarafta fırçaBir tarafta dozerlerin harıl harıl çalıştığı diğer tarafta ise fırçayla kazıların yapıldığı yer Yenikapı... Dozerler çalışıyor çünkü Asya ile Avrupa’yı birleştirecek Marmaray, Avrupa yakasına bu noktadan çıkacak. Fırçalarla kazı yapılıyor çünkü Marmaray’ın entegre olacağı metro istasyonun yapılması için M.Ö. 6.500 yılına ait gemilerin kaldırılması gerekiyor. Gemiler büyük titizlik içinde parçalarına ayrılarak havuzlara yerleştiriliyor, arşivleniyor. Daha sonra kamyonlara yüklenerek konservasyonu yapılmak üzere Bodrum Sualtı Arkeoloji Enstitüsü’ne (INA) veya İstanbul Üniversitesi’ne götürülüyor. Gemiler ve kazı alanında bulunan yaklaşık 35 bin parça eser daha sonra Yenikapı Transfer Merkezi’ni de içine alacak yaklaşık 280 bin metrekarelik Arkeopark’ta sergilenecek.100 istasyonu bağlayacakTaksim Metrosu, Aksaray -Havalimanı hafif raylı sistemi, her iki yakadaki banliyö ve yapımı devam eden Kadıköy - Kartal metrosu düşünüldüğünde, bu hatlardaki toplam 100 istasyonunu birbirine bağlamış olacak. Bu hatları ise 3 damara benzetmek mümkün.BİRİNCİ DAMAR: TAKSİM-HACI OSMANYıllarca Levent-Taksim hattı olarak kullandığımız metro her iki yönde de uzuyor. Bugün itibariyle Levent, Hacıosman’a kadar uzadı. Taksim’in diğer ucu ise Şişhane’ye vardı. Şimdi Şişhane’den Yenikapı’ya bağlanacak. Aralarda ise Unkapanı ve Şehzadebaşı durakları olacak. Şişhane- Yenikapı arası ise 5.2 kilometre. Bir başka ifadeyle Yenikapı’dan Hacıosman’a kadar gidilebilicek.İKİNCİ DAMAR: BANLİYÖYenikapı’ya ulaşan Anadolu yakasına da rahatlıkla geçebilecek. Marmaray projesi kapsamında Yenikapı’dan harekete geçen yolcu için Anadolu yakasında Ayrılıkçeşme durağı en kritik nokta olacak. İsteyen buradan şuanda faaliyette olan banliyö seferleri ile Gebze’ye kadar gidebilecek. İsteyen ise buradan Kadıkay - Kartal metrosuna geçerek Kaynarca’ya kadar ulaşabilecek. Banliyö Avrupa yakasında ise Halkalı’ya kadar gidiyor.ÜÇÜNCÜ DAMAR: HAVAALANI VE OLİMPİYAT STADIYenikapı, Aksaray- Havalimanı hattıyla da entegre olacak. Dolayısıyla bir uç Atatürk Havalimanı’na bağlanacak. İsteyen yeni açılacak olan Yenikapı - Bağcılar hattını da kullanabilecek. Hatta Bağcılar Kirazlı’da metro aktarım istasyonu yapılacak ve dileyen de buradan Başakşehir, Olimpiyat Stadı yönünde hareket edebilecek.Tarihi yeniden yazdıran kazıİstanbul’un 8.500 yıllık tarihinin üstüne modern geleceği inşa ediliyorYenikapı çalışmalarına kazma vurulduğunda, İstanbul’un bilinmeyen tarihi de gün ışığına çıkarılmış oldu. İlk kazılarda Theodosius zamanında (MS 4.yy)’da yapılan bir liman bulundu. Liman alanında ise toplam 35 gemi saptandı. Ancak en önemli buluş, 4 insan iskeletinin saptanmasıyla ortaya çıktı. Yapılan incelemelerde iskeletlerin M.Ö. 6.500’ü yıllarada ait olduğu saptandı.  Bir başka ifadeyle günümüzden tam 8 bin 500 yıl öncesine gidildi.İşte bu buluş İstanbul’un tarihinin yeniden yazılmasına neden oldu. Çünkü tarih kitaplarında İstanbul’un 2 bin 700 yıl önce Atina’dan gelen Megaralılar tarafından kurulduğu yazılıyordu. Bu buluntular ise İstanbul’un tarihinin 8 bin 500 yıl öncesine yani Neolitik döneme (Cilali Taş) ait olduğunu gösterdi. Yerin 9 metre altındaki Theodosius zamanında (MS 4.yy) yaptırılan liman ve 35 gemi kalıntısı incelendiğinde çok ilginç başka bilgilere de ulaşıldı.Yapılan incelemelerde ise bu limanın ticari amaçlı kullanıldığı ve Mısır ile ticaret yapıldığı saptandı. Özellikle gemiler tarih ile ilgili bir çok ipucu verdi. Tekneler içinde ve kazı alanında bulunan yiyecekler Bizans imparatorluğunun deniz ticareti ve tarıma dayalı bir ekonomisi olduğunu ispatladı. Kazı alanında bulunan insan iskeletleri, deniz ürünlerini bol bol tükettiklerini gösterirken en çok incir, üzüm, vişne, kiraz ve kavun tükettikleri saptandı.Öge Demirkan/Vatan Toplu taşıma yerine hayalindeki otomobil buradaYorum yaz</TEXT>
</DOC>
