<DOC>
<DOCNO> 1329582 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f674af4/l/0l0smilliyet0n0btr0chac0eyolunda0ekaza0e10eolu0e30eyarali0cturkiye0csondakika0c0a60b110b20a10a0c13110a70a0cdefault0bhtm/story01.htm </URL>
<DATE> 2010/11/06 </DATE>
<TIME> 17:09:45.0 </TIME>
<AUTHOR>  </AUTHOR>
<HEADLINE>
hac yolunda kaza: 1 ��l��, 3 yaral��
</HEADLINE>
<TEXT>GAZİANTEP’te, Dağıstanlı hacı adaylarını taşıyan otobüsün TIR’a arkadan çarpması sonucu meydana gelen kazada 1 kişi öldü, biri ağır 3 kişi de yaralandı.Kaza, TAG otoyolunun Kahramanmaraş Narlı Turnikesi yakınında meydana geldi. Sarp Sınır Kapısı’ndan dün gece Türkiye’ye giriş yaptıkları belirtilen ve içinde Dağıstanlı 29 hacı adayı bulunan, E 409ET O5 plakalı, sürücüsü belirlenemeyen otobüs, Kilis Öncüpınar Sınır Kapısı’ndan Suriye’ye geçmek için Gaziantep yönüne giderken, önünde seyreden Murat Çakacı yönetimindeki 33 E 3144 plakalı TIR’a arkadan çarptı. Otobüs sürücüsünün dikkatsizliği nedeniyle meydana geldiği ileri sürülen kazada, otobüste bulunan yolculardan soyadı öğrenilemeyen Mogammed adındaki bir kişi yaşamını yitirdi. Kazada sol bacağı kopan 33 yaşındaki Abdullah Nivzayov ile diğer yaralılar 38 yaşındaki Muhammed Muhammedov ve 35 yaşındaki Abdulhamit Gurban çeşitli hastanelerde tedavi altına alındı.Kazadan sonra hacı adayları ölen arkadaşlarının başında dua ederken, kazazedelerle anlaşmakta güçlük çeken polisin imdadına çevre güvenliği almak için kaza yerinde bulunan ve sivil yaşamında rehberlik yaptığı için Rusça bilen bir jandarma eri yetişti. Jandarma eri, Dağıstanlı hacı adaylarından aldığı bilgiyi polise aktardı.Kaza nedeniyle bir süre ulaşıma kapanan TAG otoyolu yol temizleme çalışmalarının ardından yeniden trafiğe açıldı.</TEXT>
</DOC>
