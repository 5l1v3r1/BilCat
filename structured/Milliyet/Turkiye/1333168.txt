<DOC>
<DOCNO> 1333168 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f82503a/l/0L0Smilliyet0N0Btr0Ccift0Ekol0Enakli0Eyaptilar0Eyuz0Enakli0Eicin0Eaday0Eariyorlar0Cturkiye0Csondakika0C10A0B110B20A10A0C13126110Cdefault0Bhtm/story01.htm </URL>
<DATE> 2010/11/10 </DATE>
<TIME> 13:45:01.0 </TIME>
<AUTHOR>  </AUTHOR>
<HEADLINE>
Çift kol nakli yaptılar, yüz nakli için aday arıyorlar
</HEADLINE>
<TEXT>Doç. Dr. Ömer Özkan, çift kol nakli gerçekleştirilen 28 yaşındaki Cihan Topal’ın hafta sonunu Aydın’daki evinde dinlenerek geçirdiğini ve yeniden hastaneye döndüğünü söyledi.

Topal’ı 10-15 gün içinde taburcu etmeye hazırlandıklarını anlatan Özkan, taburcu edildikten sonra da Topal’ın ’da kalmasını istediklerini kaydetti.

Bir yıl boyunca kontrolleri sürecek Topal’ın kentte kalabileceği yeri de ayarlayacaklarını anlatan Ömer Özkan, çift kol naklini yapmalarının ardından ’nin her yerinden hastaların kendilerine başvurduğuna dikkati çekti.

Özkan, şu ana kadar gelen hasta sayısının 150’yi bulduğunu belirterek, şöyle konuştu:

"Türkiye’nin her yerinden olduğu gibi ’dan iki, ’dan bir hasta bize başvurdu. Almanya’dan gelen  ama Rusya’dan gelenler Rus’tu. Rus hastalardan biri çift, diğeri tek kol nakli için geldi. Bu hastalar nakil için uygun ama bizim mevzuatımız buna uyar mı bilmiyorum. Yeni nakiller için de hazır bekliyoruz. Mevzuatın bir, iki ay içinde tamamlanacağını tahmin ediyorum. Mevzuat çıktıktan sonra kol nakillerine devam edeceğiz."

Ömer Özkan, uzuv kayıplarındaki protezin, böbrek hastalarındaki diyalizin karşılığı olduğunu söyledi. Kol nakilleri arttıkça proteze olan ihtiyacın da azalacağını belirten Özkan, aynı zamanda ilaçların da gelişmesi gerektiğini, beş yıl öncesine göre ilaçlarda büyük gelişme yaşanması sayesinde bu yılki nakli gerçekleştirebildiklerini ifade etti.

KOL NAKLİNİ ’DE ANLATACAK

Çift kol nakli gerçekleştiren dünyadaki 5 merkezden biri olduklarını da anlatan Doç. Dr. Ömer Özkan, aldıkları başarılı sonucu ABD’nin Chicago kentinde düzenlenecek bir kongrede anlatacaklarını bildirdi.

Gelecek hafta bu kongreye katılmak üzere ABD’ye gitmeye hazırlandıklarına dikkati çeken Özkan, kol nakli gerçekleştikten sonra bunun tıp dünyasıyla paylaşılmasının gerekliliğine işaret etti. Bu tecrübelerin paylaşması sayesinde bugün daha başarılı sonuçlar aldıklarını belirten Özkan, Cihan Topal’a kol nakli yapılmasının ardından ortaya çıkan endikasyonları da, daha önce katıldıkları bilimsel toplantılarda öğrendiği bilgiler sayesinde aşabildiğini vurguladı.

YÜZ NAKLİNE DOĞRU

Ömer Özkan, çift kol naklinin ardından Türkiye’nin adını yüz nakliyle de dünyada duyurmaya hazırlandıklarına değindi. Yüz nakli için başvuran bir iki uygun aday olduğunu belirten Özkan, sözlerini şöyle sürdürdü.

"Tüm yüz, orta yüz veya alt yüz olabilir. Elimizde adaylarımız var, mevzuatı bekliyoruz ama önemli olan en uygun adayı seçmek. İlk hastanın en uygun aday olması çok önemli, çünkü daha uygun hasta olursa sıralamaya girer. Nakil için bir iki hastam var ama daha uygun adaylar olmalı. , yanıklar veya kaza sonrası yüz deformesi olan hastaları bekliyor."

Doç. Dr. Özkan, yüz nakli için tüm altyapının tamamlandığını ve gerekli eğitimleri de aldıklarını anlattı. Yüz nakli yapmak için de mevzuat beklediklerine değinen Özkan, "Ben dört dörtlük bir aday arıyorum. Ameliyatı yapmış olmak için yapmamak lazım" diye konuştu.

Özkan, yanık veya yaşadığı kazanın ardından yüzünde ciddi oranda deformasyon oluşmuş, bu nedenle sosyal ortamdan uzaklaşmış, dışlanmış hastalar aradıklarına dikkati çekti. Dünyada bugüne kadar 10’a yakın hastaya yüz nakli yapıldığını hatırlatan Özkan, bu hastalardan 5-6’sının yaşamına sorunsuz şekilde devam edebildiğine işaret etti. Özkan, "Bu nakil başarılı şekilde tamamlandığında Türkiye’nin başarısı olacak" diye konuştu.

"VERİCİLERİ TEŞVİK GEREKİYOR"

Verici olmadan kol veya yüz nakli yapılamayacağını da kaydeden Ömer Özkan, bu konuda eğitim çalışmaları ve kampanyalar düzenlenmesinin gereğine değindi.

Özkan, Cihan Topal’ı yeniden ellerine kavuşturan verici ailenin de büyük bir erdemlilik gösterdiğini vurgulayarak, sözlerini şöyle tamamladı.

"Verici aile şu anda çok üzgün. Onları hoş görmek gerekiyor. Çok büyük bir erdemlilik yaptılar ama şu anda yaşadıkları acıdan bu erdemin farkında bile değiller. Bir süre sonra bunun farkına varacaklar. Çünkü Cihan Topal’da çocuklarından yaşayan bir parça görecek, elini tutacaklar. Bu, diğer vericileri de teşvik edecektir diye düşünüyorum."</TEXT>
</DOC>
