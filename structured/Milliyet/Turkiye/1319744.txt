<DOC>
<DOCNO> 1319744 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f3b2b71/l/0l0smilliyet0n0btr0c40ehastaya0ecan0easisi0e20a0edakikayla0ekaybedildi0cturkiye0csondakika0c0a10b110b20a10a0c130a86510cdefault0bhtm/story01.htm </URL>
<DATE> 2010/11/01 </DATE>
<TIME> 13:18:15.0 </TIME>
<AUTHOR>  </AUTHOR>
<HEADLINE>
4 hastaya can a����s�� 20 dakikayla kaybedildi
</HEADLINE>
<TEXT>MUĞLA’nın Fethiye İlçesi’nde yüksek tansiyona bağlı beyin kanaması geçiren ve beyin ölümü gerçekleşince ailesi tarafından organları bağışlanan 5 çocuk babası 55 yaşındaki Necati Has’ın böbrekleri, kalbi ve karaciğerini alacak uzman ekibin İzmir’den başlattığı zamana karşı yarış, hüsranla son buldu. Ekibin ulaşmasından 20 dakika önce kalbinin de durduğu anlaşılan Necati Has'ın organları, kullanılamayacağı için alınmadı.Necati Has’ın beyin ölümünün gerçekleşmesi üzerine, bağışlanan organlarının alınması için düğmeye basıldı. İzmir 9 Eylül Üniversitesi Tıp Fakültesi Hastanesi’nde görevli 4 doktor, Fethiye Devlet Hastanesi’ne 7 saat sonra ulaştıklarında, emekli kömür işçisi Necati Has’ın kalbinin 20 dakika önce durduğunu öğrenince organlarını almadı. Doktorlar, kalbi duran hastadan alınacak organların kullanılamayacağı görüşünü Has ailesine bildirdi.Bunun üzerine Necati Has’ın cenazesi Elbistan’a getirilerek Hocazade Mezarlığı’na defnedildi.EMEKLİ OLUNCA FETHİYE'YE YERLEŞMİŞ Necati Has’ın emekli olduktan sonra Fethiye’ye yerleştiğini anlatan yeğeni Mustafa Has, organların alınamaması nedeniyle üzüntülerinin iki kat arttığını söyledi. Doktorların verdiği bilgiye göre amcasının böbreklerinin 9 Eylül Üniversitesi Hastanesi’ndeki 2 hastaya, kalp kapakçıklarının Ege Üniversitesi Hastanesi’ndeki 1 hastaya, karaciğerinin de Malatya’daki 1 hastaya nakledileceğini anlatan Mustafa Has duygularını şöyle dile getirdi: “Organ bağışı kararını vermek çok kolay olmadı. Çünkü makinede bağlı da olsa bir insanın fişini çekerek ölümü konusunda müsaade ettik. Mezarda çürüyecek vücuttan alınacak organların, başka insanların hayatlarını düzgün bir şekilde yürüteceğini düşününce, bize çok doğru bir karar olarak geldi. Ama makinaya bağlıyken kalbi durunca organ bağışı gerçekleşmedi. Bu durum bize çifte acı yaşattı.”</TEXT>
</DOC>
