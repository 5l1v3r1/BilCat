<DOC>
<DOCNO> 1345649 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/ffac6de/l/0L0Smilliyet0N0Btr0Cikizini0Ekarninda0Etasiyan0Eilknur0Eun0Eailesi0Eonu0Eterk0Eetmedik0E0Cturkiye0Csondakika0C250B110B20A10A0C13183830Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:43.0 </TIME>
<AUTHOR>  </AUTHOR>
<HEADLINE>
İkizini karnında taşıyan İlknur’un ailesi: 'Onu terk etmedik'
</HEADLINE>
<TEXT>’te, yapışık ikiz olarak dünyaya gelen ve  Üniversitesi (ÇÜ)  Balcalı Hastanesi’nde 2.5 yıldır tedavi edilen İlknur bebeğin annesi Lütfiye İncirli ile babası Ahmet İncirli, çocuklarını maddi imkanları olmadığı için ziyaret edemediklerini, onunu sağlığına kavuşması için dua ettiklerini söyledi.

Kilis’in Polateli İlçesi’ne bağlı Belenözü Köyü’nde oturan ve hala-dayı çocukları olan 29 yaşındaki Lütfiye İncirli ile 30 yaşındaki Ahmet İncirli çiftinin 2.5 yıl önce  Doğumevi Hastanesi’nde birinin beyni ve başı olmayan yapışık ikiz kız bebekleri dünyaya geldi. Doğumun ardından yapışık ikizler sevk edildikleri ’daki ÇÜ Tıp Fakültesi Balcalı Hastanesi’nde tedaviye alındı. Hemşirelerin ‘İlknur’ adını verdikleri bebek normal gelişimini sürdürürken, diğeri ise başı olmadan kardeşinin göğüs ve karnına yapışık olarak kol ve bacakları kardeşine göre daha az gelişebildi.

AİLENİN DURUMU ÇOK KÖTÜ Belenözü Köyü’nde elektriği, suyu olmayan, pencereleri naylonla kaplı, sobasız inşaat halindeki tek odalı evde  veren küçük İlknur’un anne ve babasının hali ise yürükleri burktu. 9 yıllık evli olan ve 7 yaşında Rukiye, 6 yaşında Fatma adlı iki kızı olan İncirli çifti, Adana’da tedavi edilen çocuklarını maddi imkansızlık nedeniyle ziyaret edemediklerini anlattı. Çocuklarından vazgeçmediklerini belirten anne Lütfiye İncirli, “İsmini dahi ben koyamadım. Allah’tan gelen her şeye şükür ediyorum. Bizim maddi durumumuz yerinde olmadığı için Adana’ya gidemiyoruz, çaremiz yok. Hiçbir anne baba çocuğundan vazgeçmez, çocuğumuzun yanına 2 kez gittim. Bir defasında 1.5 ay kaldım, İkincisinde ise 4 ay kaldım. Çocuklarımı bırakıp gittiğim için tekrar gelmek zorunda kaldım. Eskiden çocuklarımı annemin yanına bırakıyordum. Şimdi ise annem olmadığı için kimsenin yanına bırakamıyorum. Çaresizim, bir yıldır kızımı görmüyorum, eşim gitti, gördü. Dün televizyonda izledim, kızımın hemşirelere anne demesi gözümün önünden bir an bile gitmiyor. Hastanede kızıma bakan herkese teşekkür ediyorum. Evimize gelirse çok sevinirim, kızımı çok özledim. Onun iyileşmesi için dua ediyorum” dedi.

Günlük işlerde çalışarak karınlarını doyurmaya çalıştığını belirten baba Ahmet İncirli ise, çocuğu hastaneye terk etmelerinin söz konusu olmadığını anlattı. İlknur’un ameliyat edilmesini beklediklerini ifade eden İncirli, “Günlük bazen 10 TL kazanıyorum, çoğu zaman iş bulamıyorum. Borç bularak tek oda inşaatına başladım ama ne borcu ödeyebiliyorum ne de penceresini taktırabiliyorum. Çocuğumuzu imkan olursa alacağım” diye konuştu. İlknur’un ablaları Rukiye ile Fatma, kız kardeşlerini çok özlediklerini bir an önce görmek istediklerini ifade ettiler.

Belenözü Köyü Muhtarı Ahmet Demir, ailenin durumunun iyi olmadığını onların sıkıntılarına yardımcı olmaya çalıştıklarını söyledi.</TEXT>
</DOC>
