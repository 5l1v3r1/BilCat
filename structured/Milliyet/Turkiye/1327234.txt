<DOC>
<DOCNO> 1327234 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5ef764/l/0l0smilliyet0n0btr0ctuzkoy0edunya0egundeminde0cturkiye0csondakika0c0a50b110b20a10a0c1310a5860cdefault0bhtm/story01.htm </URL>
<DATE> 2010/11/05 </DATE>
<TIME> 13:10:30.0 </TIME>
<AUTHOR>  </AUTHOR>
<HEADLINE>
tuzk��y d��nya g��ndeminde
</HEADLINE>
<TEXT>`Yalnızca bir doktor bulunan Kanserli Köy`de yakında üçüncü mezarlık açılacak` diye verilen haberde şöyle denildi: Nevşehir`in Gülşehir ilçesine bağlı Tuzköy beldesi, çevresindeki yapı taşlarında yer alan, kanserojen içerikli `ereonit` maddesi sebebiyle son 30 yılda dünyada en çok karınzarı ve akciğer kanserine rastlanan yeri konumunda. Yetkililer bölgenin boşaltılması için yoğun bir çalışma halinde. Beldenin toprak ya da asfaltla kaplanması veya insanların beldeden uzaklaştırılması gibi seçenekleri tartışılıyor ancak henüz net bir karar alınamıyor.2 bin 350 kişiye 1 doktor bakıyorBİR doktor, bir hemşire ve bir ebenin bulunduğu Tuzköy`de her iki mezarlık da dolduğu için üçüncü bir mezarlık açılacak. Her ne kadar 1999`da köyün tamamıyla boşaltılıp daha sonra toprak altına alınması kararı çıkmış olsa da finansal kısıtlamalar, bürokratik engeller, verilen kararın yavaş uygulanmasına yol açtı.Türk ve dünya basınında `Kanserli Köy` olarak anılan Tuzköy sakinlerinden 250 aile, bölgeden 2004`te ayrılıp tahsis edilen yeni yerleşim bölgesine gönderilirken, geri kalan 2,350 kişi ise hala beklemede olduğu hatırlatıldı.20 milletvekili soruşturmak için yola çıktıTBMM Kanser Araştırma Komisyonu, Tuzköy`de görülen kanser hastalıklarını araştırmak üzere bugün Nevşehir`de olacak. Tuzköy beldesi ile Ürgüp ilçesine bağlı Karain ve Sarıhıdır köylerinde görülen kanser vakaları araştırılarak, alınması gereken önlemlerin belirlenmesi amacıyla oluşturulan ve 20 milletvekilinden oluşan TBMM Kanser Araştırma Komisyonu, incelemelerde bulunacak.Komisyon üyeleri Nevşehir Valiliği`nde yapılacak toplantıda, mezotelyoma kanserine karşı alınan idari önlemler hakkında brifing alacak.Akşam</TEXT>
</DOC>
