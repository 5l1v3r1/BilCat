<DOC>
<DOCNO> 1346634 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/ffd4e40/l/0l0smilliyet0n0btr0cbassavci0ecihaner0egorevi0edevretti0eadana0eya0egitti0cturkiye0csondakika0c250b110b20a10a0c13184650cdefault0bhtm/story01.htm </URL>
<DATE> 2010/11/25 </DATE>
<TIME> 19:12:05.0 </TIME>
<AUTHOR>  </AUTHOR>
<HEADLINE>
ba��savc�� cihaner g��revi devretti, adana���ya gitti
</HEADLINE>
<TEXT>ERZİNCAN Cumhuriyet Başsavcısı İlhan Cihaner, Hakimler ve Savcılar Yüksek Kurulu (HSYK) tarafından yerine atanan Mehmet Şafak’a görevi devrederek Adana’ya gitti. İlhan Cihaner, önümüzdeki günlerde Erzincan’a gelerek evini taşıyacak.HSYK kararı ile Adana’ya Cumhuriyet Savcısı olarak atanan İlhan Cihaner, görevini, geçen 22 Kasım'da yerine atanan Mehmet Şafak’a devretti. Cumhuriyet Savcısı olarak atandığı Adana’ya giden İlhan Cihaner, ev durumunu ayarladıktan sonra Erzincan’a dönecek. Yasal süre içinde Adana’daki görevine başlaması beklenen Cihaner, bankada memur olan eşi Muhteber ve 7 yaşındaki kızı Sıla ile birlikte Erzincan’a veda edecek.Burhaniye Başsavcılığı görevini yürütürken son kararname ile Erzincan’a atanan Başsavcı Mehmet Şafak da görevine başlaması nedeniyle Erzincan’da görev yapan basın mensupları ile biraya geldi. Erzincan’a hizmet etmekten mutluluk duyacağını ifade eden Başsavcı Mehmet Şafak, “Erzincan’a yeni bir Adliye Sarayı ve Cezaevi yapımı için hazırlanan projeler var. Bunları gerçekleştirmek için çaba sarf edeceğiz. Amacımız, el birliği ile hızlı bir şekilde, birlik ve beraberlik içinde adaleti sağlamaktır” diye konuştu.Mehmet Şafak kimdir?1969 yılında Malatya’nın Arapgir ilçesinde dünyaya gelen Mehmet Şafak, ilk ve orta öğrenimini Arapgir’de tamamladı. Liseyi İzmir’de okuyan Şafak, Konya Selçuk Üniversitesi Hukuk Fakültesinden mezun oldu. 1996 yılında Kars’ın Akyaka ilçesinde Cumhuriyet Savcısı olarak mesleğe adım atan Şafak, Karaman’ın Kazım Karabekir, Sakarya’nın Kaynarca ilçelerinde görev yaptıktan sonra, Bingöl’e Başsavcı olarak atandı. Burhaniye’de de Başsavcılık yapan Şafak, HSYK’nın son kararnamesi ile Erzincan Cumhuriyet Başsavcılığı görevine atandı. Şafak, evli ve iki çocuk babası.İlhan Cihaner kimdir?Kars’ta 1968 yılında dünyaya gelen İlhan Cihaner, Reyhanlı, İdil, Çamlıdere’de Cumhuriyet Savcısı, Vezirköprü ve Alaşehir’de ise başsavcı olarak görev yaptı. 2007 yılının Temmuz ayında Erzincan’a Cumhuriyet Başsavcısı olarak atanan Cihaner, Erzincan’da irtica ile mücadele eylem planını uyguladıkları iddiasıyla hakkında Ergenekon silahlı terör örgütüne üye olmaktan dava açıldı. Dönemin Üçüncü Ordu Komutanı Orgeneral Saldıray Berk’in lider olarak gösterildiği Erzincan Ergenekon davası nedeniyle Cihaner 16 Şubat’ta gözaltına alındı, 17 Şubat 2010’da Erzurum Özel Yetkili İkinci Ağır Ceza Mahkemesi tarafından tutuklandı. Erzurum H Tipi Cezaevinde yatan ve hakkında 5 yıldan 28 yıla kadar hapis cezası istenen Cihaner, 18 Haziran 2010’da Yargıtay 11’inci Ceza Dairesi tarafından tutuksuz yargılanmak üzere tahliye edildi. Tahliyenin ardından Cihaner, Erzincan’a gelerek Cumhuriyet Başsavcılığı görevini yeniden yüretmeye devam etti. Cihaner, evli ve bir kız çocuğu babası.</TEXT>
</DOC>
