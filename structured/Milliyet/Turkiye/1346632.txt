<DOC>
<DOCNO> 1346632 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/ffd8b41/l/0l0smilliyet0n0btr0cdarica0eda0ezehirli0evaril0epanigi0cturkiye0csondakika0c250b110b20a10a0c13184870cdefault0bhtm/story01.htm </URL>
<DATE> 2010/11/25 </DATE>
<TIME> 19:12:02.0 </TIME>
<AUTHOR>  </AUTHOR>
<HEADLINE>
dar��ca'da zehirli varil pani��i
</HEADLINE>
<TEXT> KOCAELİ'nin Darıca İlçesi'ndeki bir evin arka bahçesinde içerisinde kimyasal madde bulunan 35 plastik variler bulundu. Devrilen varillerden çıkan keskin kokudan etkilenen evdeki 3 kişi, Devlet Hastanesi’nde ayakta tedavi edildikten sonra taburcu edildi.Darıca Kazım Karabekir Mahallesi'nde bir evin arka bahçesine kimliği belirsiz kişi veya kişilerce, sabaha karşı, içersinde kimyasal madde bulunan plastik variller atıldı. Devrilen varillerin içersinden yerlere saçılan kimyasal maddenin keskin kokusundan etkilenen evdeki Firdevs Karaca (59), torunu Enis Karaca (3) ve evde misafir olarak kalan yakınları Şevket Karakçı (57), sabah saatlerinde Darıca Farabi Devlet Hastanesi’nde ayakta tedavi edildikten sonra taburcu edildi.Sayıları 35'i bulan kimisi büyük, kimisi daha küçük varillerin içersinde beyaz renkte kimyasal maddeler bulunduğunu söyleyen Firdevs Karaca, “Varillerden saçılan beyaz maddeyi temizlemek için su döktüm. Biranda duman çıkarak alev aldı. Ne yapacağımızı şaşırdık. Belediyeyi arayarak yardım istedik” dedi.Meydana gelen olayın ardından Kocaeli Büyükşehir Belediyesi Çevre Koruma Müdürlüğü ekipleri, varillerin içersindeki atık maddeden incelemek üzere numune aldı. Ardından Darıca Belediyesi ekipleri, içerisinde ne olduğu bilinmeyen atık dolu varilleri bahçeden, imha edilmek üzere götürdü. Ekiptekilerin, varilleri çıplak el ve koruyucu önlem almadan evin bahçesinden götürdükleri iddia edildi. Olayla ilgili soruşturma sürüyor.</TEXT>
</DOC>
