<DOC>
<DOCNO> 1324911 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5698f0/l/0l0smilliyet0n0btr0csavci0egok0ee0ebir0etazminat0edaha0cturkiye0csondakika0c0a40b110b20a10a0c1310a140a0cdefault0bhtm/story01.htm </URL>
<DATE> 2010/11/04 </DATE>
<TIME> 13:11:18.0 </TIME>
<AUTHOR>  </AUTHOR>
<HEADLINE>
savc�� g��k'e bir tazminat daha
</HEADLINE>
<TEXT>İZMİR'de Özel Yetkili Cumhuriyet Savcısı olarak görev yaparken Samsun'a atanan Cumhuriyet Savcısı Murat Gök, ‘şüpheli’ gösterdiği İzmir 12'nci Aile Mahkemesi Hakimi Haydar Elgin ve eşi Betül Elgin'e 10'ar bin lira tazminat ödemeye mahkum oldu.Hakim Haydar Elgin, avukatı Veysel Gültaş aracılığıyla mahkemeye verdiği dava dilekçesinde, kamuoyu tarafından ‘Yengeç’ olarak bilinen operasyonun süphelilerinden olmadıkları halde Savcı Murat Gök'ün hazırladığı iddianamede isimlerinin haksız yere geçtiğini öne sürdü. 12'nci Aile Mahkemesi Hakimi olduğu halde iddianamede ünvanının ‘2'nci Çocuk Ağır Ceza Mahkemesi Başkanı’ olarak geçtiğini belirten Elgin, Savcı Gök'ün yeterli araştırma yapmadığını, gerekli hassasiyet ve özeni göstermediğini vurguladı. Elgin, ‘Yengeç Operasyonu’ iddianamesinde sanık avukatlarından B.Ö.'nün öğretmen olan Hakim Haydar Elgin'in eşi Betül Elgin'in tayin işi için İzmir İl Milli Eğitim Müdürlüğü'nde girişimlerde bulunduğu yönünde iddianın yeraldığını hatırlattı. Bu olayın, kendilerine yönelik, ağır ve kusurlu davranış sebebiyle yaratılan, giderilmesi olanaksız derin üzüntü sebebiyet verdiğini, belirten Haydar Elgin, Gök'ün, kendisine ve eşine 15'er bin TL manevi tazminat ödemesini talep etti.İzmir 5'inci Asliye Hukuk Mahkemesi'nde görülen son duruşmaya Hakim Haydar Elgin ve öğretmen eşi Betül Ergin'in avukatları Veysel Gültaş ile Savcı Murat Gök'ün avukatı Ceyda Arslan katıldı. Murat Gök'ün avukatı Ceyda Arslan Adalet Bakanlığı Ceza İşleri Genel Müdürlüğü'nün müvekkili ile ilgili ceza verilmesine yer olmadığına dair kararın dikkate alınarak davanın reddini talep etti. 5'inci Asliye Hukuk Mahkemesi Hakimi Ayşe Sağer, Haydar Elgin ve eşi Betül Ergin'e ayrı ayrı 10'ar bin lira tazminat ödenmesine karar verip davayı bitirdi. Murat Gök'ün avukatı, kararı temyiz edeceklerini belirtti.Hakim Haydar Elgin ve Betül Ergin'in avukatı Veysel Gültaş duruşma sonrası yaptığı açıklamada, “Bu karardan çıkan sonuç, ülkemizde gerçekleştirilen dinlemelerde elde edilen konuşma kayıtlarının ulusal ve yerel gazetelerde yayınlanmasının büyük bir sorumluluk doğurucağı da kendiliğinden anlaşılmıştır. Müvekillerime yapılan haksızlık yargılama sonunda ortaya çıkmıştır” dedi.TAZMİNAT FATURASI BÜYÜYOR İzmir 4'üncü Asliye Hukuk Mahkemesi’nde İzmir Valisi M. Cahit Kıraç ve Cumhuriyet Başsavcıvekili Yaşar Özer Bölükbaşı, Özel Yetkili Cumhuriyet Savcısı Murat Gök’a karşı 10'ar bin TL manevi tazminat istemiyle dava açmıştı. Vali Kıraç ve Bölükbaşı, açtıkları tazminat davalarını kazanmıştı.Ayrıca İzmir’de görev yaptığı sırada öğretim görevlisi Ü.E.İ.'ye tacizde bulunduğu iddiasıyla yargılandığı davada 6 ay 7 gün hapis cezası alan ve hükmün açıklanması geri bırakılan Savcı Murat Gök, aynı olayla ilgili açılan manevi tazminat davasını da kaybetmişti. İzmir 6. Asliye Hukuk Mahkemesi’nde görülen davada Savcı Gök, Ü.E.İ.’ye 8 bin lira manevi tazminat ödemeye mahkum olmuştu.</TEXT>
</DOC>
