<DOC>
<DOCNO> 1345669 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/ff394fe/l/0L0Smilliyet0N0Btr0Cdiyarbakir0Eda0Ekalorifer0Ekazani0Epatladi0E10Eolu0E30Eyarali0Cturkiye0Csondakika0C240B110B20A10A0C13179970Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:45.0 </TIME>
<AUTHOR>  </AUTHOR>
<HEADLINE>
Diyarbakır'da kalorifer kazanı patladı: 1 ölü, 3 yaralı
</HEADLINE>
<TEXT>’da dün akşam kalorifer kazanının patlaması sonucu 1 kişi öldü, 3 kişi yaralandı. Patlamanın olduğu bina ile yanındaki iki bina boşaltıldı. Binaların çevresinde güvenlik önlemleri alınırken, Büyükşehir Belediye Başkan Vekili Metin Kılavuz, faciadan dünüldüğünü söyledi.

Merkez Bağlar İlçesi Sento Caddesi'nde 10 katlı, 40 daireli Veysel Apartmanı’nda dün akşam kalorifer kazanı yüksek basınç nedeniyle patladı. Patlamada binanın girişindeki bakkalı işleten Şeymuz Demirci öldü, apartman görevlisi Cesur Dönmez ile İrfan Karakeçi ve Fatma kaya yaralandı. Patlamanın ardından Veysel Apartmanı ile her iki yanındaki 8 katlı iki bina boşaltıldı. Bu binalarda oturanlar yakınlarının yanlarına yerleştirilirken, bina çevrelerinde güvenlik şeridi çekilerek önlem alındı.

Büyükşehir Belediye Başkan Vekili Metin Kılavuz, Bağlar Belediye Başkanı Yüksel Baran ve Kayapınar Belediye Başkan Vekili Mahmut Dağ, bugün olayın meydana geldiği yerde incelemelerde bulundu.

Patlamanın ardından belediye personelinin gereken tüm çalışmaları yaptığını belirten Büyükşehir Belediye Başkan Vekili Metin Kılavuz, bölgede incelemelerin sürdüğünü söyledi. Kılavuz, Patlamanın meydana geldiği apartman ve çevresinde zarar gören yerleri tespit ettiklerini, bina kolonlarında oluşan hasarlar nedeniyle 3 binada oturan vatandaşları tahliye ettiklerini söyledi. Büyük bir faciadan dönüldüğünü belirten Kılavuz şöyle konuştu: “Yaptığımız araştırmalarda binanın taşıyıcı kolonlarında patlama sonucu hasar olduğunu tespit ettik. Can güvenliği açısından patlamanın meydana geldiği binada önlemlerimiz aldık. Diğer binalara da sirayet etmesi açısından da diğer 3 binamızı da boşattık. Bugün teknik ekiplerimiz hasar olan binalarda inceleme raporlarını tamamladılar. Binanın taşıyıcı kolonlarında sorun olmadığı fakat kirişlerinde ciddi hasar olduğu tespit edildi. Bunlar yarın en geç çelik konstrüksiyonla bina güçlendirilecek. Bina güçlendirildikten sonra vatandaşlar evlerine girebilecek. Yaşamını yitiren vatandaşın ailesine başsağlığı diliyoruz. Kentimiz gerçekten ciddi bir faciayı mucizevi bir eserle atlatmıştır.”</TEXT>
</DOC>
