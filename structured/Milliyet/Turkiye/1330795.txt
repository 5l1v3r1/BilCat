<DOC>
<DOCNO> 1330795 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f6ea978/l/0L0Smilliyet0N0Btr0C0Easkeri0Eihaleye0Egirecegiz0Eyalaniyla0Edolandirdilar0Cturkiye0Csondakika0C0A80B110B20A10A0C131140A30Cdefault0Bhtm/story01.htm </URL>
<DATE> 2010/11/08 </DATE>
<TIME> 11:09:14.0 </TIME>
<AUTHOR>  </AUTHOR>
<HEADLINE>
“Askeri ihaleye gireceğiz” yalanıyla dolandırdılar
</HEADLINE>
<TEXT>'na 30 Eylül 2010'da başvuran şirketin yetkilisi Ömer S., 'nin açtığı ihaleye sokacakları yalanı söyleyen 3 kişinin kendilerini 106 bin lira dolandırdıklarını bildirdi. Ömer S., şikayet dilekçesinde, şu ifadelere yer verdi:
“Kendisini albay olarak tanıtan kişi bir arkadaşıyla yanıma geldi. İlk gelişinde resmi albay kıyafetiyle gelmişti. Türk silahlı Kuvvetleri'nin açtığı 62 milyon 500 bin TL'lik ilaç ve diş macunu ihalesini kazanmamızı sağlayacaklarını söyledi. İhaleye girmek için de teminat bedeli olarak 106 bin lira vermemizi istediler. Bizden parayı nakit alıp resmi saymanlık makbuzu verdiler. Bizimle ihaleye kadar geldiler. Ardından ortadan kayboldular. İhaleyi kazanamayınca askeri yetkililere sorduk ve dolandırıldığımızı anladık. Hem bizden ihale teminat bedeli 106 bin lira aldılar hem de ‘ihaleye gireceğiz’ diye malların siparişlerini vermemize neden olarak büyük zarara uğrattılar”
Savcılığın talimatı üzerine Yankesicilik  Büro Amirliği'nce şirketin güvenlik kamera görüntüleri incelendi. Kayıtlarda iki kişinin şirkete geliş gidişleri ve şirket yetkilisi Ömer S. ile görüşmelerinin saniye saniye kameraya yansıdığı ortaya çıktı. Görüntünün birinde biri resmi askeri elbiseli iki kişi merdivenlerde şirket yetkilisi tarafından uğurlanırken görülüyor. Diğer görüntüde ise, şirket yetkilisi Ömer S.'nin makamına iki kişi giriyor. Biri şirket yetkilisiyle tokalaşıp otururken kendisini albay olarak tanıtan kişi ise daha samimi yaklaşarak Ömer S.'ye sarılıyor. 
Bu görüntülerden yola çıkan polis, zanlılarının kimlik ve adreslerini belirledi. , Esenler, 'nde düzenlenen operasyonda Köksal B.(43), Muharrem T.(53) ve Orhan Ö.(57) gözaltına alındı. Zanlıların evlerinde yapılan aramalarda, sahte oldukları düşünülen çok sayıda ihale giriş evrakları ve mühürler ele geçirildi. Ele Geçirilen belgeler sahte olup olmadıklarının tespiti için Kriminal Polis Laboratuvarı'na gönderildi.
Asayiş Şube Müdürlüğü'ne getirilerek sorgulamaları yapılan zanlıların dolandırıcılık olayını kabul ettikleri, ifadelerinde birbirlerini suçladıkları öğrenildi. Zanlılardan kendisini albay olarak tanıttığı tespit edilen Muharrem T.'nin 1986 yılında bir mitingde yaralandığı için yüzbaşı rütbesindeyken malulen emekli olduğu ortaya çıktı. Köksal B.'nin de daha önceden benzer suçlardan çok sayıda sabıkası olduğu belirlendi. 
Yapılan soruşturmada, aynı kişilerin yine Türk Silahlı Kuvvetlerine ait ihalelere sokacakları yalanıyla farklı zamanlarda 3 ayrı firmayı aynı şekilde dolandırdıkları tespit edildi. Zanlıların böylece toplam 4 ayrı şirketten aynı yöntemle 250 bin lira alarak dolandırıcılık yaptıkları ortaya çıktı.
Emniyetteki işlemleri tamamlanan 3 zanlı Kadıköy Adliyesi'ne sevk edildi.</TEXT>
</DOC>
