<DOC>
<DOCNO> 1337692 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa9d970/l/0l0smilliyet0n0btr0ceskisehir0ede0ekatil0ezanlisi0ealarmi0cturkiye0csondakika0c150b110b20a10a0c13147960cdefault0bhtm/story01.htm </URL>
<DATE> 2010/11/15 </DATE>
<TIME> 19:08:33.0 </TIME>
<AUTHOR>  </AUTHOR>
<HEADLINE>
eski��ehir���de katil zanl��s�� alarm��
</HEADLINE>
<TEXT>ESKİŞEHİR’de 5 kişiyi öldürüp kaçan 55 yaşındaki İhsan Doğu her yerde aranıyor. 155 Polis İmdat hattını arayan bir kişinin, “Zanlıyı baharatçıların önünde siyah gözlük takmış dolaşırken gördüm” ihbarı, polisi alarma geçirdi. Yapılan aramada şüphelinin izine rastlanılmadı.Daha önce merkeze bağlı belde olan ve son değişiklikle mahalle statüsüne kavuşturulan Muttalip’in Koyunlar Mahallesi’nde 23 Ağustos 2010 tarihinde İhsan Doğu, aralarında husumet bulunan komşusu 62 yaşındaki Yusuf Toprak, eşi 59 yaşındaki Fatma Toprak, oğlu 39 yaşındaki Selahattin Toprak ile 48 yeğeni yaşındaki Zeynep Ruhan Toprak’ı pompalı tüfekle öldürüp, diğer oğlu 35 yaşındaki Mehmet Sadık Toprak’ı da yaralayarak kaçmıştı. İhsan Doğu, geçen 12 Kasım günü de yaraladığı Mehmet Sadık Toprak’ı evinin penceresinden pompalı tüfekle ateş edip öldürdü.Olaydan sonra kaçan 5 kişinin cinayet şüphelisi İhsan Doğu’nun yakalanması için jandarma ve polis ekiplerinin çalışması sürerken, bugün 155'i arayan bir kişi, İhsan Doğu'yu siyah kaban giymiş, siyah gözlük takmış, sakal tıraşını yeni olmuş ve elinde poşetle İstiklal Mahallesi Reşadiye Sokak’taki baharatçıların önünde dolaşırken gördüğünü bildirdi. İhbar üzerine bölgeye çok sayıda polis ekibi sevk edildi. Ancak ekiplerin yaptığı aramalarda şüphelinin izine rastlanmadı.</TEXT>
</DOC>
