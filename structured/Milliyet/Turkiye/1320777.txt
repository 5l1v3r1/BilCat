<DOC>
<DOCNO> 1320777 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f466f44/l/0l0smilliyet0n0btr0c10a0eogrenci0eyurdu0eruhsatsiz0ecikti0cturkiye0csondakika0c0a20b110b20a10a0c130a92760cdefault0bhtm/story01.htm </URL>
<DATE> 2010/11/02 </DATE>
<TIME> 17:12:14.0 </TIME>
<AUTHOR>  </AUTHOR>
<HEADLINE>
10 ����renci yurdu ruhsats��z ����kt��
</HEADLINE>
<TEXT>Kocaeli Milli Eğitim Müdürlüğü müfettişlerince özel öğrenci yurtlarında yapılan kontrollerde, ruhsatı ve işletme belgesi bulunmadığı belirlenen yurtlar hakkında inceleme başlatıldı.Söz konusu yurtlara 10 gün içinde ruhsat almak için müracaat etmelerinin tebliğ edildiği, ruhsat almayan yurtların ise mühürleneceği öğrenildi.Bu arada, ruhsatı bulunmayan yurtların yeni açıldığı, kent genelinde 100’e yakın özel öğrenci yurdu bulunduğu belirtildi.Kocaeli Valisi Ercan Topaca, AA muhabirine yaptığı açıklamada, ruhsatı ve işletme belgesi olmayan yurtlara belediyenin 10 gün süre verdiğini ve bu süre içerisinde yurtların gerekli belgeleri çıkarmaları gerektiğini söyledi.Yurt binaların şu an için iş yeri olarak görüldüğünü ifade eden Topaca, evrakların tamamlanması ve şartların uygun olması durumunda aynı gün ruhsat alınabildiğini belirtti."Kendilerine tebligat yapıldı. 10 günlük sürenin sonunu bekliyoruz" diyen Topaca, sözlerini şöyle tamamladı."Bu yurtlarda 925 civarında öğrenci var. Öğrencilerin 600’ü birinde barınıyor. İşlemlerini yapacaklarını, kapanmayacaklarını umuyorum. İşlemlerini tamamlamazlarsa da elbette gereğini yapacağız. Buralarda yangın olabilir, acil durumlar oluşabilir, bunun riskini alamayız. Verilen 10 günlük sürenin ardından yeniden değerlendirme yapılacak, öğrenciler için de bir formül bulunacaktır. Öğrencilerin açıkta kalmaması için hazırlık yapıyoruz. Öğrencileri boş olan yurtlara yerleştirebiliriz."</TEXT>
</DOC>
