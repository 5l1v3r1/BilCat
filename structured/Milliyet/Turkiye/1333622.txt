<DOC>
<DOCNO> 1333622 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f8461ff/l/0l0smilliyet0n0btr0ckadinlari0eweb0ekameradan0eseciyormus0cturkiye0csondakika0c10a0b110b20a10a0c13127130cdefault0bhtm/story01.htm </URL>
<DATE> 2010/11/10 </DATE>
<TIME> 21:42:36.0 </TIME>
<AUTHOR>  </AUTHOR>
<HEADLINE>
kad��nlar�� web kameradan se��iyormu��
</HEADLINE>
<TEXT>İNTERNETTEKİ sitesi aracılığıyla fuhuş yaptıran Engin Ş.’, kadınları da site üzerinden buldu. Engin Ş., ilk elemeyi kadınların siteye gönderdiği fotoğraflar üzerinden yaptı. Elemeyi kazananları “web cam”a çağıran Engin Ş., onlardan bu sefer de soyunmalarını istedi. Engin Ş., ikinci elemeyi kazanan kadınları da müşteri kataloğuna ekledi.Asayiş Şube Müdürlüğü Ahlak Kumar Büro Amirliği’ne bağlı ekipler, bir internet sitesi üzerinden fuhuş pazarlığı yapıldığı yönünde gelen ihbarlar üzerine çalışmalara başladı. Ekipler, favoripartner.com adlı internet sitesi aracılığıyla kadınlarla fuhuş yapmak için 200 TL’ye anlaşarak, Beşiktaş, Etiler ve Ataköy’deki otellerde buluştu. Fuhuş için buluşma sağlandığında seri numaraları alınmış paralar, kadınlara verildi. Ardından kimliklerini gösteren polis memurları 6 kadın ile fuhuşa aracılık yapan 3 kişiyi gözaltına aldı.Asayiş Şube Müdürlüğü’nde sorgulamaları yapılan zanlılardan Engin Ş.' (32), 1 yıl önce kurduğu internet sitesi aracılığıyla kadınları pazarladığını ve site vasıtasıyla fuhuş yapan her kadından yüzde 20 komisyon aldığını itiraf etti. Taksiciler Cem Y. ile Onur G.’nin ise bu sisteme dahil olarak fuhuş yapmak için otellere giden kadınları götürüp getirdikleri ileri sürüldü. Operasyonda gözaltına alınan 2’si yabancı uyruklu 6 kadın ise sağlık kontrolünden geçirildikten sonra ifadeleri alınarak serbest bırakıldı.İfadesinde kurduğu bu sistem sayesinde ayda 15 bin lira kazandığını söyleyen Engin Ş., internet sitesi aracılığıyla kendisine başvuran kadınları önce fotoğraflarından seçti. Engin Ş., seçtiği kadınları web cam aracılığıyla ikinci bir elemeden geçirdi. Kadınlardan “web cam”de soyunmalarını isteyen Engin Ş., beğendiklerinin fotoğraflarını ve öz geçmişlerini siteye koydu. Sitede fotoğraflara bakan müşteriler, Engin Ş.'ye mail veya cep telefonu aracılığıyla ulaştı. Engin Ş., müşteriler ile kadınları lüks otellerde buluşturdu.Engin Ş.’nin bilgisayarında fuhuşlarına aracılık ettiği çok sayıda kadının fotoğrafı bulundu. Engin Ş.’nin pazarladığı kadınların üniversite mezunu ve en az bir dil bildikleri ileri sürüldü. İnternet sitesi üzerinde kadınlar için uygulanan tarife ise şöyle: 1 saat için 300 lira, 2 saat için 500 lira, 3 saat için 700 lira, tüm gece bin lira, tam gün bin 500 lira.Emniyetteki işlemleri tamamlanan 3 zanlı İstanbul Adliyesi’ne sevk edildi.</TEXT>
</DOC>
