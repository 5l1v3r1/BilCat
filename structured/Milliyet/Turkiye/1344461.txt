<DOC>
<DOCNO> 1344461 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd784e6/l/0l0smilliyet0n0btr0calevilerin0eeylemi0esona0eerdi0cturkiye0csondakika0c210b110b20a10a0c13165740cdefault0bhtm/story01.htm </URL>
<DATE> 2010/11/21 </DATE>
<TIME> 15:09:39.0 </TIME>
<AUTHOR>  </AUTHOR>
<HEADLINE>
alevilerin eylemi sona erdi
</HEADLINE>
<TEXT>ALEVİLER'in zorunlu din dersinin kaldırılması için İzmir’in Konak Meydanı'nda yaptığı oturma eylemi sona erdi. Eylem sonunda konuşan Alevi Bektaşi Federasyonu Genel Başkanı Ali Balkız, haklarını alana kadar mücadeleye devam edeceklerini söyledi.Alevi Bektaşi Federasyonu İzmir Bileşenleri'ni oluşturan dernekler tarafından okullardaki zorunlu din derslerinin kaldırılması için dün saat 11.00'de Konak Meydanı'nda başlatılan 24 saatlik oturma eylemi sona erdi. Gece boyunca türkü söyleyip halay çeken, şiir okuyan yaklaşık 150 kişi, oturma eyleminin bitmesi ile birlikte küçük gruplar halinde Konak Meydanı’ndan ayrıldı.Eylemin bitmesine yakın Alevi kuruluşlarının temsilcileri oturma eyleminin yapıldığı SGK Binası önüne geldi. Oturma eylemine katılanların hakların kazanılması yolunda büyük mücadele verdiklerini belirten Alevi Bektaşi Federasyonu Genel Başkanı Ali Balkız, her inanç ve kökendilerin kendilerine özgü yaşadığı bir ülke oluşturuluncaya kadar mücadeleye devam edeceklerini söyledi. Başbakan Recep Tayyip Erdoğan’ın, geçen yıl yapılan Alevi Çalıştayı’nın sonuçlarını yakın zamanda açıklayacağını bildiren Balkız, çalıştaydan sonuç çıkmayacağını öne sürerek, şöyle dedi: “Madımak Oteli müze olamaz, olsa olsa ‘anı evi olabilir' diyecekler. Zorunlu din dersi kaldırılamaz olsa olsa ‘yanına bir din dersi daha konur', ‘Diyanet İşleri Başkanlığı kapatılamaz', ‘Cemevleri ibadethane olamaz olsa olsa kültürevi olabilir' diyecekler. Bu çalıştaydan bir şey çıkmayacak, çünkü bunlar böyle bir zihniyetle ülkeyi yönetmeye çalışıyor. Şunu bilmeliler ki onların bu madrabazlığı daha fazla sürmeyecektir.” Hükümetin Aleviler'in ‘canını çok sıkmaya başladığını' öne süren getiren Balkız, “Ancak, bizim gibi her etnik grubun ‘Artık yeter’ diyeceği bir nokta vardır. O noktada biz de alacağız elimize Pir Sultan’ın sazını davamızı göreceğiz. Kimseyi tehdit etmiyor, olabilecekleri anlatıyoruz. Biz insani şeyler istiyoruz, Sünni kardeşlerimizle barış içinde yaşıyoruz, kardeşçe yaşamaya devam etmek istiyoruz. Çocuklarımızın asimile edilmesini istemiyoruz, devlet yalan söylemesin, pazarlık yapmasın istiyoruz. 25 milyon kişinin yaşam tarzının gözardı edilmemesini istiyoruz” dedi.Pir Sultan Abdal Kültür Derneği Genel Başkanı Fevzi Gümüş ise zorunlu din dersini dayatma olarak nitelendirirken bunun Alevi çocukları için zulüm olduğunu, Aleviler'in sorunlarının çözümüne kadar mücadeleye devam edeceklerini söyledi. Siyasi iktidara kim gelirse gelsin hak talep edenlerin sorunlarını çözmeyeceğini ileri süren Gümüş, “Yaklaşan seçimlerde ülkeyi karanlığa sürükleyen hak tanımaz bu iktidardan kurtulacağımızı ümit ediyorum. Bizim yürüyüşümüz aylınlık Türkiye içindir” dedi.En yeni konut projelerinin adresi burası.Yorum yaz</TEXT>
</DOC>
