<DOC>
<DOCNO> 1332107 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f75267a/l/0l0smilliyet0n0btr0cdericiyi0ekaciran0esupheliler0eyakalandi0cturkiye0csondakika0c0a80b110b20a10a0c13118840cdefault0bhtm/story01.htm </URL>
<DATE> 2010/11/08 </DATE>
<TIME> 19:11:29.0 </TIME>
<AUTHOR>  </AUTHOR>
<HEADLINE>
dericiyi ka����ran ����pheliler yakaland��
</HEADLINE>
<TEXT>KAPALIÇARŞI’nın tanınmış dericilerinden Günaydın D.’yi kaçırarak fidye isteyen ve uyuşturucu kuryesi olması için kaçırdıkları Ruanda vatandaşı Musa Y.'nin de yüzünde sigara söndürerek işkence yaptıkları iddia edilen 13 kişi gözaltına alındı.Kapalıçarşı’da deri dükkanı bulunan Günaydın D., 8 Ekim'de polise başvurarak kaçırıldığını ve 1 milyon lira fidyeyi iki taksitte ödeyeceğini taahhüt edince serbest bırakıldığını söyledi. Gasp Büro Amirliği'nde polise ifade veren Günaydın D., “İşyerimden ayrılıp taksiyle evime gideceğim sırada yanıma yaklaşan 3 kişi beni kaçırdı. Önce 2 milyon dolar fidye istediler. Ancak onlara o kadar param olmadığını söyleyince 1 milyon lirayı iki taksitte ödememe razı oldular. Parayı bulmam için beni serbest bıraktılar” dedi.Polis zanlıları yakalamak için operasyon başlatırken aralarında Kapalıçarşı’da dükkanı bulunan Günaydın D.’yi tanıyan bir kişinin de bulunduğu zanlıların kimlikleri tespit edildi. Soruşturma sırasında zanlıların 18 Ekim'de Ruanda vatandaşı Musa Y.'yi kaçırarak kendi hesaplarına uyuşturucu kuryeliği yapmaya ikna etmek amacıyla işkence yaptıklarını belirlendi. Olay Musa Y.'nin zorla tutulduğu İkitelli’de 2'in katta bulunan evin penceresinden aşağı atlayarak polise sığınmasıyla ortaya çıktı. İki bacağı kırık bir şekilde yerde sürünerek polise sığınan Musa Y., “Bana kuryelik yaptırmak için işkence yaptılar, yüzümde sigara söndürdüler. Onlardan kurtulmak için ikinci kattan atladım. Ayaklarım kırıldı. Sürünerek oradan uzaklaştım. Bir polis ekibi beni yolda buldu” dedi.Gasp Büro Amirliği tarafından daha önceden tespit edilen 18 yere eş zamanlı olarak operasyon yapıldı. Baskınlarda elebaşılığını eski sabıkalı Oktay U. (34) ile yardımcılığını Gökçe A.'nın (35) yaptığı 13 kişi gözaltına alındı. Operasyonda iki tabanca ele geçirildi. Soruşturma sırasında Gökçe A.’nın Osmanbey’de bir bara yapılan ve Levent Obenik'nin ölümü ile 4 kişinin de yaralanma olayının firari zanlılarından biri olduğu ortaya çıktı. Bu cinayetle ilgili daha önce Bahadır Ç., Barış G. ve Yusuf G. gözaltına alınmıştı.Poliste işlemleri tamamlanan zanlılar İstanbul Adliyesi'ne sevk edildi.</TEXT>
</DOC>
