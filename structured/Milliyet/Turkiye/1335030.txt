<DOC>
<DOCNO> 1335030 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f9b3306/l/0L0Smilliyet0N0Btr0Chaberal0Ein0Edava0Eactigi0Eiki0Ehakim0Esemdinli0Ekararini0Ehatirlatti0Cturkiye0Csondakika0C130B110B20A10A0C13139860Cdefault0Bhtm/story01.htm </URL>
<DATE> 2010/11/14 </DATE>
<TIME> 07:07:19.0 </TIME>
<AUTHOR>  </AUTHOR>
<HEADLINE>
Haberal’ın dava açtığı iki hakim ’Şemdinli kararını’ hatırlattı
</HEADLINE>
<TEXT>Davası’nın tutuklu sanığı 'ın ’tahliye etmedikleri gerekçesiyle’  açtığı  13. Ağır Ceza Mahkemesi hakimleri davanın yetkisiz mahkemede açıldığını belirterek reddedilmesini istedi.
İstanbul 13. Ağır Ceza Mahkemesi’nin hakimleri Sedat Sami Haşıloğlu ve Hasan Hüseyin Özese,  4. Hukuk Dairesi’ne itiraz ve cevap dilekçesi sundu. Yargıtay 4. Hukuk Dairesi’nin  davası hakimleri hakkındaki ’kanun hükmüne aykırı davrandıklarının veya memuriyet görevini savsakladıklarına dair yeterli delil bulunmamaktadır’ şeklindeki kararını hatırlatan Özese ve Haşıloğlu, Haberal’ın ayakta tedavi edilebileceği belirtilen raporunda da mahkemeden saklandığını belirtti.
Kendisini tahliye etmeyen 9 hakimi tazminata mahkum ettiren Ergenekon Davası tutuklu sanığı Prof. Dr. Mehmet Haberal’ın tazminat davası açtığı İstanbul 13. Ağır Ceza Mahkemesi’nin hakimleri Sedat Sami Haşıloğlu ve Hasan Hüseyin Özese, Yargıtay 4. Hukuk Dairesi’ne itiraz ve cevap dilekçesi sundu. Ergenekon davasına da bakan iki hakim, davanın yetkisiz ve görevsiz bir mahkemeye açıldığını belirterek reddedilmesini istedi.
ŞEMDİNLİ HAKİMLERİNE AÇILAN DAVA ÖRNEK GÖSTERİLDİ
Yargıtay 4. Hukuk Dairesi'nin Şemdinli davası hakimleri hakkındaki “Kanun hükmüne aykırı davrandıklarının veya memuriyet görevini savsakladıklarına dair yeterli delil bulunmamaktadır” şeklindeki kararı hatırlatılan dilekçede, “Davacı Mehmet Haberal'ın avukatları, müvekkilinin sağlık problemlerinin mahkemenin heyetinin bilgisi dahilinde olmasına rağmen salıverilmemesi, tutuklamanın devamına ilişkin kararların gerekçeden yoksun oluşu, mahkeme başkanının tahliye yönündeki gerekçesinin içeriği, mahkeme hakimlerinin kin ve garezle soru sormaları, mahkeme heyetinin merhum 'in tedavi gördüğü hastane evraklarının ve yine sanığın sağlık durumuna ilişkin kararların sanığın savunması aşamasında istenmesi gibi hususları husumete kanıt olarak göstermiştir" denildi. Hakimlern Özese ve Haşıloğlu, Haberal’ın avukatlarının sunduğu bu kanıtların soyut olduğunu belirterek, Haberal'ı tahliye etmedikleri gerekçesiyle tazminata mahkum olan 9 hakime de aynı gerekçelerle dava açıldığı hatırlattı.
28 HAKİM DE TAHLİYE ETMEDİ. HERHANGİ BİR KASIT YOK
'taki İstanbul Adliyesi’nde 6 başkan ile 22 üyeden oluşan toplam 28 hakimin tamamının Mehmet Haberal'ın tahliye talebini reddettiği veya bu ret kararı üzerine yapılan itirazı da reddettiğinin belirtildiği dilekçede, "Bu kararlardan da özel kast ile hareket edilmediği açıkça anlaşılmaktadır" ifadesi kullanıldı.
Bazı hakimlere dava açılmadığına dikkat çekilen dilekçede, İstanbul 14. Ağır Ceza Mahkemesi Başkanı Erkan Canak'ın Haberal'ın tutuklanmasına yapılan itirazı önce reddettiği daha sonra ise tahliyesini istediği, ret kararından dolayı Canak hakkında herhangi bir tazminat davası açılmadığı vurgulandı.
 MAHKEMEDEN SAKLANDI
Haberal'ın ayakta tedavi edilebileceği belirtilen ve mahkemeden saklandığı öne sürülen sağlık raporuna da değinilen dilekçede,  Kardioloji Ana Bilim Dalı Başkanı ve 4 öğretim üyesinin hazırladığı 16 Ekim 2010 tarihli raporun, Mahkeme ve 'na daha önce gönderilen Haberal'a ait raporlar arasına konulmadığına dikkat çekildi.
Birbirinden farklı raporlar nedeniyle Haberal'ın son tıbbi durumunun tam olarak saptanmasının mümkün olmadığı anlatıldı.
ERGENEKON DOSYASINI İNCELEMEDEN KARAR VERİLEMEZ
Kendileri hakkındaki davayı inceleyen Yargıtay 4. Hukuk Dairesi'nde Haberal'ın yargılandığı Ergenekon dava dosyası ile ilgili bir kayıt bulunmadığını öne süren iki hakim dilekçelerinde, yalnızca Haberal'ın avukatları tarafından sunulan fotokopi evraklar üzerinden karar verilmesinin hukuka uygun olmayacağına dikkat çekildi.
Dairenin her türlü şüpheden uzak ve hukuki bir karar vermesi için öncelikle İstanbul 13. Ağır Ceza Mahkemesi'nde görülen Ergenekon Davası'nın kesinleşmesinin beklenmesi gerektiği hatırlatıldı.
GÖREVSİZLİK KARARI VERİLMELİ
Dosyanın görevsizlik kararı verilerek  Ağır Ceza Mahkemesi'ne gönderilmesinin istendiği dilekçede görevsizlik kararı verilmemesi durumunda da davanın Maliye Hazinesi aleyhine açılması gerektiği belirtildi. Haberal'ın mahkemeden saklandığı öne sürülen raporunun da İstanbul 13. Ağır Ceza Mahkemesi'nden getirilmesini talep eden hakimler, Haberal'ın savunmasının alınması sırasında hastanede çekilen görüntülerin de İstanbul 13. Ağır Ceza Mahkemesi'nden getirtilmesini istendi.
9 HAKİM TAZMİNATA MAHKUM EDİLMİŞTİ
Haberal, aynı daireye 9 hakim hakkında da tazminat davası açmıştı. Haberal'ın kendisini tahliye etmedikleri gerekçesiyle şikayetçi olduğu hakimler tazminata mahkum olmuştu.
 </TEXT>
</DOC>
