<DOC>
<DOCNO> 1343468 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd3308f/l/0l0smilliyet0n0btr0cbarajda0ebogulan0earkadaslar0eson0eyolculuklarina0eugurlandi0cturkiye0csondakika0c20a0b110b20a10a0c13163130cdefault0bhtm/story01.htm </URL>
<DATE> 2010/11/21 </DATE>
<TIME> 03:29:08.0 </TIME>
<AUTHOR>  </AUTHOR>
<HEADLINE>
barajda bo��ulan arkada��lar son yolculuklar��na u��urland��
</HEADLINE>
<TEXT>SAZLIDERE Barajı’nda boğularak hayatını kaybeden Fikret Eymür (15) ve Coşkun Yozgat’ın (18) cenazeleri aileleri tarafından Adli Tıp Kurumu’ndan alındı. Fikret Eymür’ün cenazesi bir münibüsle, Coşkun Yozgat’ın cenazesi ise bir market servisiyle götürüldü.YOZGAT’IN CENAZESİ YOZGAT’A GÖTÜRÜLDÜBaşakşehir’de bulunan Sazlıdere Barajı’nda balık avlarken baraja düşen oltalarını almaya çalışırken boğulan 2 arkadaş bugün son yolculuklarına uğurlandı. İki arkadaşın Adli Tıp Kurumu’nda bulunan cenazeleri sabah aileleri tarafından alındı. Talihsiz gençlerden Coşkun Yozgat’ın cenazesi Başakşehir Şahintepe Merkez Camii’nde kılınan cenaze namazının ardından önce helallik alınması için evine, ardından da defnedilmek üzere memleketi Yozgat’a götürüldü. Baba Yakup Coşkun’un yakınlarının yardımıyla ayakta durdu.EYMÜR’ÜN CENAZESİ TOKAT’A GÖTÜRÜLECEKFikret Eymür’ün cenazesi ise Başakşehir Şahintepe’de bulunan evlerine getirildikten sonra İkitelli’de bulunan Cemevine götürüldü. Eymür’ün cenazesi akşam İkitelli Cemevi’nde düzenlenecek cenaze töreninin ardından defnedilmek üzere memleketi Tokat’a görülecek.DALGIÇLAR OLAY YERİNE GEÇ GELDİ, İDDİASIÖte yandan semt sakinleri Sazlıdere Barajı’nda gerekli güvenlik önleminin alınamadığını, dalgıçların olay yerine geç geldiklerini iddia etti. Semt sakinleri, dalgıçların erken gelmeleri durumunda çocukların kurtarılabilleceğini söyledi.</TEXT>
</DOC>
