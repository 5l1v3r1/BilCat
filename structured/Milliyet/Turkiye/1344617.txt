<DOC>
<DOCNO> 1344617 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd89f63/l/0l0smilliyet0n0btr0cbayramin0eaci0ebilancosu0e1470eolu0e7710eyarali0cturkiye0csondakika0c210b110b20a10a0c131660a80cdefault0bhtm/story01.htm </URL>
<DATE> 2010/11/21 </DATE>
<TIME> 17:09:25.0 </TIME>
<AUTHOR>  </AUTHOR>
<HEADLINE>
bayram��n ac�� bilan��osu 147 ��l�� 771 yaral��
</HEADLINE>
<TEXT>HAFTA sonlarının da eklenmesiyle 9 güne çıkan Kurban Bayramı tatili boyunca, İstanbul ve Ankara merkez dışında, yurdun dört bir yanında meydana gelen toplam 225 kazada, 147 kişi öldü, 771 kişi de yaralandı.Tatil öncesi karayollarında alınan tüm tedbirlere ve yapılan uyarılara karşın kazalar hız kesmedi. 9 günlük tatilin ilk günü olan 13 Kasım Cumartesi günü meydana gelen 27 kazada 21 kişi öldü, 87 kişi de yaralandı.İkinci gün olan 14 Kasım Pazar günü meydana gelen 16 kazada ise 12 kişi öldü, 79 kişi de yaralandı.Arife günü olan 15 Kasım Pazartesi günü meydana gelen 28 kazada 17 kişi ölü, 64 kişi de yaralandı.Kurban Bayramı'nın ilk günü olan 16 Kasım Salı günü meydana gelen 26 kazada, 18 kişi öldü, 61 kişi de yaralandı.Bayramı'nın 2'nci günü olan 17 Kasım Çarşamba günü meydana gelen 25 kazada, 17 kişi öldü, 90 kişi de yaralandı.Kurban Bayramı'nın 3'üncü günü olan 18 Kasım Perşembe günü meydana gelen 29 kazada, 18 kişi öldü, 120 kişi de yaralandı.Uzun tatilin 7'nci günü ve Kurban Bayramı'nın son günü olan 19 Kasım Cuma günü meydana gelen 21 kazada 11 kişi öldü, 95 kişi yaralandı.Kurban Bayramı'nın sona ermesinin ardından tatilin 8'inci günü olan 20 Kasım Cumartesi günü, hem dönüş yoğunluğu hem de kazaların sayısı arttı. Tatil boyunca en fazla ölümlü kazanın meydana geldiği gün oldu. 8'inci günde meydana gelen 36 kazada, 28 kişi yaşamını yitirdi, 103 kişi de yaralandı.9 günlük tatilin son gününde ise tatilciler dönüş için yolları doldurdu. Bugün saat 16.00 sıralarına kadar meydana gelen 10 kazada 5 kişi öldü, 55 kişi de yaralandı. Dönüşlerin gece geç saatlere kadar süreceği dikkate alındıında bu sayının daha da artmasından endişe ediliyor.Böylece uzun tatilin bilançosu da yine çok ağır oldu. 9 günde meydana gelen kazalarda 147 kişi yaşamını yitirdi, 771 kişi de yaralandı. Yüzlerce ailenin bayramı yine hüzne dönüştü.</TEXT>
</DOC>
