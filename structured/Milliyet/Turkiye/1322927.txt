<DOC>
<DOCNO> 1322927 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4da88e/l/0l0smilliyet0n0btr0cduygu0eogretmen0ekiskanclik0ekurbani0eoldu0cturkiye0csondakika0c0a30b110b20a10a0c130a96430cdefault0bhtm/story01.htm </URL>
<DATE> 2010/11/03 </DATE>
<TIME> 15:11:45.0 </TIME>
<AUTHOR>  </AUTHOR>
<HEADLINE>
duygu ����retmen k��skan��l��k kurban�� oldu
</HEADLINE>
<TEXT>Duygu öğretmen kıskançlık kurbanı oldu. Kıskançlık krizine giren ve sevgilisini kemerle boğarak öldüren Veysel A. hakkında ağırlaştırılmış müebbet hapis cezası istendi.6 ay önce tanışan Duygu Yelçi ile Veysel A.'nın arkadaşlıkları aşka dönüştü. Çift evlenmeyi düşünürken, Veysel A. Yelçi’yi, tanıştırdığı arkadaşı E.T.Y.'den kıskandı, ikisinin arasında ilişki olduğundan şüphelendi. Çiftin arasında bu nedenle tartışma başladı. Duygu Yelçi, şüphe ve kıskançlık nedeniyle kendisine şiddet uygulamaya başlayan Veysel A.'yı terk etti. Veysel A. 15 günlük ayrılığın ardından Yelçi’ye cep telefonuyla, “Sana ihtiyacım var, görüşelim” mesajı çekip, buluşmak istedi. 3 Ekim’de gerçekleşen buluşmada Veysel A. kız arkadaşını kemerle boğdu. Cinayetin ardından çamaşır suyu içerek intihara kalkışan, ardından da kardeşini arayıp kurtarılmasını isteyen Veysel A. hastaneye kaldırıldı. Tedavinin ardından tutuklanan Veysel A. hakkında Adana 1’inci Ağır Ceza Mahkemesi’nde ağırlaştırılmış ömür boyu hapis istemiyle dava açıldı.Olayla ilgili soruşturmayı tamamlayan Cumhuriyet Savcısı, şüphelinin ağırlaştırılmış müebbet hapis cezasıyla yargılanmasını talep etti. Hazırlanan iddianamede, çiftin, zaman zaman tartışmalar nedeniyle kısa aralıklarla ayrıldığı, Veysel A.'nın Duygu Yelçi’yi tanıştırdığı arkadaşı E.T.Y.’den kıskanıp, onunla birlikte olup olmadığını sorarak şiddet uyguladığı belirtilerek, “Yaşanan olaylar sonrasında evlilik birliği kurulmayıp çift ayrıldı. 15 günlük ayrılıktan sonra zanlı maktule mesaj çekip, ‘Sana ihtiyacım var, kötüyüm, görüşelim’ dediği, bunun üzerine maktulün bir gün sonrasında sabahın erken saatlerinde onun evine giderek kendisini uyandırdığı, Veysel’in pantolon kemeri ile Duygu’nun boğazını önce sıkıp tekrar bıraktığı ve en son bir eli ile Duygu’nun tişörtü ile ağzını ve burnunu kapatıp diğer eli ile kemerle boğazını daha çok sıkıp ölümüne neden olmuştur” denildi.Kıskançlık kriziyle evlenmeyi düşündüğü sevgilisini öldüren Veysel A. Mersin 1'inci Ağır Ceza Mahkemesi'nde yargılanacak.</TEXT>
</DOC>
