<DOC>
<DOCNO> 1327239 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5ed502/l/0l0smilliyet0n0btr0cmadenciler0ekaz0edaglari0eni0eyine0ekazmaya0ebasladi0cturkiye0csondakika0c0a50b110b20a10a0c1310a580a0cdefault0bhtm/story01.htm </URL>
<DATE> 2010/11/05 </DATE>
<TIME> 13:10:41.0 </TIME>
<AUTHOR>  </AUTHOR>
<HEADLINE>
madenciler, kaz da��lar��'n�� yine kazmaya ba��lad��
</HEADLINE>
<TEXT>ÇANAKKALE'nin Bayramiç İlçesi sınırlarındaki Kaz Dağları eteklerinde Karıncalı, Kuşçayır, Kara İbrahimler, Muratlar, Şapçı ve Balaban köylerini içine alan bölgede, 11 maden şirketi, 5 sondaj makinesiyle altın arama çalışmalarına 1 yıl aradan sonra yeniden başladı.Teck Madencilik Şirketi, Kaz Dağları eteklerindeki Kayalıdağ bölgesinde 2, Muratlar Köyü yakınlarında 3 sondaj makinesiyle bir yıl aradan sonra arama çalışmalarına tekrar başladı. Bu firmanın geçen yıl Balaban bölgesinde tespit ettiği altın madeninin miktarını belirlemek için Kuzey Biga ve Doğu Biga adlı iki şirket tarafından sondaj çalışmaları sürerken, çevreciler de harekete geçti.Bayramiç Belediye Başkanı CHP'li İsmail Sakin Tuncer, Bayramiç Ziraat Odası Başkanı İsmail Pehlivan ve Bayramiç Çevre Derneği Başkanı İbrahim Saydam ile çok sayıda çevreci altın madeni çalışmalarının sürdüğü bölgelere inceleme gezisi düzenledi. Gezinin ardından açıklama yapan Belediye Başkanı Tuncer, siyanürle yapılacak altın işleme çalışmalarının bölgeye büyük darbe vuracağını belirterek, “Altın, yer altından kalıplar halinde çıkmaz. Altın, topraktan siyanürle işleme yapılarak ayrıştırılan bir madendir. Siyanürle yapılan bu işlem bölgedeki meyvecilik, sebzecilik ve hayvancılığı öldürür. Çünkü siyanürden arta kalanlar havaya karıştıktan sonra yağmurlarla tekrar toprağa düşüyor” dedi.Bayramiç Ziraat Odası Başkanı İsmail Pehlivan da İstanbul, İzmir ve Ankara gibi büyük kentlerinde yaşayanların Bayramiç'te yetişen sebze ve meyveyle beslendiğini belirterek, bu bölgenin siyanürle anılmasıyla birlikte büyük ekonomik zarara uğrayacağını söyledi. Pehlivan, Bayramiç yöresinde elmadan yılda 6 milyon, şeftaliden 4 milyon, kirazdan 3 milyon lira elde edildiğini hatırlattı.Öte yandan, Teck Madencilik Halkla İlişkiler Koordinatörü Nilgin Pelit, Kuşçayır Köyü yakınlarında maden arama çalışmalarını yaptıklarını belirterek, “Türkiye genelinde de 20 yıldır arama yapan bir Kanada şirketiyiz. Arama faaliyetlerimizde insan sağlığına ya da çevreye zararlı madde kullanmıyoruz. Siyanürle arama yaptığımız şeklinde yorumlar var. Altın, bakır ya da herhangi bir metalik cevherin aranması sırasında su sondajıyla bentonik veya kilden başka malzeme kullanılmaz. Zaten kil de doğal bir maddedir. Kullanım amacı da, kayganlaşmayı sağlamak ve su kaçağını engellemek. Biz burada mümkün olduğu kadar yerel istihdamı arttırmaya, sosyal ve çevresel projelerle bölge halkına elimizden geldiğince katkıda bulunmaya çalışıyoruz. Bütün çalışmalarımızı orman şefliklerinin bilgisi ve kontrolü dahilinde, yasa ve yönetmeliklere uygun olarak yürütüyoruz” diye konuştu.</TEXT>
</DOC>
