<DOC>
<DOCNO> 1338363 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb1dacf/l/0l0smilliyet0n0btr0cbuzdolabinda0eyakalandi0cturkiye0csondakika0c160b110b20a10a0c13150a890cdefault0bhtm/story01.htm </URL>
<DATE> 2010/11/17 </DATE>
<TIME> 03:32:12.0 </TIME>
<AUTHOR>  </AUTHOR>
<HEADLINE>
buzdolab��nda yakaland��
</HEADLINE>
<TEXT>MUĞLA’nın Yatağan İlçesi'nde, Serbest Çalışanlar Lokali'ne hırsızlık yapmak için girdiği iddia edilen 20 yaşındaki Y.E., saklandığı sanayi tipi buzdolabında polisler tarafından yakalandı.Olay, Yatağan Yeni Mahalle İnönü Bulvarı üzerindeki bir apartmanın giriş katındaki Serbest Çalışanlar Lokali'nde meydana geldi. Bugün saat 04.30 sıralarında lokalden gürültüler geldiğini duyan apartman sakinleri, Yatağan İlçe Emniyet Müdürlüğü'ne ihbarda bulundu. İhbar üzerine lokale gelen sivil polisler, askerden 20 gün önce geldiği belirlenen Y.E.'yi saklandığı sanayi tipi buzdolabının içinde yakaladı. Emniyetteki sorgusunda hırsızlık suçundan 6 kaydı bulunduğu ortaya çıkan Y.E. adliyeye sevk edilirken, fotoğrafını çeken gazetecilere saldırmak istedi. Şüpheli, çıkarıldığı mahkemece tutuklandı.</TEXT>
</DOC>
