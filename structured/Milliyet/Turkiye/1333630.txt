<DOC>
<DOCNO> 1333630 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f8437ec/l/0l0smilliyet0n0btr0cmardinli0ekadinlarin0eaci0egercegi0cturkiye0csondakika0c10a0b110b20a10a0c131270a40cdefault0bhtm/story01.htm </URL>
<DATE> 2010/11/10 </DATE>
<TIME> 21:43:53.0 </TIME>
<AUTHOR>  </AUTHOR>
<HEADLINE>
mardinli kad��nlar��n ac�� ger��e��i
</HEADLINE>
<TEXT>MARDİN’de Kadın Merkezi (KAMER) tarafından yapılan ankete katılan kadınların yüzde 79.8’inin görücü usulü, yüzde 16.1’inin anlaşarak- severek, yüzde 4.1’inin ise zorla evlendirildiği ortaya çıktı.KAMER Mardin Şubesi, finansmanı Devlet Planlama Teşkilatınca karşılanan ‘Kadınlar Buluşuyor’ projesi kapsamında 10 mahallede 14- 100 yaş arasında değişen toplam 3 bin 728 kadınla anket çalışması yaptı. Kamer Mardin Şube Başkanı Tülay Elçioğlu, kadınların profilini ortaya koymaya yönelik anketin, 4’ü gönüllü toplam 5 kişinin 1 yıllık çalışması sonucu gerçekleştirildiğini söyledi.Özellikle göç alan Evren, Saraçoğlu ve Savurkapı’nın da aralarında bulunduğu 10 ayrı mahallede yapılan çalışmada kadınların yarısından çoğunun görücü usulü ile evlendiği göze çarptı. Görüşmeler sonunda, ‘medeni durumu’ başlıklı 7 soruya yanıt veren kadınlardan yüzde 62.5’i hem dini hem resmi nikahlı, yüzde 3.9’ü dini nikahlı olduklarını belirtti. Evlilik yaşı ile ilgili soruya cevap veren kadınların yüzde 53.3’ünün 13- 17 yaş arası evlendiği, yüzde 44.7 oranının ise 18 ve daha büyük yaşlarda evlendiği saptandı.YÜZDE 80’İ GÖRÜCÜ USULÜ‘Nasıl Evlendin’ sorusuna, katılanların yüzde 80'ini oluşturan 2 bin 178 kadın görücü usulü ile evlendiği bilgisini verirken, yüzde 16 oranında kadın ise anlaşarak veya severek evlendiğini belirtti. 12 kadın kocasının kardeşiyle evlendiğini, 85 kadın kuma olarak evlendiğini, 23 kadın berdel, 3 kadın ise kan davalarında öldürülen adamın yakınlarıyla evlendirildiği bilgisini verirken, 10 kadın da beşik kertmesi sonucu evlendiklerini açıkladı.ANADİL KÜRTÇE VE ARAPÇAAnkete katılan kadınların ortalama 4- 5 çocuk doğurduğu, ancak en az 1 en fazla 22 çocuk doğuran kadınlara da rastlandığı belirlenirken, bir kısmının 12, bir kısmının da 40 yaşında ilk çocuklarını dünyaya getirdiği tespit edildi. Çalışma sırasında göreşmelerin Türkçe yapıldığı, ‘anadili’ sorusuna kadınların yüzde 50.4’ü Kürtçe, yüzde 46’sının Arapça, geri kalanının ise Türkçe ve diğer dilleri işaretlediği belirtiliyor.MARDİNLİ KADIN, İŞ HAYATINDA YOKKadınların yüzde 40’ının göç ettiği ifade edilen ankette, göç nedenleri arasında güvenlik, kan davaları ve iş bulmak gerekçeleri gösterildi. Ankete katılan kadınların yüzde 97’sinin çalışmadığı, kalan yüzde 3’lük oranındaki kadınlardan bazıları kocası veya ailesinin izin vermediği belirtilirken, sadece bir kadının çalışmak istediği ancak iş bulamadığına yer verildi.</TEXT>
</DOC>
