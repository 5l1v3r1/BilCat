<DOC>
<DOCNO> 1333611 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f858426/l/0l0smilliyet0n0btr0ckarapinar0eda0eseri0ecinayet0esoku0cturkiye0csondakika0c10a0b110b20a10a0c13127660cdefault0bhtm/story01.htm </URL>
<DATE> 2010/11/10 </DATE>
<TIME> 21:41:00.0 </TIME>
<AUTHOR>  </AUTHOR>
<HEADLINE>
karap��nar���da seri cinayet ��oku
</HEADLINE>
<TEXT> KONYA’nın Karapınar İlçesi’nde dün 44 yaşındaki Sevgi Erciyas bir kafenin önünde sokak ortasında, eski ev sahibi 55 yaşındaki nakliyeci Ali Gündüz Alp de evinde tabanca ile başından vurularak öldürüldü. Polis, Erciyas ve Alp’i öldürdüğü iddia edilen 41 yaşındaki A.O.A.’nın yakalanması için geniş çaplı çalışma başlattı.Dün saat 17.00 sıralarında kent merkezinde bir kafede oturan Sevgi Erciyas, gelen telefon üzerine dışarı çıktı. ‘Mehtap’ takma adını kullanan Erciyas, etrafına bakındığı sırada iddiya göre bujiteri işleten A.O.A., “Mehtap” diye seslendi. Erciyas’ın dönüp bakması üzerine A.O.A., tabanca ile iki el ateş etti. Erciyas, başına isabet eden mermiyle kanlar içinde yere yığıldı. Çağrılan ambulansla Karapınar Devlet Hastanesi’ne kaldırılan Erciyas, yapılan tüm müdahaleye rağmen yaşamını yitirdi.Olay yerinden yürüyerek hızla uzaklaşan A.O.A., yaklaşık 3.5 saat sonra yalnız yaşayan nakliyecilik yapan Ali Gündüz Alp’in evine gitti. A.O.A., Ali Gündüz Alp’i de aynı şekilde tabancayla başından vurduktan sonra olay yerinden kaçtı. Silah sesi üzerine eve gelen komşuları Alp’in kanlar içindeki cesediyle karşılaştı.Polis, her iki kişinin de 7.65 milimetre çapında tabanca ile aynı şekilde öldürülmesi üzerine araştırmasını derinleştirdi. Görgü tanıkların ifadesine başvuran polis, Erciyas ve eski ev sahibi Alp’in, A.O.A., tarafından öldürüldüğünü belirledi. A.O.A.’nın ilçe dışına çıkmış olabileceğini düşünün polis, çevre ilçe ve illerdeki emniyet güçlerine durumu bildirdi.Sevgi Erciyas’ın, Ali Gündüz Alp’in kiracısı olduğu evinden yaklaşık 6 ay önce ayrıldığı ve şu an sevgilisiyle birlikte yaşadığı öğrenildi.</TEXT>
</DOC>
