<DOC>
<DOCNO> 1325757 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f592a39/l/0l0smilliyet0n0btr0cbosanmak0eisteyen0eesini0eyaraladi0eenistesini0eoldurdu0cturkiye0csondakika0c0a40b110b20a10a0c1310a2760cdefault0bhtm/story01.htm </URL>
<DATE> 2010/11/04 </DATE>
<TIME> 19:12:34.0 </TIME>
<AUTHOR>  </AUTHOR>
<HEADLINE>
bo��anmak isteyen e��ini yaralad��, eni��tesini ��ld��rd��
</HEADLINE>
<TEXT>BALIKESİR'in Erdek İlçesi'nde, evi terk edip boşanma davası açan eşi 28 yaşındaki Şengül Eğritepe'yi pompalı tüfekle yaralayıp, eşinin eniştesi 50 yaşındaki Hüseyin Sürgit'i öldüren 30 yaşındaki Ferdi Eğritepe, kaçtı.Olay bugün öğlen saatlerinde Yalı Mahallesi'ne meydana geldi. Şengül Eğritepe, şiddetli geçimsizlik nedeniyle 3 ay önce evden ayrılıp, evli ablasının yanına taşındı, ardından eşi Ferdi Eğritepe'den boşanmak için dava açtı. Eşinin açtığı boşanma davasına sinirlenen Ferdi Eğritepe, telefonla aradığı eşi Şengül Eğritepe'yi evine dönmeye, boşanma davasını da çekmeye ikna etmeye çalıştı.Tüm ısrarlarına karşın olumsuz yanıt alan Ferdi Eğritepe daha sonra 10 E 6257 plakalı otomobil ile eşinin ablasının evinin önüne gidip Şengül Eğritepe ile konuşmak istedi. Zili çalıp eşini kapının önüne çağıran Ferdi Eğritepe, Şengül Eğritepe'den bir kez daha olumsuz yanıt alınca bağırmaya başladı. Bu sırada Şengül Eğritepe’nin eniştesi Hüseyin Sürgit de yanına gittiği Ferdi Eğritepe ile kavga etti.Bu sırada otomobiline gidip pompalı tüfeği alan Ferdi Eğritepe, Hüseyin Sürgit ve eşi Şengül Eğritepe’ye ateş etti. Çağrılan ambulansla önce Erdek Devlet Hastanesi’ne getirilen 2 yaralı, daha sonra Bandırma Devlet Hastanesi'ne sevk edildi. Aşırı kan kaybeden Hüseyin Sürgit doktorların tüm müdahalesine rağmen kurtarılamadı. Hayati tehlikesi bulunmayan Şengül Eğritepe'nin tedavisi ise sürüyor.Olayla ilgili soruşturmaya Erdek Cumhuriyet Savcılığı’nca başlandı. Polis, kullandığı kırmızı renk otomobille kaçan Ferdi Eğritepe'yi arıyor.</TEXT>
</DOC>
