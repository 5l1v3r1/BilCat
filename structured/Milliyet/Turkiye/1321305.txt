<DOC>
<DOCNO> 1321305 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4723eb/l/0l0smilliyet0n0btr0ccanli0ebombanin0ekimligi0ebelli0eoldu0cturkiye0csondakika0c0a20b110b20a10a0c130a92980cdefault0bhtm/story01.htm </URL>
<DATE> 2010/11/02 </DATE>
<TIME> 19:12:02.0 </TIME>
<AUTHOR>  </AUTHOR>
<HEADLINE>
canl�� bomban��n kimli��i belli oldu
</HEADLINE>
<TEXT>Taksim'de pazar günü meydana gelen ve 15' i polis 32 kişinin yaralandığı canlı bomba saldırısını gerçekleştiren kişinin Van Gürpınar nüfusuna kayıtlı Vedat Acar olduğu öğrenildi.24 yaşındaki Acar'ın terör örgütü PKK kamplarında eğitim gördüğü ifade edildi. Ailesi Bağcılar'da yaşayan Acar'ın, 1 ay önce ailesinden ayrılarak Bahçelievler Şirinevler'de bir ev kiraladığı tespit edildi.Acar'ın ev sahibi olan ve bar işleten kişiden, saldırıdan 2 gün önce buz kovası istediği ev sahibinin de 15 tane buz kovası getirdiği öğrenildi. Bombacı Vedat Acar, 2 buz kovasını eylemde kullanılırken evde yapılan arama da da 13 tane buz kovası ele geçirildi.Ayrıca evde yapılan aramada Sedat Acar adına düzenlenmiş kimlik ele geçirildi. Bombacının polise yakalanmamak için bu kimliği kullandığı değerlendiriliyor. Operasyon kapsamında Bağcılar ve Bahçelievler'de düzenlenen operasonlarda 8 kişi gözaltına alındı. Gözaltına alınan şüpheliler arasında Acar'ın ailesi de bulunuyor. Şüphelilerin emniyetteki sorguları devam ediyor. İstanbul Valiliği konuyla ilgili açıklama yaptı. Açıklama şöyle: "31 Ekim 2010 Pazar günü saat 10.40 sıralarında İstanbul Beyoğlu İlçesi Taksim Meydanı'nda Çevik Kuvvet Şube Müdürlüğü bekleme noktasına yönelik olarak yapılan menfur saldırı ile ilgili olarak, eylemin failinin tespiti amacıyla yapılan çalışmalar sonucunda; eylemi gerçekleştiren kişinin, Van Gürpınar nüfusuna kayıtlı 1986 doğumlu Vedat Acar isimli şahıs olduğu, 2004 yılında bölücü terör örgütüne katıldığı tespit edilmiş olup, olay ve şahsın irtibatlarına yönelik çalışmalar çok yönlü olarak devam etmektedir." Taksim Meydanı'nda yaşanan patlamayı kimin veya hangi örgütün yaptığı konusunda bugün açıklama yapılacak.  İstanbul Emniyet Müdürü Hüseyin Çapkın olayla ilgili açıklamayı bu akşam İçişleri Bakanı Beşir Atalay'ın yapacağını söyledi.4 YARALI POLİS TABURCU EDİLDİTAKSİM Meydanı’ndaki bombalı saldırıda yaralanan polislerden, Taksim İlkyardım Eğitim ve Araştırma Hastanesi’nde tedavi gören 4 polis daha taburcu edildi.31 Ekim Pazar günü Taksim Meydanı’ndaki canlı bomba eyleminde yaralanan polislerden bugün taburcu edilenlerin isimleri şöyle: Ebubekir Turan, Mehmet Kızıltepe, Naim Yamalı, Hüseyin Erol.Saldırının hemen ardından aynı hastaneye kaldırılan 4 polis memurunun tedavisi ise devam ediyor.ABD AÇIKLAMA YAPTI: UYARIDA BULUNMADIKABD’nin Ankara Büyükelçiliği, Türkiye’deki vatandaşlarına Taksim saldırısı konusunda bir uyarısı yapmadıklarını bildirdi.Büyükelçilik tarafından yapılan açıklamada, "Ankara’daki ABD Büyükelçiliği, hafta sonu İstanbul’da gerçekleşen bombalı saldırıyla ilgili olarak Türk haber organlarında yer alan haberleri şiddetle tekzip eder. Bu haberleri düzeltmek zorunluluğunu hissediyoruz" dedikten sonra şöyle devam etti: "Ankara’daki ABD Büyükelçiliği ile İstanbul ve Adana’daki Konsolosluklar hafta sonunda hiçbir terör alarmı veya uyarısı yapmamıştır. Türkiye’de bu tür saldırıların yapılacağı hakkında Amerikan vatandaşlarını uyarmadık." ABD’de yurtdışındaki vatandaşlarıyla güvenlik bilgilerini paylaşmasında, "çifte standart olmamasını" temin etmek amaçlı kesin bir kanun bulunduğunu belirten Büyükelçilik, "Başka bir deyişle, basın haberlerinde ima edildiği şekilde Birleşik Devletler Hükümeti’nin küçük bir grup olan Cadılar Bayramı (Halloween) partisine katılanları uyarması kesinlikle imkansızdır." "Yanıltıcı" haberlerin saldırı kurbanlarına "saygısızlık" olduğuna da öne süren Büyükelçilik, açıklamasında ayrıca, "Birleşik Devletler ve Türkiye, dünya genelinde terörizmle savaşta omuz omuza mücadele etmektedir. Aksini iddia etmek, ilişkimizin dayandığı esaslardan birine karşı yapılmış en kötü saldırıdır" dedi</TEXT>
</DOC>
