<DOC>
<DOCNO> 1327724 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f610322/l/0l0smilliyet0n0btr0ceski0eortagi0eoldurup0ecesedini0ekazdaglari0ena0egommusler0cturkiye0csondakika0c0a50b110b20a10a0c1310a7140cdefault0bhtm/story01.htm </URL>
<DATE> 2010/11/05 </DATE>
<TIME> 17:16:31.0 </TIME>
<AUTHOR>  </AUTHOR>
<HEADLINE>
eski orta���� ��ld��r��p, cesedini kazda��lar��'na g��mm����ler
</HEADLINE>
<TEXT>BALIKESİR'de kayıp olarak aranan Mehmet Şahin’i başından kurşunlayıp öldürdükten sonra Kazdağları’na gömen aynı aileden 3 kişi yakalandı. Şüpheliler, Balıkesir Adliyesi'ne sevk edilirken, evde yapılan aramada ruhsatsız tabancayla av tüfeği, mermi ve fişekler ele geçirildi.Edremit İlçesi'nde, 45 yaşındaki Muammer Işık ile ortak telefon alım satım işi yapan 32 yaşındaki Mehmet Şahin'in işleri bozuldu, iflas nedeniyle işyeri de bir süre sonra kapandı. Ortaklar birbirlerinden husumetli ayrıldı. 3 Haziran günü Mehmet Şahin'in bir yakını Balıkesir Emniyet Müdürlüğü'ne gelip, 15- 20 günden bu yana kendisinden haber alamadıklarını ve hayatından endişe ettiklerini bildirdi.Balıkesir Emniyet Müdürlüğü Asayiş Şube Müdürlüğü ekipleri araştırma ve inceleme başlattı. Polis, olayın aydınlatılması için özel bir ekip oluşturdu. Yapılan araştırmalarda, 22 kişinin ifadesi alındı. 5 ay süren teknik ve planlı çalışmalar sonunda, Mehmet Şahin’in son olarak eski ortağı Muammer Işık ile görüldüğü bilgisine ulaştı. Muammer Işık, oğlu 21 yaşındaki Semih Işık ve eşinin evine 2 Kasım günü, saat 06.30'da baskın yapıldı. ‘Kasten adam öldürme, kişiyi hürriyetinden yoksun bırakma, yardım ve yataklık etmek, yağma ve 6136 Sayılı Ateşli Silahlar ve Bıçaklar Hakkında Kanun'a muhalefet’ten gözaltına alınan şüphelilerin evinde yapılan aramalarda, ruhsatsız 1 tabanca, tabancaya ait 12 mermi, sahiplik belgesi bulunmayan 1 av tüfeği, tüfeğe ait çeşitli markalarda 134 atıma hazır fişek, değişik boyutlarda 2 bıçak, 4 kelepçe anahtarı, bir araca ait 2 ruhsat, çok sayıda CD, 2 bilgisayar, 1 kamera, çeşitli markalara ait SIM kartlar ve hafıza kartları ele geçirildi. Olayda kullanıldığı tespit edilen araca el konuldu.ÖLDÜRÜP ÇUKURA KOYMUŞLAR Muammer Işık, poliste verdiği ifadesinde suçu itiraf etti. Mehmet Şahin’i, Çanakkale’nin Yenice İlçesi, Kalkım Beldesi yakınlarında Kazdağları’nda, orman yolundan 580 metre aşağıda bir yerde öldürdüğünü ve çukur kazıp gömdüklerini söyledi. Polis önceki gün olay yerinde yaptığı çalışmada Mayıs ayında kaybolduğu belirtilen Mehmet Şahin’in cesedini buldu. Toprağa yüzüstü yatırılan Şahin’in cesedinin hala bozulmadığı gözlendi. Şahin’in cebindeki cüzdandan, SSK Sicil Kartı, kimlik, kartvizit, kesilmiş bir gazete parçası, 130 lira para para çıktı. Şahin’in cesedi Yenice Devlet Hastanesi morguna konurken, gözaltına alınan Muammer Işık, oğlu Semih Işık ve eşi, bugün Balıkesir Adliyesi'ne sevk edildi. Asayiş Şube Müdürlüğü ekipleri olayla ilgili soruşturmayı sürdürüyor.</TEXT>
</DOC>
