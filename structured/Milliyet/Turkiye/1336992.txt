<DOC>
<DOCNO> 1336992 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa6ceb9/l/0l0smilliyet0n0btr0ckontrolden0ecikan0eotomobil0edehset0esacti0e30eolu0e10eyarali0cturkiye0csondakika0c150b110b20a10a0c13146540cdefault0bhtm/story01.htm </URL>
<DATE> 2010/11/15 </DATE>
<TIME> 11:07:52.0 </TIME>
<AUTHOR>  </AUTHOR>
<HEADLINE>
kontrolden ����kan otomobil deh��et sa��t��: 3 ��l��, 1 yaral��
</HEADLINE>
<TEXT>Kaza, bugün saat 00.30 sıralarında Taşdelen Mahallesi Turgut Özal Bulvarı’nda meydana geldi. Henüz sürücüsü belirlenemeyen 34 VM 577 plakalı Renault otomobil, aşırı hız nedeniyle kontrolden çıktı. Bariyeri aşan otomobil havalanarak, askere gitmeye hazırlanan 20 yaşındaki Semih Özkorucu’nun iki arkadaşı ile gezmeye çıktığı 34 EU 764 plakalı Tofaş otomobilin üzerine düştü. Özkorucu’nun kullandığı otomobilin tavanını ve üst kısmını tamamen koparan otomobil yaklaşık 30 metre sürüklendikten sonra kaldırımda ters dönerek durdu. Kazadan sonra olay yerine gelen itfaiye, sağlık ve polis ekipleri korkunç manzara ile karşılaştı. Ekipler, Semih Özkorucu, Erdoğan Bakan (24) ile Atakan Eser (19) feci şekilde öldüğünü belirledi. Savrulan otomobilin kaldırımda çarptığı Muammer Altıntaş ise hafif şekilde yaralandı.Yaralı, ambulansla Ümraniye Eğitim ve Araştırma Hastanesi’ne kaldırılarak tedaviye alındı. Ölen 3 kişinin cesedi ise otomobilden çıkartıldıktan sonra aynı hastanenin morguna kaldırıldı. Kazayı haber alıp hasteneye koşan ölenlerin yakınları, acı haberi alınca gözyaşı döküp sinir krizi geçirdi.Polis, kaza sonrası kaçan diğer otomobilin sürücüsünü yakalamak için çalışma başlattı.Otomobil dünyasına ait herşey burada!Yorum yaz Arkadaşına gönderSitene ekleSayfayı yazdırAA+-</TEXT>
</DOC>
