<DOC>
<DOCNO> 1335021 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f9c2f4b/l/0L0Smilliyet0N0Btr0Cbogazici0Ekoprusu0Ende0Eintihar0Egirisimi0Cturkiye0Csondakika0C130B110B20A10A0C13140A20A0Cdefault0Bhtm/story01.htm </URL>
<DATE> 2010/11/14 </DATE>
<TIME> 07:07:07.0 </TIME>
<AUTHOR>  </AUTHOR>
<HEADLINE>
Boğaziçi Köprüsü'nde intihar girişimi
</HEADLINE>
<TEXT> BOĞAZİÇİ Köprüsü’nün Ortaköy ayağına çıkan Celalettin E. (22) , intihar girişiminde bulundu. Kendisini Köprü’den aşağıya atacağını söyleyen Celalettin E., polise ecel terleri döktürdü. Polis, 3.5 saat korkuluklara asılı duran Celalettin E.’yi ikna ederek intihardan vazgeçirdi.
EKŞİ SÖZLÜK YAZARI
Saat 12.30’da Köprü’ye gelen Celalettin E.’nin Ekşi Sözlük yazarı olduğu ileri sürüldü. Başka bir iddiaya göre de ”Meth” nikini kullanan Celalettin E., bu sabah Ekşi Sözlük’e bir mektup yazarak intihar girişiminde bulunacağını duyurdu. Özel bir üniversitede hukuk okuyan Celalettin E.’nin mektupta anne ve babası ile arkadaşlarına da intiharıyla ilgili çeşitli mesajlar verdiği ileri sürüldü.
İNTİHAR ANISI
Köprü’den geçen meraklı sürücülerin intihar girişimini izlemek istemesi yüzünden de trafikte yoğunluğu yaşandı. Ortaköy Sahili’nde intihar girişimini izleyenler ise anı olarak arka plana köprüyü alarak fotoğraf çektirdi.
İŞTE O MEKTUP
"Yaklaşık 1 ay süren tedavi sürecimde her biriniz bıkmadan usanmadan benimle ilgilendiniz. Elektro şok tedavisi neticesinde birçoğunuzun adını, işini unuttum, affeyleyin.
Köprüye sağ salim gidip korkuluklara vardığım an sevincim doruk noktasına ulaşacak. Biliyorum ki suya çakıldığım an büyük acı çekeceğim. Ancak senelerdir çektiğim acının yanında bu hiç kalacak. işte bunu bir türlü ifade edemedim size. her an, tarif edilemez bir acı ile yaşamaya çalışıyordum yıllardır. Artık bu acıya bir çırpıda son vermek gerekiyordu, beni affedin.
Babacığım, tek oğlunu, biricik oğlunu kaybettiğini öğrendiğin an dünyan başına yıkılacak. Bir babanın yapacağı her türden fedakarlığı yaparak beni yeterince memnun ettin. Seninle gurur duyuyorum. Ne olur beni unutmaya çalış. üzerine düşen görevi fazlasıyla yerine getirdin. Kendini bu durumdan sorumlu tutma lütfen.
Annem, dünyanın en tatlı, en saf, en temiz insanı. Seni çok kırdım, hep ağlattım. Ne olur arkamdan bir çılgınlık yapayım deme. inancına göre senin inandığın tanrı sana dayanacak gücü verecek.
Biricik kardeşim, abin seninle hep gurur duydu. Umarım üniversiteni bitirip yargıç olursun. Ben olamadım, bari sen ol.
Arkadaşlarım, her biriniz kendi kanınızdan olmayan bu zavallıyla bıkmadan uğraştınız. Her birinize teşekkür ediyorum. Çabalarınızın boşa gittiği fikrini aklınızdan silin, bu zaten olacaktı.
Bir hukukçu olarak bu şekilde bir suç işlediğimin farkındayım. Ancak tedavilere cevap veremedim. dolayısı ile haksız fiil sorumluluğumun söz konusu olmadığını rahatlıkla söyleyebilirim</TEXT>
</DOC>
