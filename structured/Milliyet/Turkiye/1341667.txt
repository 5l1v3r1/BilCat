<DOC>
<DOCNO> 1341667 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc9c68b/l/0l0smilliyet0n0btr0cbafa0egolu0ecanlaniyor0cturkiye0csondakika0c190b110b20a10a0c13159130cdefault0bhtm/story01.htm </URL>
<DATE> 2010/11/19 </DATE>
<TIME> 11:08:25.0 </TIME>
<AUTHOR>  </AUTHOR>
<HEADLINE>
bafa g��l�� canlan��yor
</HEADLINE>
<TEXT>Milas Kaymakamı Bahattin Atcı, AA muhabirine Bafa Gölü’nün kirlilikten kurtarılarak hayata döndürülmesinin ardından göldeki balık ve kuş çeşitliliğinin artış gösterdiğini söyledi.Bölgede turizm potansiyeli olduğunu belirten Atçı, "Bafa Belediyesi de bölgeyle ilgili çalışma yapıyor. Ancak bölgede çözülmesi gereken bazı alt yapı sorunları var. Bu sorunların bir an önce çözülmesi gerekiyor. Bize ulaşan her kirlikik ihbarını süratle değerlendiriyor ve bölgeye çevre timleri gönderiyoruz." diye konuştu.Bafa Belediye Başkanı Zühra Dönmez ise Bafa’daki fabrikların atıklarını göle dökmesini önlemek amacıyla aldıkları tebdirlerin başarılı olduğunu anlatarak, "Bafa’daki fabrikların tamamı atıklarını yaptırdıkları havuzlarda topluyorlar. Bafa’nın yeniden hayat bulması bizi çok sevindirdi. Bafa gölü ile ilgili bir dizi proje hazırladık. Bu projeleri önümüzdeki dönemde hayata geçirmeyi umuyoruz" diye konuştu.Dönmez, Bafa Gölü’nde çevre kirliliği yaşanmasını önlemek amacıyla Avrupa Birliği (AB)’ye proje sunduklarını da bildirdi.-JANDARMA ÇEVRE TİMLERİ BAYRAMDA DA GÖREV YAPTI-Milas İlçe Jandarma Komutanlığı ve Milas İlçe Tarım Müdürlüğü görevlileri, Kurban Bayramı süresince Bafa Gölü çevresinde, "Kaçak avcılık, katı ve sıvı atık atımını önleme" amaçlı olarak görev yaptılar.Göl çevresinde devreye gezen jandarma çevre timleri, tatilcileri gölü kirletmemeleri konusunda uyararak, gölü kirletenlerin veya kaçak avlananların görülmesi durumunda 156 jandarma hattını arayarak uyarmalarını istedi.Tatil için Bodrum’a gelen bir grup Alman turist ise Bafa gölü ve bölgedeki antik kalıntıları ziyaret etti ve bölgede yaşayan köylülerden yörenin tarihi hakkında bilgi aldı.-ÇEVRE VE ORMAN BAKANLIĞI- Çevre ve Orman Bakanlığı yetkilileri de AA muhabirine, Bafa Gölü ve yakın çevresinin 1994 yılında "Bafa Gölü Tabiat Parkı" ilan edilerek, koruma altına alındığını hatırlatarak, şunları kaydetti: "Korunan alanın büyüklüğü 6 bin 500 hektar su yüzeyi ve 5 bin 781 hektar karasal alan olmak üzere 12 bin 281 hektar. Göl ve çevresi İzmir 2 No’lu Tabiat ve Kültür Varlıklarını Koruma Kurulunca flora ve fauna zenginliği dolayısıyla 1989’da birinci derece ve üçüncü derece doğal sit, Herakleia, Latmos ve Myus antik kentlerinin bulunması dolayısıyla da birinci derece arkeolojik sit ilan edildi." Bafa Gölü’nün, Ege Bölgesi’nin en büyük gölü olduğuna işaret eden yetkililer, göl ve çevresinin, su kuşları ve diğer kuş türleri açısından da oldukça önemli olduğunu vurguladı.Yetkililer, dünyada nesli tükenme tehlikesi altında olan yırtıcı akkuyruklu kartal ve küçük kerkenez kuşlarının göl yakınındaki çayırlarda yaşdığını ve kırsal yerleşimlere yakın bölgelerde ürediğini belirterek, "Bu yıl Bafa Gölü Tabiat Parkı’nda kış ortası kuş sayımında 25 türe ait 64 bin 814 kuş kaydedildi" dedi.Doğa Koruma ve Milli Parklar Genel Müdürlüğünce izin verilen ve Dokuz Eylül Üniversitesi Deniz Bilimleri Enstitüsünce yürütülen "Bafa Gölü’nün Jeolojik Yapısı ve Kirliğin Araştırılması Projesi" kapsamında ağustos ve eylül aylarında Bafa Gölü’nde 17 farklı noktada, yüzey ve dip olarak 2 farklı derinlikte ölçümler yapıldığı, yangına en hassas bölge "Canlı Balık" mevkisinde ise yangın korumaya dönük çalışmaların devam ettiği öğrenildi.Sulak alanlarda gerçekleştirilen koruma projeleri içinde dünyada ilk 10 arasında yer alan projeyle, göldeki balık potansiyelini doğrudan etkileyen Serçin Gölü ve dolayısıyla Bafa Gölü’nün su seviyesini gerekli düzeyde tutmak ve böylece göldeki balık verimini yükseltmek amacıyla modern regülatör olan Şişme Savak yaptırıldığı bildirildi.-BAFA GÖLÜ’NDE KİRLİLİK TESPİT EDİLMEDİ- Doğa Koruma ve Milli Parklar Genel Müdürlüğü yetkilileri, Uzun Vadeli Gelişme Projesi kapsamında yapılan araştırmalarda, gölün genelinde ciddi bir kirlilik tespit edilmediği bilgisini vererek, şunlara dikkat çektiler: "Gölün yaklaşık 200 yıllık geçmişindeki kirlilik ve sedimentasyonuna yönelik çalışmalar ile ağır metal kirliliğine ilişkin değerlendirmeler sürüyor ve diğer araştırma ve ölçümlerin 2011 haziran ayına kadar tamamlanacak.Bakan Eroğlu’nun talimatları doğrultusunda Bafa Gölü ve çevresindeki endemik orkide türleriyle ilgili 2011 yılında ’Tür Koruma Programı’ çalışmaları yapılacak, ayrıca Bafa Gölü Tabiat Parkı’nda her türlü koruma faaliyeti devam ediyor. Alınan tedbirler sonucunda bu yıl yaz aylarında Bafa Gölü’nde ne kirlilik ve balık ölümü ne de önemli su problemi yaşanmadı."</TEXT>
</DOC>
