<DOC>
<DOCNO> 1331654 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f735594/l/0l0smilliyet0n0btr0cak0epartili0evekilden0emadenci0ecenazelerinin0ecikarilamamasina0etepki0cturkiye0csondakika0c0a80b110b20a10a0c1311780a0cdefault0bhtm/story01.htm </URL>
<DATE> 2010/11/08 </DATE>
<TIME> 15:09:49.0 </TIME>
<AUTHOR>  </AUTHOR>
<HEADLINE>
ak partili vekilden madenci cenazelerinin ����kar��lamamas��na tepki
</HEADLINE>
<TEXT>AK Parti Zonguldak Milletvekili Fazlı Erdoğan, Türkiye Taşkömürü Kurumu (TTK) Karadon Müessese Müdürlüğü’ne ait maden ocağında geçen 17 Mayıs’ta meydana gelen grizu faciasında 2 işçinin cesetlerinin hala çıkarılamamasını eleştirerek, “Biz başka cesetleri çıkarırız. Ne hikmetse kendi cesetlerimizi orada bekletiyoruz. Bu hükümet üstü bir mesele” dedi.Kömürün bulunuşunun 181’inci yıldönümünü kutlamak ve kömürü bulduğuna inanılan Uzun Mehmet’i anmak için, Ereğli’nin Kestaneci Mahallesi’ndeki Uzun Mehmet Anıtı’nda tören düzenlendi. Törene Zonguldak Vali Yardımcısı Ekrem Aylanç, Kaymakam İbrahim Çay, Karadeniz Bölge Komutanı Tuğamiral Ali Sadi Ünsal, Ak Parti Zonguldak Milletvekili Fazlı Erdoğan, Ereğli Belediye Başkanı CHP’li Halil Posbıyık, öğrenciler ve vatandaşlar katıldı.KİTLESEL İŞÇİ EYLEMLERİ BAŞLATILMALIAnıt önünde, maden şehitleri anısına saygı duruşunda bulunulmasının ardından konuşan Ereğli Belediye Başkanı Halil Posbıyık, ilçede halen bir Maden Müzesi kurulmaması nedeniyle üzüntü duyduğunu söyledi. Üretim kapasitesi düşen TTK’nın, çeşitli özelleştirme girişimleriyle peşkeş çekilmek istendiğini vurgulayan Başkan Posbıyık, Genel Maden İşçileri Sendikası (GMİS) Genel Başkanı Ramis Muslu’nun da törene katılmamasını eleştirdi. Üretimi arttırmak için TTK’ya işçi alınması gerektiğini kaydeden Başkan Posbıyık, “TTK’da yaşanan bütün olumsuzluklar karşısında kitlesel işçi eylemleri başlatılmalıdır. Uykuda olan GMİS uyandırılmalı ve eylem hazırlıkları hemen başlatılmalıdır. Bu eylemlerde, TTK’yı adım adım kapatmayı düşünen hükümete, gereken tepki mutlaka gösterilmelidir” diye konuştu.MİLLETVEKİLİ, TTK’YI ELEŞTİRDİAK Parti Zonguldak Milletvekili Fazlı Erdoğan ise, TTK’nın zararda olmasına rağmen kapatılma ya da özelleştirme gibi bir durumunun söz konusu olmadığını söyledi. Geçen 17 Mayıs’ta TTK Karadon Müessese Müdürlüğü’ne ait maden ocağında meydana gelen grizu patlamasının ardından maden işçileri 41 yaşındaki Dursun Kartal ve 31 yaşındaki Engin Düzcük’ün cesetlerinin hala çıkarılamaması nedeniyle kurumu eleştiren Erdoğan, şöyle konuştu:“Önce bizim beyinlerimizi iyi bir terletmemiz lazım. Meseleleri boş sloganlarla, basit ifadelerle kendi zemininden başka taraflara kaydırmamak lazım. Göçükten çıkarılamayan 2 arkadaşımız orada neden duruyor? Hani siz başkalarının canını kurtarırdınız? Hani siz kendi kardeşlerinizin cesedini alırdınız? Hadi bakalım beraber inmeye hazırız. Kim gelmek istiyorsa oraya ben de gideceğim. Ama görüyoruz ki yok öyle bir ruh, yok öyle bir yürek. Biz başka cesetleri çıkarırız. Ne hikmetse kendi cesetlerimizi orada bekletiyoruz. Bu hükümet üstü bir mesele. Bu işçimizin alın terini ve canını kurtarmak üzerinde durulması gereken bir konudur.”3 AYDA BİR İMZA ATIP GİDİYORLARKurumda yer üstünde çalışan personel sayısının fazlalığına işaret ederek eleştirilerini sürdüren Erdoğan, “Sadece TTK’nın kendi etrafındaki bekçi arkadaşlarımızın sayısı, Recai Kutan’ın Enerji ve Tabii Kaynaklar Bakanlığı döneminde 912’iydi. Şimdi ise 600’lere düşmüş. Hadi bakalım. Bunlar kaç ayda bir aşağıya iniyorlar. 3 ayda bir imza atıp gidiyor. İşçi kardeşimin burada suçu ne? Bunları iyi irdelemek lazım” dedi.Konuşmaların ardından şiir, kompozisyon ve resim yarışmalarında dereceye giren öğrencilere ödülleri verildi.</TEXT>
</DOC>
