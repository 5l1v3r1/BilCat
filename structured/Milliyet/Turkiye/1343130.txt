<DOC>
<DOCNO> 1343130 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd064ee/l/0l0smilliyet0n0btr0c180eyolcu0etreni0eseferden0ekaldirildi0cturkiye0csondakika0c20a0b110b20a10a0c13162150cdefault0bhtm/story01.htm </URL>
<DATE> 2010/11/20 </DATE>
<TIME> 11:09:02.0 </TIME>
<AUTHOR>  </AUTHOR>
<HEADLINE>
18 yolcu treni seferden kald��r��ld��
</HEADLINE>
<TEXT>Ulaştırma Bakanı Binali Yıldırım’ın, CHP Kırklareli Milletvekili Turgut Dibek’in "seferden kaldırılan tren hatları"na yönelik soru önergesine verdiği yanıtlar ilginç bir gerçeği ortaya çıkardı. Bakan Yıldırım’ın verdiği yanıtlara göre; son bir yıl içerisinde günlük 18 yolcu treni seferden kaldırıldı.-SEFERDEN KALDIRILAN TREN HATLARI-Ulaştırma Bakanı Binali Yıldırım’ın verdiği yanıta göre seferden kaldırılan tren hatları şöyle:Pamukkale Ekspresi; Eskişehir-Afyon, Afyon-Konya ve Afyon-Denizli hatlarında yapılacak yol yenileme çalışmalarına zaman aralığı sağlanabilmesi için 24 Temmuz 2008 tarihinden itibaren seferden kaldırıldı.Erzurum Ekspresi; Elmadağ - Kılıçlar, Kayseri - Sivas - Hudut, Divriği Çetinkaya, Çerikli - Yerköy, Güneş- Divriği, Aşkale- Hasankale hatlarında yapılacak yol yenileme çalışmalarına zaman aralığı sağlamak amacıyla Ocak 2010 tarihinden itibaren seferden kaldırıldı.4 Eylül Mavi Treni; Elmadağ-Kılıçlar, Kayseri-Sivas-Hudut, Malatya Kuşsarayı, Çerikli- Yerköy, Hekimhan-Çetinkaya hatlarında yapılacak yol çalışmalarına zaman aralığı sağlanması amacıyla Ocak 2010 tarihinden itibaren seferden kaldırıldı.9 Eylül Ekspres Treni; Kütahya-Gökçedağ, Nusrat-Balıkesir, Gökçedağ-Nusrat hatlarında yapılacak yol yenileme çalışmalarına zaman aralığı sağlamak amacıyla Ocak 2010 tarihinden itibaren seferden kaldırıldı.-18 YOLCU TRENİ SEFERDEN KALDIRILDI-Ulaştırma Bakanı Binali Yıldırım, günlük 18 yolcu treninin seferden kaldırıldığını belirterek, şöyle dedi:"TCDD İşletmesi Genel Müdürlüğü’nün 2009-2010 yılı yol yenileme programına göre demiryolu şebekesinin muhtelif parkurlarında yapılan yol yenileme çalışmalarına zaman aralığı sağlanması amacıyla son bir yıl içinde Ankara-İzmir arasında 9 Eylül, Ankara-Kars arasında Erzurum, Ankara-Zonguldak arasında Karaelmas Ekspresleri, Ankara-Malatya arasında 4 Eylül Mavi, Balıkesir-Kütahya, Kars-Akyaka, Diyarbakır-Adana arasında bölgesel yolcu trenleri olmak üzere günlük 18 yolcu treni seferden kaldırılmış, buna karşılık değişik parkurlarda günlük toplam 57 adet tren sefere konulmuştur."Toplu taşıma yerine hayalindeki otomobil buradaYorum yaz</TEXT>
</DOC>
