<DOC>
<DOCNO> 1343480 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd1459e/l/0l0smilliyet0n0btr0cteror0egazisi0ebicakli0ekavgada0eoldu0cturkiye0csondakika0c20a0b110b20a10a0c13162640cdefault0bhtm/story01.htm </URL>
<DATE> 2010/11/21 </DATE>
<TIME> 03:30:59.0 </TIME>
<AUTHOR>  </AUTHOR>
<HEADLINE>
ter��r gazisi b����akl�� kavgada ��ld��
</HEADLINE>
<TEXT>SİVAS'ta iki grup arasında araç devri konusunda dün gece çıkan kavgada, terör gazisi 36 yaşındaki Muammer Ataş bıçalanarak öldürüldü. Olayda 4 kişi de yaralandı.Altıntabak Mahallesi Gazi Lisesi kavşağında dün gece geç saatlerde araç devri konusunda aralarında gerginlik olan iki grup arasında çıkan tartışma tartışma kavgaya dönüştü. Kavga sırasında Mete Öztürk, Burak Kocagil, Metin Öztürk, Yaşar Günle ile 2 çocuk babası terör gazisi Muammer Ataş bıçakla yaralandı. Yaralılardan Muammer Ataş, Sivas Devlet Hastanesi, diğer 4 kişi ise Cumhuriyet Üniversitesi Tıp Fakültesi Hastanesi'ne kaldırılarak tedavi altına alındı. Ancak Gazi Muammer Ataş, acil serviste doktorların tüm çabasına karşın kurtarılamayarak yaşamını yitirdi. Yaralılardan Mete Öztürk'ün ise durumunun ciddiyetini koruduğu öğrenildi. Olayda yaşamını yitiren Terör gazisi Muammer Ataş'ın 1 Nisan 1995'te askerlik görevini yaparken Şırnak'ın Besta mevkisinde teröristlerin yola döşediği mayının patlaması sonucu gazi olduğu ve protez bacak taşıdığı öğrenildi. Ataş'ın ceseti otopsi yapılmak üzere Cumhuriyet Üniversitesi Tıp Fakültesi Hastanesi morguna kaldırıldı. Olayla ilgili soruşturma başlatan polis ekipleri, kavgaya karıştıkları iddia edilen M.S, S.Y. ve Ö.Ç'yi gözaltına aldı. Konuyla ilgili soruşturma sürüyor.</TEXT>
</DOC>
