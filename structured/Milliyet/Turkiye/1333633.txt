<DOC>
<DOCNO> 1333633 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f83c873/l/0L0Smilliyet0N0Btr0Cyagmur0Esuyunda0Efeci0Eson0E40Ecocuk0Ekayboldu0Cturkiye0Csondakika0C10A0B110B20A10A0C1312680A0Cdefault0Bhtm/story01.htm </URL>
<DATE> 2010/11/10 </DATE>
<TIME> 21:44:22.0 </TIME>
<AUTHOR>  </AUTHOR>
<HEADLINE>
Yağmur suyunda feci son: 4 çocuk kayboldu
</HEADLINE>
<TEXT>'ın merkez Üçkuyular Mevkii'nde yıllar önce açılan ve içi yağmur suyu ile dolunca gölete dönen çukura serinlemek için giren 5 çocuktan, 5 yaşındaki Ahmet Eşmen ile kuzeni 7 yaşındaki Furkan Eşmen, boğularak öldü. Diyarbakır Büyükşehir Belediye Başkanı , kollektif bir ihmalin, duyarsızlığını büyük bedelini ödediklerini söyledi.
Olay, Diyarbakır- karayolu üzerindeki merkez  İlçesi Üçkuyular Mevkii'nde yapılan  konutlarının arka kısmında yağmur suyunun oluşturduğu çukurda meydana geldi. İddiaya göre, daha önce taş ocağı olan bölgede açılan bir çukur yağmur suyu ile doldu. TOKİ İlköğretim Okulu ve TOKİ Lisesi'ne 200 metre uzaklıkta bulunan gölette yüzmek isteyen 5 çocuk bölgeye geldi. Çocuklar elbiselerini gölet kıyısında çıkardıktan sonra suya girdi. Kıyısı çamurla kaplı ve bataklık olan suya giren çocuklardan 5 yaşındaki Ahmet Eşmen ile kuzeni 7 yaşındaki Furkan Eşmen, suda boğulmaları üzerine diğer çocuklar paniğe kapılıp, çıkardıkları elbiselerini de bırakıp kaçtı. Gölet üzerinde ceset gören bir kişinin haber vermesi üzerine bölgeye Büyükşehir Belediyesi Arama Kurtarma ekipleri ile polis ve ambulans sevkedildi.
Ekipler, yaptıkları ilk çalışmada Ahmet Eşmen ile Furkan Eşmen’in cesedine ulaştı. Gölet kıyısında elbiseleri gören ekipler, diğer çocukların da gölette boğulmuş olduğu olasılığı üzerine arama çalışmalarını sürdürdü. Çalışmalardan sonuç alınmayınca ekipler göletteki suyu pompalarla boşaltmaya başladı.
Boğulan çocukların yakınları bir cesedin su kıyısında bekletilmesine tepki gösterdi. Polis ile aileler arasında tartışma çıkması üzerine bölgeye  ekipleri sevkedildi. Öfkeli gruplar görüntü alan gazetecilere saldırdı. Bölgeye gelen çevik kuvvet ekipleri aileleri sakinleştirdi. Arama çalışmaları sırasında çocukların yakınları fenalık geçirdi.
Yaklışık 2 saat süren su boşaltma çalışmasında gölette başka çocuk olmadığı görüldü. Yapılan araştırmada diğer çocukların korkup kaçtıkları ve evlerinde bulundukları belirlendi.
BAYDEMİR: İHMALİN BEDELİNİ ÖDEDİK 
Arama kurtarma çalışmaları sürerken bölgeye gelen Diyarbakır Büyükşehir Belediye Başkanı Osman Baydemir, çalışmaları izledi, 2 çocugun cesetlerinin yanına gitti.
Gazetecilerin sorularını yanıtlayan Baydemir, büyük üzüntü yaşadığını ve kollektif bir ihmalin, duyarsızlığın bedelini ağır ödediklerini söyledi. 2 çocuğun cesedine ulaşıldığını ve boğulan başka kimse bulunmadığını belirten Baydemir, gölete dönen çukurun 1997 yılında taş ocağı sırasında açıldığını ve bir daha kapatılmadığını anlattı. Çukurun 1998 yılında kapatılmak istendiğini, çevredeki köylülerin hayvanlarını buraya su içmeye götürmeleri nedeniyle kapatılmasına karşı çıktıklarını anlatan Baydemir, şöyle dedi:
“Maalesef süreçte bugüne kadar gelindi. TOKİ'nin yapılması sırasında bu göletin suyu kullanılmış, maalesef gölete ihtiyaç kalmadığı zaman eski haline getirilmemiş. Bugün öğrendim, yaz aylarında çocuklar buraya gelip yüzüyorlarmış. Okula 100 metre mesafede bulunan bir çukur için nasıl olur da kimse bugüne kadar bir başvuru şikayette bulunulmaz? Böyle büyük bir bedel ödedik. Ahlaken, vicdanen sorumluluktan kaçmıyoruz. Hepimiz, annesi, babası kadar sorumluyuz. İhmali bulunanlar için hukukun 1997 yılından bu sorumlular hakkında takibini yapması gerekir. Bundan sonra hepimize ders olur, çok ağır bedel ödedik. Pahala bir ders oldu.”
Baydemir, savcılığın yapacağı soruşturmanın ardından gerekli delillerin toplanmasıyla birlikte gölete dönen çukuru kapatacaklarını söyledi. İki çocuğun cesetleri otopsi yapılmak üzere Devlet Hastanesi morguna götürüldü</TEXT>
</DOC>
