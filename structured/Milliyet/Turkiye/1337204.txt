<DOC>
<DOCNO> 1337204 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa7aef2/l/0l0smilliyet0n0btr0czehir0etacirlerine0ehava0eoperasyonu0e120egozalti0cturkiye0csondakika0c150b110b20a10a0c13147280cdefault0bhtm/story01.htm </URL>
<DATE> 2010/11/15 </DATE>
<TIME> 13:08:36.0 </TIME>
<AUTHOR>  </AUTHOR>
<HEADLINE>
zehir tacirlerine hava operasyonu: 12 g��zalt��
</HEADLINE>
<TEXT>İZMİR'de narkotik timlerinin 2 ayrı uyuşturucu şebekesine yönelik düzenlediği operasyonda biri kadın 12 kişi yakalandı. Polisin havadan da helikopterle takip ettiği operasyon, kameralarca da kaydedildi. Zehir tacirlerinde, İzmir'e ilk kez getirildiği belirtilen ve en etkili uyuşturuculardan olduğu bilinen LSD emdirilmiş pullar da ele geçirildi.Kentte bayram öncesinde önlemlerini artıran polis ekipleri, uyuşturucu şebekelerine yönelik çalışma başlattı. İzmir Emniyeti Kaçakçılık ve Organize Suçlarla Mücadele Şube Müdürlüğü Narkotik Büro Amirliği ekipleri, bir süredir takip ettiği iki ayrı uyuşturucu şebekesini çökertmek için harekete geçti. Uyuşturucu şebekelerinden birisinin, Diyarbakır'dan aldığı esrar ve eroini getirmek üzere İzmir'e, diğerinin ise İstanbul'dan kente doğru yola çıkmasıyla birlikte operasyona başladı. Polis helikopterinin havadan takip ettiği operasyonda, İzmir'in iki farklı girişinde, Ambarlar ve 57'nci Topçu Tugayı yakınlarında önlem alındı. Operasyonda iki ayrı şebekeden toplam 6 kişi yakalandı. Şüphelilerden alınan bilgiler doğrultusunda genişletilen baskınlarda da gözaltı sayısı 12'ye çıktı. Operasyon anlarının havadan ve karadan polis kameralarınca kaydedilmesi, yaşananların aksiyon filmlerindeki sahnelerden farksız olduğunu gözler önüne serdi.LSD EMDİRİLMİŞ PULLAR Narkotik köpeklerini de kullanılan polis, zehir tacirlerine ait araçlarda ‘zula’ denilen gizli bölmelerde 19 ayrı pakette 10 kilo 808 gram esrar, 6 gram amfetamin, 9 gram eroin ve dünyanın en etkili uyuştucu maddelerinden biri olarak bilinen LSD emdirilmiş 20 ayrı pul ele geçirildi. Şüphelilerden K.K. ve S.K.'nin, özellikle amfetamin ile yurtdışından gelen LSD'yi, İzmir'de yeni bir pazar oluşturabilmek amacıyla getirdikleri ileri sürüldü. Uyuşturucuları ‘torbacı’ diye adlandırılan sokak satıcıları aracılığıyla pazarlamayı planlayan, Diyarbakır'dan gelen şebeke elemanları M.A.F., H.C., A.E., O.M., İ.M. ve Y.M., İstanbul'dan gelen K.K., S.K. ile bağlantıda oldukları M.D.Z, B.Ç., F.K. ve E.G., işlemlerin ardından adliyeye sevk edildi.</TEXT>
</DOC>
