<DOC>
<DOCNO> 1338369 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb0f52c/l/0l0smilliyet0n0btr0cevliligini0etam0esayfa0eilanla0eduyurdu0cturkiye0csondakika0c160b110b20a10a0c13150a660cdefault0bhtm/story01.htm </URL>
<DATE> 2010/11/17 </DATE>
<TIME> 03:32:52.0 </TIME>
<AUTHOR>  </AUTHOR>
<HEADLINE>
evlili��ini tam sayfa ilanla duyurdu
</HEADLINE>
<TEXT> İZMİR ve Ege Bölgesi'nde eğitim ve sağlık alanlarında yaptığı bağışlarla tanınan hayırsever 65 yaşındaki Hakkı Celal Keleşoğlu, 8 Kasım'da yaptığı evliliği, bölgesel gazeteye bayramda tam sayfa ilan vererek duyurdu. Keleşoğlu, basın mensuplarının, kendisinden 30 yaş küçük eşi Hale Şahin'in bacaklarının fotoğrafını çektiğini düşünerek, “Eşimin güzel bacaklarını çekmeyin” demişti.Bekir ve Sacide Keleşoğlu Eğitim ve Yardım Vakfı'nın Başkanı, hayırsever Hakkı Celal Keleşoğlu, son dönemde eğitim ve sağlık alanında yaptığı bağışlarla dikkat çekti. Keleşoğlu, bir ay önce bağışta bulunduğu Kızılay'ın Manisa'daki bölge toplantısına, o dönemde “Eşim” dedği, ancak henüz resmi nikah kıymadığı anlaşılan Hale Şahin'le katıldı. Kürsüde konuşan Türk Kızılayı Manisa Şube Başkanı Cengiz Yurdabekçi'nin sözünü kesen Hakkı Celal Keleşoğlu, basın mensuplarının, kendisinden 30 yaş küçük Hale Şahin'in bacaklarının fotoğrafını çektiğini düşünerek, “Eşim bana Celal Bayar Üniversitesi’nin düzenlediği bir törende, gazeteciler tarafından kendisinin güzel bacaklarının fotoğrafının çekildiğini söyledi. Bu törende de alttan değil üsten çeksinler” dedi.Toplantıda soğuk duş etkisi yaratan Keleşoğlu'nun bu sözleri, ulusal gazete ve televizyonlarda haber olarak yer aldı. Katıldığı başka etkinliklerde de eşinin bacaklarının görünüp görünmediğini kontrol etmesi objektiflere yansıdı.Keleşoğlu, geçen 8 Kasım'da hayatını Hale Şahin'le birleştirdi. Çiftin nikahı Aydın'ın Akçaova Beldesi'nde kıyıldı. Keleşoğlu, bayramın birinci günü bölgesel bir gazeteye verdiği tam sayfa ilanda, hem evlendiğini duyurdu hem de Kurban Bayramı'nı kutladı. ‘Evlendik, mutluyuz’ başlıklı ilanda gelin ve damadın fotoğrafının yanı sıra aile cüzdanının fotoğrafı ve mühürlü ilk sayfasının ile evlilik kütüğünün de yer alması dikkat çekti.Demokrat Parti İzmir İl Başkanlığı'na danışmanlık eden Keleşoğlu'nun bu ilanı, ‘evlendiğine inanmayanlar’ için verdiği değerlendirmeleri yapıldı.</TEXT>
</DOC>
