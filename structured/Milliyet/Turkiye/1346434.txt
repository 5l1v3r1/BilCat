<DOC>
<DOCNO> 1346434 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/ffba6ff/l/0l0smilliyet0n0btr0chabur0edan0egelip0eirak0ea0edonen0e110epkk0eli0ehakkinda0eyakalama0ekarari0cturkiye0csondakika0c250b110b20a10a0c131840a90cdefault0bhtm/story01.htm </URL>
<DATE> 2010/11/25 </DATE>
<TIME> 17:12:46.0 </TIME>
<AUTHOR>  </AUTHOR>
<HEADLINE>
habur'dan gelip ��rak'a d��nen 11 pkk'l�� hakk��nda yakalama karar��
</HEADLINE>
<TEXT>ÇETEBAŞI Abdullah Öcalan’ın çağrısı üzerine Türkiye’ye gelen ve ardından gizlice tekrar Irak’a dönen 11 PKK'lı hakkında, yakalama kararı çıkarıldı. Mahkeme, grubun Habur Sınır Kapısı'ndan Türkiye’ye giriş yaptığı tarihte 18 yaşında küçük olan sanıklardan İsmail A. hakkında ise, görevsizlik kararı vererek dosyasını ayırdı.Çetebaşı Abdullah Öcalan’ın çağrısı üzerine PKK’nın Kandil Dağı’ndaki kampı ile Mahmur Kampı’ndan 19 Ekim 2009’da gelen 34 PKK'lı içinde yer alan 13 sanığın yargılanmasına devam edildi. Diyarbakır 6’ıncı Ağır Ceza Mahkemesi’nde görülen duruşmaya, haklarında ‘terör örgütü üyesi olmak’ ve ‘örgüte üye olmamakla birlikte örgüt adına suç işlemek’ suçlarından 15 yıla kadar hapis cezası istenen sanıklardan hiç biri katılmadı.Savcı daha önce verilen zorla getirilme kararı yerine getirilmeyen sanıklar, hakkında yakalama emri çıkarılmasını talep etti.Mahkeme Başkanı, daha önce başka bir suçtan tutuklanıp serbest bırakılan Kandil’den gelen grubun sözcüsü olan PKK’lı Mehmet Şerif Gençdal ile dönüş tarihinde yaşı küçük olan İsmail A. dışındaki 11 sanık hakkında yakalanıp duruşmaya zorla getirme kararını verdi.Mahkeme heyeti sanıklardan Gülbahar Çiçekçi, Bülent Aka, Sait Şendal, Hamsiye Zeydi, Musa Tümeğ, Mikali Soydan, Vilayet Yakut, Mehmet Kaçan, Emine Sahat, Hamiyet Dinçer, Nurcan Tümeğ hakkında yakalama emrinin çıkarılmasına karar verdi. Mahkeminin yakalama kararı çıkardığı 11 sanık daha önce gizlice Kuzey Irak'a dönmüştü.Mahkeme ayrıca, sanıklardan İsmail A’nın hakkında, suç tarihinde 18 yaşında küçük olduğu gerekçesiyle görevsizlik kararı vererek, dosyasını ayırdı.</TEXT>
</DOC>
