<DOC>
<DOCNO> 1318681 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f384d21/l/0l0smilliyet0n0btr0ce0e50ete0eholigan0edehseti0cturkiye0csondakika0c0a10b110b20a10a0c130a8350a0cdefault0bhtm/story01.htm </URL>
<DATE> 2010/10/31 </DATE>
<TIME> 12:20:00.0 </TIME>
<AUTHOR>  </AUTHOR>
<HEADLINE>
e-5'te holigan deh��eti
</HEADLINE>
<TEXT>Yer E-5 Karayolu Kartal mevkii. Saatler 16.30'u gösteriyor. Yolda polis araçlarının eşliğinde ilerleyen camları kırık bir otobüs. Otobüsün camlarından da ölüm tehlikesine aldırmadan dışarıya sarkan taraftar grubu. Ellerinde gönül verdikleri takımın atkılarını ve bayraklarını sallayan ve tamamı gençlerden oluşan grup Fatih Karagümrükspor taraftarları.Fanatikler, deplasmanlı Bölgesel Amatör Ligi'nde dün oynanan Kartal Belediyespor-Fatih Karagümrükspor maçından dönüyorlar.Maç ev sahibi takım Kartal Belediyespor'un 4-0 galibiyetiyle sonuçlanınca Fatih Karagümrük taraftarları da çılgına dönüyor. Polisin eşliğinde kendilerini getiren otobüsü bindirilen taraftarlar otobüs şoförünün iddiasına göre araca biner binmez tekme ve yumruklarla otobüsün camlarını aşağı indiriyor.OTOBÜS ŞOFÖRÜ KORKU DOLU ANLARI ANLATTI Dehşet anlarını anlatan otobüs şoförü Mahmut Yıldırım, “Arabaya biner binmez camları kırmaya başladılar, biri kapıyı aç diyor biri kapat diyor yoksa seni öldüreceğiz diyorlar. Arabanın havalandırma klimalarını bile söktüler" diye konuştu. Karayolunda ilerleyen otobüsün kırılan camlarından sarkan taraftarları polis otosundaki başka bir taraftar camdan seslenip sakinleştirmeye çalışsa da başarılı olamıyor. E-5 Karayolunda yüzlerce aracın arasında polislerin eşliğinde ilerleyen otobüsün klimalarını ve içerde söktükleri parçaları yola atan taraftarlar kamerayla görüntülendiklerini görünce yüzlerini gizlemeye çalıştılar.Öfkeli taraftarlarca adeta parçalanan otobüs Bostancı'ya gelince arıza yaptı. İçerde ecel terleri döken otobüs şoförü aracı yol kenarına çekti. Polislerde aracın yanında durup taraftar grubunun taşkınlık yapmaması için gerekli önlemi almaya çalıştı. Bu sırada E-5 karayolunda da trafikte aksaklıklar yaşanmaya başladı. Polis taraftarları olay çıkarmamaları için beşer kişilik gruplar halinde yoldan geçen otobüs ve minibüslere bindirip yolladı. Otobüsün içerisi ise yaşanan dehşet anlarını anlatmak için yeterli bir görüntüye sahipti. Kırılan camlar otobüsün koridoruna dökülürken otobüsün havalandırma klimalarının tamamının söküldüğü görüldü. Geriye ise E-5 karayolunda sergilenen inanılmaz görüntüler kaldı</TEXT>
</DOC>
