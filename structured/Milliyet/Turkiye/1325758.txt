<DOC>
<DOCNO> 1325758 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f592a38/l/0l0smilliyet0n0btr0c20eveli0ekizlarini0eilkokula0eturbanla0esokmak0eistedi0cturkiye0csondakika0c0a40b110b20a10a0c1310a2770cdefault0bhtm/story01.htm </URL>
<DATE> 2010/11/04 </DATE>
<TIME> 19:12:36.0 </TIME>
<AUTHOR>  </AUTHOR>
<HEADLINE>
2 veli k��zlar��n�� ilkokula t��rbanla sokmak istedi
</HEADLINE>
<TEXT>BURSA’nın merkez Yıldırım İlçesi’nde kapatılan Mustazafder üyesi oldukları bildirilen 2 veli 10 ve 12 yaşlarındaki kızlarını başörtüsü ile okula sokmak istedi. Okul yönetiminin tepkisiyle karşılaşan veliler ısrar edince devreye polis girdi ve türbanlı öğrencileri okuldan uzaklaştırdı.Adana ve Mersin’de yaşanan ilköğretim okullarındaki türban krizi Bursa’da da yaşandı. Bu sabah İsabey Yüksel Bodur İlköğretim Okulu’na gelen ve kapatılan Mustazafder üyesi oldukları bildirilen Aziz Kayalık ve İbrahim Aslım, 4 ve 8’nci sınıfta okuyan kızlarını türbanla sınıfa sokmak istedi.Ancak okul müdür yardımcısı Osman Bayram, yönetmeliklere göre türbanlı öğrencilerin derslere girmesine izin verilemeyeceğini söyledi. Okul yöneticilerinin tüm çabalarına rağmen ikna edilemeyen veliler, Diyarbakır’da, Batman’da Van’da kızların örtülü olarak okula gittiklerini öne sürerek, burada da derslere girmelerine izin verilmesini istedi.Velilerin ısrarı üzerine olaya müdahale eden polis ekipleri türbanlı öğrencileri ve velileri okul bahçesinden uzaklaştırdı.</TEXT>
</DOC>
