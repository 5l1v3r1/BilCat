<DOC>
<DOCNO> 1343136 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd064ed/l/0l0smilliyet0n0btr0cbeton0ekaplama0ebomba0egibi0edustu0cturkiye0csondakika0c20a0b110b20a10a0c13162220cdefault0bhtm/story01.htm </URL>
<DATE> 2010/11/20 </DATE>
<TIME> 11:09:11.0 </TIME>
<AUTHOR>  </AUTHOR>
<HEADLINE>
beton kaplama bomba gibi d����t��
</HEADLINE>
<TEXT>KURTULUŞ’ta 7 katlı bir apartmanın ön cephesinden koparak yola düşen beton kaplama, park halindeki bir otomobil ve motorsikleti ezdi. Birkaç santimetre yakınına düşen onlarca kiloluk kaplama yüzünden adının Melis olduğu söyleyen biri de sinir krizi geçirdi. Çevredekilerin yardım ettiği genç kadın, sağlık ekibi tarafından hastaneye kaldırıldı.Kurtuluş Caddesi 24-26 numaradaki Adalar Apartmanı’nda saat 17.15’de meydana gelen olayda, 7’inci kattaki beton kaplama malzemesi, bloklar halinde asfalt zemine düştü. Çevredekiler sağa sola kaçarken, olay yerine itfaiye, polis ve belediye ekipleri çağrıldı. Cadde iki yönden trafiğe kapatıldı. İtfaiye merdiven aracı ile yaklaşarak, ön cephede sallanan beton parçaları topladı.Olayla ilgili soruşturma başlatıldı. Apartmanda iki hafta önce ön cephenin onarılması için toplantı yapıldığı, ancak para toplanamadığı için tamiratın ertelendiği belirlendi.Alışverişten dönerken olayı gören çevre sakinlerinden Birgül Güler, “Sesi duyduğumda bomba patladığını sandım. Çığlık atarak, çevredekilerin uzaklaşmasını sağladık. Yaya kaldırımından yürüyenler sağa sola kaçıştı. Beton parçalar, büyük bir gürültü ile yaya kaldırımına düştü. Bu kadar işlek caddede, cana zarar gelmemesi büyük şans. Bayram günü verilmiş sadakamız varmış” dedi.En yeni konut projelerinin adresi burası.Yorum yaz</TEXT>
</DOC>
