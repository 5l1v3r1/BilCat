<DOC>
<DOCNO> 1320770 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f46a2b0/l/0l0smilliyet0n0btr0csavci0egok0e80ebin0elira0etazminat0eodeyecek0cturkiye0csondakika0c0a20b110b20a10a0c130a92850cdefault0bhtm/story01.htm </URL>
<DATE> 2010/11/02 </DATE>
<TIME> 17:12:08.0 </TIME>
<AUTHOR>  </AUTHOR>
<HEADLINE>
savc�� g��k, 8 bin lira tazminat ��deyecek
</HEADLINE>
<TEXT>İZMİR eski Özel Yetkili Cumhuriyet Savcısı Murak Gök, eski öğretim görevlisi Ü.E.İ.'ye cep telefonundan mesaj göndererek cinsel tacizde bulunma suçlamasıyla açılan davada 6 ay 7 hapis cezasına çarptırılmasının ardından, 8 bin lira da tazminat ödemeye mahkum edildi.Samsun Cumhuriyet Savcılığı'na atanan eski Özel Yetkili İzmir Cumhuriyet Savcısı Murat Gök hakkında, bir vakıf üniversitesinde çalışan öğretim görevlisi Ü.E.İ.'ye cep telefonundan sürekli mesaj göndererek cinsel tacizde bulunduğu iddiasıyla geçen yıl ceza ve tazminat davaları açıldı. Karşıyaka 2'nci Ağır Ceza Mahkemesi’ndeki ceza davasında Savcı Gök'ün ‘zincirleme cinsel taciz’ suçundan hapisle cezalandırılması istendi. Olay basına yansıyınca Ü.E.İ. üniversitedeki görevinden ayrıldı. Ü.E.İ. bu süreçte kendisine basın yoluyla hakarette bulunduğunu öne sürdüğü Gök'ten şikayetçi oldu. Gök hakkında hakaret suçundan da dava açıldı. Cinsel taciz ve hakaret davaları birleştirildi. Ü.E.İ. savcı Gök'e ayrıca 20 bin TL'lik manevi tazminat davası açtı.Savcı Murat Gök yargılamanın başındaki savunmasında, Ü.E.İ.'nin, gönderdiği mesajlara olumsuz cevaplar verdiğini iddia ettiğini, ancak bu süreçte sık sık kendisini makamında ziyaret etmeyi sürdürdüğünü belirtti. Ü.E.İ.'nin şikayetinin aksine aralarında duygusal bir yakınlaşma olduğunu öne süren Murak Gök, ciddi bir beraberlik içindeyken yaşanan bazı sorunlardan dolayı aralarının açıldığını ve bir daha görüşmediklerini iddia etti.Şikayetçi Ü.E.İ. ise Savcı Gök'ün bir soruşturma kapsamında babasını tutuklattığını, bu süreçte tanıştıklarını ve konumunu kullanarak kendisini duygusal arkadaşlığa zorladığını öne sürdü. Kabul etmemesine rağmen sürekli cep telefonuna cinsel içerikli mesaj gönderdiğini, yaklaşık 6 ay boyunca bu tacizlerin sürdüğünü iddia etti. Durumun, kamu gücünün kötüye kullanılmasıyla destelenen bir taciz olduğunu savundu.Davanın görüldüğü Karşıyaka 2'nci Ağır Ceza Mahkemesi heyeti, yargılama sonunda, Savcı Murat Gök’ü 6 ay 7 gün hapis cezasına çarptırıp, hükmün açıklanmasının geri bırakılmasına karar verdi. Gök hakaret suçundan ise beraat etti.8 BİN LİRA TAZMİNAT Ü.E.İ.'nin tacize uğradığını belirterek açtığı 20 bin TL manevi tazminat istemli dava da sonuçlandı. İzmir 6'ncı Asliye Hukuk Mahkemesi'ndeki davada avukatı aracılığıyla savunma yapan savcı Gök, iddiaların asılsız olduğunu, aralarında duygusal ilişki bulunduğunu öne sürdü. Ü.E.İ.'nin bu iddiaları, başka biriyle evlilik hazırlığındayken, nikaha 23 gün kala ortaya attığını ileri sürdü. Davayı bitiren hakim, Gök'ün davacı Ü.E.İ.'ye 8 bin TL manevi tazminat ödemesine karar verdi. Gök'ün bu tazminatı bir yıllık yasal faiziyle birlikte ödemesi de kararda yer aldı.</TEXT>
</DOC>
