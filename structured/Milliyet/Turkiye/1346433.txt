<DOC>
<DOCNO> 1346433 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/ffba700/l/0l0smilliyet0n0btr0czehirlenen0e50ekisilik0eaileden0e20ecocuk0eoldu0cturkiye0csondakika0c250b110b20a10a0c131840a80cdefault0bhtm/story01.htm </URL>
<DATE> 2010/11/25 </DATE>
<TIME> 17:12:38.0 </TIME>
<AUTHOR>  </AUTHOR>
<HEADLINE>
zehirlenen 5 ki��ilik aileden 2 ��ocuk ��ld��
</HEADLINE>
<TEXT> KONYA’nın Karapınar İlçesi’nde gıda zehirlenmesi şüphesiyle tedavi altına alınan 5 kişilik aileden 2 çocuk öldü.Sandıklı Mahallesi’nde yaşayan ve bir etli ekmek salonunda çalışan 34 yaşındaki Ali Kara (34), eşi Azize (27), çocukları Esma (9), Furkan (5) ve Arzu (2), önceki gün öğle saatlerinde gıda zehirlenmesi şüphesiyle Karapınar Devlet Hastanesi’ne kaldırıldı. Tedavi altına alınan Arzu Kara, olay günü yapılan tüm müdahaleye rağmen kurtarılamadı. Kara ailesinin diğer fertleri, yapılan ilk müdahalenin ardından Meram Eğitim Uygulama ve Araştırma Hastanesi’ne sevk edildi. Tedavi altında olan Furkan Kara da bugün sabah saatlerinde yaşamını yitirdi. İçtikleri meyve suyundan zehirlendiklerinden şüphelenilen Kara ailesinden Esma Kara’nın sağlık durumunun ciddiyetini koruduğu, anne ve babanın durumunun ise iyi olduğu belirtildi.İl Sağlık Müdürü Dr. Hasan Küçükkendirci, “Kara ailesinin gıdadan zehirlendiğinden şüphe ediliyor. Fakat kesin sonuç, yapılacak analizden sonra belli olacak. Ölen çocukların yapılan otopsilerinde ise birinde karaciğer büyümesi, diğerinde de kalp iltihaplanması (Perikardit) olduğu saptandı” dedi.Karapınar Cumhuriyet Savcılığı, evdeki tüm gıdalardan alınan numuneler ile yaşamını yitiren çocukların kan ve idrar örneklerini, tahlil için Ankara Refik Saydam Hıfzıshha Merkezi Başkanlığı ve Konya Tarım İl Müdürlüğü’ne gönderdi.</TEXT>
</DOC>
