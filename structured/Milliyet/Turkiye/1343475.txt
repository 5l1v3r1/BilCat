<DOC>
<DOCNO> 1343475 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd29188/l/0l0smilliyet0n0btr0ckamera0esakasi0esandilar0e0cturkiye0csondakika0c20a0b110b20a10a0c13162910cdefault0bhtm/story01.htm </URL>
<DATE> 2010/11/21 </DATE>
<TIME> 03:30:18.0 </TIME>
<AUTHOR>  </AUTHOR>
<HEADLINE>
kamera ��akas�� sand��lar!
</HEADLINE>
<TEXT>Muğla Emniyet Müdürü Kadir Ay ve Trafik Bölge Müdürü İlhami Adıgüzel, Anadolu Ajansı ekibiyle birlikte, tatilcilerin dönüş trafiğinin yoğun olarak yaşandığı Muğla-Denizli, Gökova-Marmaris ve Fethiye-Dalaman güzergahında helikopterle havadan trafik denetimi yaptı.Trafik Bölge Müdürü Adıgüzel, helikopterden kural ihlali yaptığını tespit ettiği sürücüleri telsizle güzergahta bekleyen ekiplere bildirdirdi. Kural ihlali yapan araç sürücülere, güzergahta bekleyen trafik ekiplerince cezai işlem uygulandı.-KAMERA ŞAKASI ZANNETTİLER-Havadan denetim yapılan Denizli-Muğla karayolunda trafik helikopteri tarafından "hatalı sollama yaptıkları" tespit edilen 7 sürücüden 4’ü, güzergahta bekleyen trafik ekiplerince durduruldu.Sürücüler, kendilerine, "Trafik helikopterince hatalı sollama yaparken tespit edildiniz" şeklinde açıklama yapan polislere, "Kamera şakası mı bu? Bugüne kadar trafikte hiç helikoptere yakalanmadık" dediler.Trafik helikopterindeki polisler tarafından trafik kuralı ihlali yaparken yakalanan bazı sürücüler ise ihlal anını gösteren görüntüleri izlemek istediklerini söylediler.-500 ARACA CEZAİ İŞLEM UYGULANDI-Muğla Emniyet Müdürü Kadir Ay, AA muhabirine, bayram tatilinin uzun olması nedeniyle Muğla’da yoğun bir trafik akışı yaşandığını belirterek, " Emniyet Genel Müdürlüğü’nün pilot uygulaması kapsamında 7 gün boyunca günde 5 saat havadan helikopterle trafik denetimi yaptık. Amacımız olası trafik kazalarına karşı caydırılık. Kurban Bayramı tatili nedeniyle helikopterden yaptığımız trafik denetimleri başarılı oldu. Bölgemizde bayram süresince alınan tedbirler sayesinde üzücü bir kaza yaşanmadı" dedi.Kurban Bayramı tatili kapsamında günde yaklaşık 6 bin aracı havadan ve kardan kontrol ettiklerine işaret eden Ay, şunları kaydetti: "Bayram tatilinin 7 günlük bölümünde Muğla ve ilçelerine gelen misafirlerimiz alınan tedbirler sayesinde herhangi bir trafik sorunu yaşamadı. Bu süre zarfında ciddi bir trafik kazası da yaşanmadı. Bu bizim için sevindirici bir durum. Havadan yaptığımız kontrollerde de, vatandaşlarımızın birçoğunun trafik kurallarına uyduğunu gördük. Özellikle helikopterle yapılan uygulamayı ciddi bir caydırıcılık olarak görebiliriz. 7 gün boyunca havadan ve karadan yapılan denetimlerde yaklaşık 500 araca cezai işlem uygulandı." Ay, yaklaşık 15 milyon insanın ülkedeki hareketliliği düşünüldüğünde, bölgede de ciddi bir trafik akışı yaşandığına işaret ederek, "Kurban bayramı tatili süresince özellikle Muğla-Denizli , Muğla-Milas, Milas-Söke, Milas-Bodrum, Muğla-Gökova, Gökova-Fethiye ve Gökova- Marmaris hatlarında yoğun olarak havadan denetim yapıldı. Tatilcilerin bugün ve pazar günkü dönüşlerini de çok ciddi olarak takip edeceğiz" diye konuştu.-HER 20 KİLOMETREDE TRAFİK DENETİMİ-Kurban bayramı süresince Muğla ve ilçelerinde tatil yapan vatandaşların dönüş yolcuğunun başlaması nedeniyle özellikle, Bodrum, Marmaris, Fethiye, Datça, Milas ve Dalaman güzergahlarında her 20 kilometre bir trafik ekibinin, "Emniyet kemeri, fazla yolcu ve trafik kuralı ihlalleri" konusunda denetim yaptığı gözlendi.Tatil boyunca adı geçen güzergahlarda sabit ve seyyar radar araçlarının da "aşırı hız ve hatalı sollama" kontrolü yaptığı bildirildi.YOĞUNLUK BAŞLADI, TATİLCİLER AKIN AKIN DÖNÜYORKURBAN Bayramı tatilini İstanbul dışında geçirenler dün akşamdan itibaren akın akın geri dönmeye başladı. TEM yolunun Kocaeli geçişinde dün akşam saatlerinde başlayan ve geç saatlere kadar süren yoğunluk, bugün öğlenden sonra yeniden kendisini hissettirdi. Yalova Topçular ile Gebze Eskihisar arasında bekleme yapmaksızın 13 feribot sefer yapmasına rağmen öğlen saatlerinden itibaren burada da yoğunluk başladı.Anadolu’nun dört bir yanından gelen araçların kesişme noktası olan TEM yolunun Kocaeli geçişinde en fazla yoğunluk, Bekirdere Rampası’nda meydana geliyor. Eskişehir ve Ankara istikametinden gelen araçlarla, Yalova istikametinden gelerek Kandıra turnikelerinden giriş yapan araçların kesişme noktası olan TEM yolunun İzmit Gültepe geçişinde, diğer bölgelerde 3 şerit olan yol da 2 şeride düşüyor. Ani yığılma nedeniyle de bu noktadan İzmit batı turnikelerine kadar olan yaklaşık 5 kilometrelik mesafede trafik zaman zaman adım adım ilerliyor. TEM’in İzmit-Gebze arasında Körfez, Kirazlıyalı ve Dilovası geçişlerinde de zaman zaman sıkışmalar oluyor. Bu noktalardaki tıkanmalara maddi hasarlı kazalar neden oluyor.TEM yolunun Kocaeli geçişinde maddi hasarlı kazalar nedeniyle trafik durduğunda sürücülerin bir kısmı çaresi yol kenarındaki tesis ve parklara girmekte buluyor.Kocaeli Bölge Trafik Müdürlüğü ve karayolları yetkilileri, sürücülerin sabırlı ve dikkatli olmalarını, emniyet şeridini işgal etmemelerini isteyerek, emniyet şeridi işgal edildiğinde trafik ve kurtarma ekipleri kaza yerine ulaşamadığından, yolu açma çalışmalarının uzadığını hatırlatıyor.Bu arada Bursa istikametinden gelen araç sürücülerinin tercih ettiği ve Gebze Eskihisar’a sefer yapan Yalova Topçular feribot iskelesinde de öğlen saatlerinde başlayan yoğunluk sürüyor. Bu hatta 13 feribot, bekleme yapmaksınız ‘doldur-boşalt’ sistemi ile sefer yapmasına rağmen sıra bekleyen araç kuyruğu zaman zaman meydanından Yalova yoluna kadar taşıyor.Güvenli sürüşün sırlarını öğrenmek için tıklaYorum yaz</TEXT>
</DOC>
