<DOC>
<DOCNO> 1335916 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/fa0f19a/l/0L0Smilliyet0N0Btr0Csultanbeyli0Ede0Ecocuklar0Ebomba0Ebuldu0Cturkiye0Csondakika0C140B110B20A10A0C13143450Cdefault0Bhtm/story01.htm </URL>
<DATE> 2010/11/14 </DATE>
<TIME> 15:09:28.0 </TIME>
<AUTHOR>  </AUTHOR>
<HEADLINE>
Sultanbeyli'de çocuklar bomba buldu
</HEADLINE>
<TEXT>'de bir mezarlığın yanındaki boş arazide iki poşet içinde 2 adet kutu kola içine yerleştirilmiş parça tesirli bomba ile 20'ye yakın molotof kokteyli bulundu.

Beşyol Mevkii Akgül Caddesi Dereseki Sokak üzerindeki  ile elektrik trafosu arasındaki arazide saat 11.30 sıralarında oyun oynayan çocuklar poşetler içinde molotofkokteyllerini görünce durumu, büyüklerine anlattılar. Araziye gelen mahalle sakinleri durumdan şüphelenince polis ekiplerine haber verdiler. Kısa sürede olay yerine gelen polis ekipleri poşetlerin çevresine güvenlik şeridi çekerek, mahalle sakinlerini olay yerinden uzaklaştırdılar ve bomba imha ekiplerini çağırdılar. Olay yerine gelerek inceleme yapan bomba imha ekipleri poşetler içinde iki adet fitilli parça tesirli basınçlı bomba ve 20'ye yakın molotofkokteyli olduğunu belirledi. Özel donanımlı bomba imha kıyafeti giyerek bombaları inceleyen uzman ekipler, bombaları etkisiz hale getirdi. Kutu kola içine yerleştirilmiş haldeki fitilli bomba ile molotof kokteylleri incelenmek üzere  Kriminal laboratuvarına götürüldü.

Bazı çevre sakinleri, "Ya çocuklar oynarken patlasaydı. Büyük tehlike atlatıldı" diye konuştular.

Polis olayla ilgili soruşturmayı sürdürüyor.</TEXT>
</DOC>
