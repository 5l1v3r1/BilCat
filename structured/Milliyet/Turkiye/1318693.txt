<DOC>
<DOCNO> 1318693 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f384d1c/l/0l0smilliyet0n0btr0c160a0ekilometre0ehizla0egelen0eolum0cturkiye0csondakika0c0a10b110b20a10a0c130a83660cdefault0bhtm/story01.htm </URL>
<DATE> 2010/10/31 </DATE>
<TIME> 14:26:00.0 </TIME>
<AUTHOR>  </AUTHOR>
<HEADLINE>
160 kilometre h��zla gelen ��l��m
</HEADLINE>
<TEXT>BURSA’nın Kestel İlçesi yakınlarında kırmızı ışıkta bekleyen TIR’a 160 kilometre hızla arkadan çarpan otomobilin sürücüsü 33 yaşındaki Atilla Hocalar, başı koparak can verdi. Hurda yığınına dönen otomobilin hız göstergesinin ise 160’ta takılı kaldığı görüldü.İnegöl’de nişan hazırlıkları yapan kardeşi Erkan Hocalar’a yardım için çalıştığı bir kimya ve tekstil şirketine ait 34 SYB 16 plakalı otomobil ile dün saat 17.00 sıralarında yola çıkan Atilla Hocalar, Barakfaki trafik ışıklarında kırmızıda bekleyen, Eskişehir’e kargo taşıyan Kamil Kesme yönetimindeki 34 HB 6965 plakalı TIR’a hızla arkadan çarptı. Hurdaya dönen araç içinde başı kopan Atilla Hocalar, olay yerinde can verdi.Kazanın ardından TIR sürücüsü Kamil Kesme şoka girerken, “Ben kırmızı ışıkta beklerken büyük bir gürültü, hatta kıyamet kopar gibi oldu. Araçtan aşağı indiğimde korkunç manzara ile karşılaştım” dedi.Olay yerinin karşısında trafik uygulaması yapan Bölge Trafik ekipleri tarafından yol tek şeride düşürülerek olası kazalar önlenirken, aracın üzeri branda ile örtüldü. Otomobilin hız kadranındaki ibrenin ise 160’a takılı kaldığı görüldü.‘NE OLUR ÖLDÜ DEMEYİN’Haber verilmesi üzerine kaza yerine gelen Erkan Hocalar, ağabeyinin cansız bedenini görünce sinir krizi geçirdi. Kendisini sakinleştirmeye çalışan polislere, “Ne olur öldü demeyin, ne derseniz deyin ağabeyim o benim” diyerek cesede bakmak istedi. Kazayı duyup olay yerine gelen Atilla Hocalar’ın eşi ve yakınları korkunç manzara karşısında sinir krizi geçirdi. Trafik ekipleri tarafından güçlükle sakinleştirilen yakınlarının baygınlık geçirmesi üzerine olay yerine ambulans istendi.TIR sürücüsü Kamil Kesme gözaltına alınırken, kazayla ilgili soruşturmaya başlandı.</TEXT>
</DOC>
