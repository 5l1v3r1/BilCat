<DOC>
<DOCNO> 1341859 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fcab344/l/0l0smilliyet0n0btr0c170eyil0esonra0eikinci0ekez0eevlendiler0cturkiye0csondakika0c190b110b20a10a0c13159420cdefault0bhtm/story01.htm </URL>
<DATE> 2010/11/19 </DATE>
<TIME> 13:08:57.0 </TIME>
<AUTHOR>  </AUTHOR>
<HEADLINE>
17 y��l sonra ikinci kez evlendiler
</HEADLINE>
<TEXT>ANTALYA'da 17 yıl önce evlenip iki hafta evli kaldıktan sonra boşanan 37 yaşındaki Dudu Özkan ile 38 yaşındaki Nafiz Yavşanlı, sosyal paylaşım sitesi Facebook'ta yeniden birbirlerini bulup ikinci kez nikah masasına oturdu.Ailesi Almanya'da oturan Nafiz Yavşanlı, Antalya'nın Sanayi Mahallesi'ndeki yazlık evlerine geldiklerinde komşu kızı Dudu Özkan'a aşık oldu. Yavşanlı ile Özkan, 1993 yılında Antalya'da ailelerinden habersiz evlendi. Damadın ailesinin karşı çıkması üzerine iki hafta evli kalabilen çift, ayrılık kararı aldı. Sorunları çözeceğini söyleyerek Almanya'ya dönen bilgisayar programcısı Nafiz Yavşanlı ile Antalya'da kalan eşi mali müşavir Dudu Özkan, tekrar bir araya gelmelerinin zor olacağına karar varıp avukatlarına vekalet verdi. Kısa sürede boşanan çift, bir daha görüşmedi. Geçen aylarda internetteki sosyal paylaşım sitesi Facebook'ta tekrar birbirlerini bulan ikili, yeniden evlilik kararı aldı. Muratpaşa Nüfus Müdürlüğü'nde nikahı kıyılan çift, 17 yıl sonra tekrar evlendi.‘NE HABER SABIK KOCAM’Dudu Özkan, boşandıktan sonra eşini hiçbir zaman unutamadığını söyledi. Özkan, “Nafiz Almanya'ya gittikten sonra tekrar dönecekti. Bir türlü dönmedi. Meğer ona benim başka birisiyle birlikte olduğumu söylemişler. Ben de onun bir Alman kadınla birlikte olarak beni terk ettiğini düşünmüştüm. Birbirimizi yıllar sonra Facebook'ta bulduk. Facebook'ta ilk karşılaştığımızda o da beni arıyormuş. İlk temasımız ‘Ne haber sabık kocam’ şeklinde oldu. Sonra bana binbir sitemli sözlerini duyunca çok şaşırdım” dedi.Almanya'nın Hannover kentinde yaşayan Nafiz Yavaşlar ise “Bunca yıl onun da bir başkasıyla evlenmemiş olması beni çok etkiledi. Aynı apartmanda oturuyorduk. Ben Almanya'da iken ailem o apartmandan taşınmış. Aynı apartmanda yakınlarım oturuyordu onlara sordum. Onlar da bana evlenip gittiğini söylediler. Zaten o günden sonra en az 10 yıl Türkiye'ye gelmedim. Onu her yerde aradım. Şimdi çok mutluyum ve en kısa zamanda bir bebek dünyaya getirmek istiyoruz” diye konuştu.Yaz tatilinizi bu yazlıklarla keyifli hale getirin.Yorum yaz</TEXT>
</DOC>
