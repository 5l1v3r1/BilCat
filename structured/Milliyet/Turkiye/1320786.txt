<DOC>
<DOCNO> 1320786 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4560b6/l/0l0smilliyet0n0btr0ctaraf0eve0estar0eyazarlarina0eidam0eipi0eatildi0cturkiye0csondakika0c0a20b110b20a10a0c130a92280cdefault0bhtm/story01.htm </URL>
<DATE> 2010/11/02 </DATE>
<TIME> 17:12:26.0 </TIME>
<AUTHOR>  </AUTHOR>
<HEADLINE>
taraf ve star yazarlar��na idam ipi at��ld��
</HEADLINE>
<TEXT>SAKARYA Büyükşehir Belediyesi’nin düzenlediği ‘Hangimiz Laik Değiliz’ paneline konuşmcı olarak katılan Taraf ve Star gazetesi yazarlarını protesto eden Hak ve Eşitlik Partisi üyesi gençler, masalarına idam ipi attı.Belediyenin kasım ayı etkinlikleri kapsamında Adapazarı Kültür Merkezi'nde düzenlenen panele Taraf Gazetesi yazarı Yıldıray Oğur ve Star Gazetesi yazarı ve televizyon programcısı Mustafa Akyol katıldı. Yazarlar, laiklikle ilgili görüşlerini açıklarlarken Hak ve Eşitlik Partisi Sakarya Gnçlik Kolları'na üye olduklarıbelirtilen 15 kadar genç ayağa kalkıp protestoda bulundu. Konuşmacıların sözünü kesen protestocular, Taraf yazası Oğur'a, “Gazetenizde şehit polislerimiz için ‘öldürüldü’ diye manşet attınız. Cumhuriyet Bayramı'nı kutlamadınız. Sizi kınıyoruz” diye bağırdı.Protestocular daha sonra yazarlar Yıldıray Oğur ve Mustafa Akyol'un masasına ilmek haline getirdikleri ipi attı. İdam çağrışımı yapan ipi gören yazarlar şoke olurken salon bir anda karıştı.Ellerinde partilerinin flaması bulunan Hak ve Eşitlik Partili gençlere salondakilerden bazıları müdahale etti. İki grup arasında bir süre devam eden söz düellosundan sonra protestocu gençler salondan çıkarılmak istendi. Çıkan arbedede protestoclardan bazıları tartaklandı. Yazarlar, protestocuların çıkarılmasından kısa sonra konuşmalarını tamamladı.Hak ve Eşitlik Partisi Sakarya il yöneticileri, protesto sırasında arkadaşarını tartaklayan, Türk bayrağı ve parti bayraklarına saldıranlar hakkında şikayetçi olacaklarını açıkladı.</TEXT>
</DOC>
