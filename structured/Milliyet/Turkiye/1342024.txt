<DOC>
<DOCNO> 1342024 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fcb39a4/l/0l0smilliyet0n0btr0cgece0ekulubunde0ekanli0etartisma0e10eolu0e10eyarali0cturkiye0csondakika0c190b110b20a10a0c13159450cdefault0bhtm/story01.htm </URL>
<DATE> 2010/11/19 </DATE>
<TIME> 15:09:09.0 </TIME>
<AUTHOR>  </AUTHOR>
<HEADLINE>
gece kul��b��nde kanl�� tart����ma: 1 ��l��, 1 yaral��
</HEADLINE>
<TEXT>MUĞLA'nın Bodrum İlçesi'ndeki bir gece kulübünün sahibi Turgay Yardımcı ile yanında garson olarak çalışan Orhan O. arasında çıkan silahlı kavgada kan döküldü. Karşılıklı edilen ateş sonucu işyeri sahibi öldü, garson yaralandı.Bodrum'un Gümüşlük Beldesi'ndeki ‘Bebeğim’ adlı gece kulübünde bir yıldır garson olarak çalışan Orhan O. (32), iddiaya göre, bugün saat 04.00 sıralarında patronu Turgay Yardımcı'dan (41) üç aylık birikmiş ücretini istedi. Yardımcı'nın olumsuz yanıt vermesi üzerine aralarında tartışma çıktı. Tartışma kısa sürede, gece kulübünün otoparkına taştı. Sinirlerine hakim olamayan Yardımcı ve Orhan O., bellerinden çıkardıkları tabancayla birbirlerine ateş etti. Orhan O. bacaklarından yaralanırken, göğsüne üç, bacağına iki kurşun isabet eden Yardımcı olay yerinde yaşamını yitirdi.Orhan O., olayın ardından ambulansla kaldırıldığı Bodrum Devlet Hastanesi'nde tedaviye alındı. Yardımcı'nın cesedi, olay yerinde savcı ve jandarmanın yaptığı incelemenin ardından aynı hastanenin morguna kaldırıldı. Acı haberi alarak hastaneye gelen Turgay Yardımcı'nın yakınları sinir krizi geçirdi.Tedavisi süren Orhan O., jandarmaya verdiği ilk ifadede, Yardımcı'nın kendilerini çalıştırıp, paralarını vermediğini ileri sürerek, “Bu nedenle tartıştık. Ağır küfür ve hareketlerde bulunup, işten kovmak istedi. İşten kovup, paramı vermeyecekti. Önce o silahını çekip bacaklarıma ateş etti. Bunun üzerine kendimi korumak için karşılık verdim. Üzgünüm” dedi. Olayla ilgili görgü tanığı dört kişinin ifadelerine başvuran jandarma, soruşturmanın sürdüğünü, Orhan O.'nun tedavisinin ardından adliyeye sevk edileceği bildirdi.Öte yandan, Yardımcı'nın cesedi otopsi için İzmir Adli Tıp Kurumu Morgu'na gönderildi.</TEXT>
</DOC>
