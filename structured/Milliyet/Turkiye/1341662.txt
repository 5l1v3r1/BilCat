<DOC>
<DOCNO> 1341662 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc9c692/l/0l0smilliyet0n0btr0cmucize0ebebek0eburnu0ekanamadan0ekurtuldu0cturkiye0csondakika0c190b110b20a10a0c131590a50cdefault0bhtm/story01.htm </URL>
<DATE> 2010/11/19 </DATE>
<TIME> 11:08:19.0 </TIME>
<AUTHOR>  </AUTHOR>
<HEADLINE>
mucize bebek burnu kanamadan kurtuldu
</HEADLINE>
<TEXT>Mersin'de yolcu minibüsüne çarpan babasının kullandığı motosiklette annesinin kucağından fırlayıp, asfaltta yaklaşık 10 metre sürüklenen 3 aylık bebek, mücize eseri kazadan burnu kanamadan kurtuldu. 41 yaşındaki Bekir Tarım, eşi 39 yaşındaki Elif ve 3 aylık oğlu Yiğit ile birlikte motosikletle akrabalarını bayram gezmesine giderken, şehir içi yolcu taşıyan Berkan Günbatan yönetimindeki 33 M 0590 plakalı minibüsle çarpıştı. Kazada Bekir ve Elif Tarım çifti yere düşerken, annesinin kucağından fırlayan Yiğit bebek, vatandaşların gözü önünde asfalt zeminde yaklaşık 10 metre sürüklendi. Yaralı çift olay yerinde acılar içinde kıvranırken, çevreden koşan vatandaşlar, kundağa sarılı durumdaki Yiğit bebeğin yardımına koştu. Çağrılan ambulansla Mersin Devlet Hastanesi'ne anne ve baba tedavi altına alınırken, kazayı bir çizik bile almadan atlatan Yiğit bebek, yakınlarına teslim edildi.</TEXT>
</DOC>
