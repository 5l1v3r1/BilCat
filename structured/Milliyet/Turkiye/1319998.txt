<DOC>
<DOCNO> 1319998 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f3c9ff9/l/0L0Smilliyet0N0Btr0Chirsizlar0Efabrika0Ekasasinda0E40Emilyon0Edolari0Egorunce0Einanamamis0Cturkiye0Csondakika0C0A10B110B20A10A0C130A87480Cdefault0Bhtm/story01.htm </URL>
<DATE> 2010/11/01 </DATE>
<TIME> 15:19:06.0 </TIME>
<AUTHOR>  </AUTHOR>
<HEADLINE>
Hırsızlar, fabrika kasasında 4 milyon doları görünce inanamamış
</HEADLINE>
<TEXT>'daki Demirtaş Organize Sanayi Bölgesi'nde (DOSAB) bilgisayar çalmak için girdikleri fabrikanın kasasını da açınca burada 4 milyon doları gören hırsızların, gördükleri paraya inanamadıkları; bunun gerçek olduğuna kendilerini inandırmaya çalışırken birbirlerini tokatladıkları öne sürüldü. Polis şüphelilerden 2'sini yakalayarak çalınan 3 milyon 200 bin doları ele geçirilirken, 800 bin dolarla kayıplara karışan bir şüpheliyi aramaya başladı.

Merkez Osmangazi İlçesi Demirtaş Organize Sanayi Bölgesi Ali Osman Sönmez Caddesi üzerinde Seçkin Saruhanlı'ya ait ‘Cücesan Cüteks Tekstil Sanayi' şirketine Cumartesi günü saat 02.00 sıralarında çeşitli suçlardan çok sayıda sabıkası bulunan 20 yaşındaki Alparslan , 17 yaşındaki E.D. ve 25 yaşındaki M.K.  yapmak için geldi.

M.K. kullandığı otomobilden çıkıp çevrede gözcülük yaparken Alparslan Gökhan Demir ve E.D., fabrikanın arka bahçesinde bulunan 5 metrelik istinat duvarından atlayıp depo bölümünden fabrikanın yönetim katına geçti. Hırsızlar, iddiaya göre fabrika sahibi Seçkin Saruhanlı'nın odasındaki çekmeceleri karıştırırken çelik kasanın anahtarını buldu. Hırsızlar televizyon dolabının içinde gizlenmiş çelik kasayı bulduktan sonra anahtarla açtı. Kasada 4 milyon  olduğunu gören hırsızlar, oda içerisinde buldukları poşetlere paraların bir bölümünü doldurup geldikleri yerden atlayarak binadan çıktı.

Paranın 1 milyon 500 bin dolarını iki poşete koyan hırsızlar bu paranın bir bölümünü gözcülük yapan arkadaşlarından saklamak için dışarı çıkıp fabrikanın 200 metre ilerisinde bulunan zeytin ağaçlarının altına gömdü. Alparslan Gökhan Demir ile E.D. daha sonra M.K. isimli arkadaşlarını yanına giderek, kasada çok miktarda dolar olduğunu söyledi. Alparslan Gökhan Demir ve E.D., iddiaya göre “Paranın hepsini biz taşıyamayız. Sen de gel yardım et” diyerek tekrar M.K. ile birlikte fabrikaya girdi. Kasada kalan 2 milyon 500 bin doları poşetlere koyan şüpheliler girdikleri yerden çıkarak geldikleri otomobille Merkez Yıldırım İlçesi Karapınar Mahallesi'ndeki evlerine dönerek parayı bölüştü.

Sabah işyerine gelen çalışanların ihbarı üzerine harekete geçen Asayiş Şube Müdürlüğü Hırsızlık Büro Amirliği ekipleri 30 kişilik ekiple hırsızların şirkete girdikleri yerde arama yaptı.

Hırsızların istinat duvarın atladıkları sırada yere 10 bin dolar düşürdüğünü fark eden polisler bölgede ayak izlerini takip ettiklerinde zeytinlik ve sazlıklar arasında 2 ayrı poşet içerisinde yaklaşık 1 milyon 500 bin doları toprağa gömülmüş halde buldu. Hırsızların tekrar dönüp toprak altına sakladıkları parayı almaya gelebileceklerini göz önüne alan polisler eski bir otomobil içinde kendilerini alkol alan kişiler gibi gösterip ellerinde boş bira şişeleriyle nöbet tuttu. Saat 22.00 sıralarında E.D. ve yanında bulunan 3 arkadaşı ellerinde tekerlekli bavul ile gelip toprağı kazmaya başladıkları sırada gözaltına alındı.

’ne getirilen E.D. ve 3 arkadaşı sorgulandı. E.D. arkadaşlarının olaydan haberdar olmadığını, hırsızlığı 2 ay önce hırsızlık suçundan yattığı cezaevinden kendisi gibi tahliye olan Alparslan Gökhan Demir ve M.K. ile birlikte yaptıklarını itiraf etti. E.D. bilgisayar çalmak için şirket binasına girdiklerini tesadüfen buldukları çelik kasayı açtıklarında şok geçirip birbirlerini tokatladıklarını söyledi. Polis E.D.'nin ifadesinden yola çıkarak adresini tespit ettiği Alparslan Gökhan Demir'in evine baskın düzenledi. Demir de gözaltına alındı 800 bin dolar ile kaçan M.K. ise polis tarafından aranmaya başlandı. Ele geçirilen 3 milyon 200 bin dolar fabrika sahibi Seçkin Saruhanlı’ya teslim edildi.

Polis olayla ilgili soruşturmaya devam ediyor.</TEXT>
</DOC>
