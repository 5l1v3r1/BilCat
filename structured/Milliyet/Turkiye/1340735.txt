<DOC>
<DOCNO> 1340735 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc33c9a/l/0l0smilliyet0n0btr0cyaraliyi0ehastaneye0egoturen0eambulans0esoforune0ebicakli0eyumruklu0esaldiri0cturkiye0csondakika0c180b110b20a10a0c13156680cdefault0bhtm/story01.htm </URL>
<DATE> 2010/11/18 </DATE>
<TIME> 17:02:32.0 </TIME>
<AUTHOR>  </AUTHOR>
<HEADLINE>
yaral��y�� hastaneye g��t��ren ambulans ��of��r��ne, b����akl�� yumruklu sald��r��
</HEADLINE>
<TEXT>Merkez Yıldırım İlçesi Erikli Mahallesi Erikli Kavşağı’nda sabah saat 07.00’de bulunduğu otomobile başka bir aracın çarpması sonucu meydana gelen kazada Yeşim Canpolat yaralandı. Kazanın ardından haber verilmesi sonucu olay yerine 112 Acil Servis’e ait ambulans ve sağlık ekipleri kısa sürede geldi. İlk müdahalesi olay yerinde yapılan yaralı Yeşim Canpolat, sağlık ekipleri ve nişanlısı ile erkek arkadaşlarının yardımıyla ambulansa bindirildi. Bu sırada Canpolat’ın nişanlısı Mustafa Akbulut ile arkadaşı olan Yusuf Ziya Bıyıklı, Şevket Yılmaz Devlet Hastanesi’ne hareket eden ambulansın ön bölümüne oturdular. Alkollü oldukları belirtilen Akbulut ve Bıyıklı, ambulans sürücüsü Suat Altay’dan aracı daha hızlı sürmesini istedi.ÖNCE DÖVDÜLER SONRA BIÇAKLA YARALADILARAmbulansın önünde oturan alkollü gençler, “Trafik çok sıkışık. Daha fazla hız yapmam mümkün değil” diyen sürücüye yumruk attı. Şaşıran sürücü Suat Altay, aracı sağa çekip ambulanstan indi. Bu sırada “Neden gitmiyorsun” diye bağıran alkollü gençler belinden çıkardıkları bıçakla saldırdıkları Suat Altay’ı sol elinden bıçakladılar. Can kurtarmak için uğraşırken can derdine düşen ambulans görevlileri, cep telefonu ve telsiz ile merkezlerini uyararak “Ne olur bizi kurtarın” diyerek yardım istediler.Bir süre sonra polisleri karşılarında gören iki kişi kaçarken; ekipler, yaralı genç kızın hastaneye gitmesi için ambulansa eşlik ettiler.Yeşim Canpolat ile parmağından yaralanan ambulans sürücüsü Suat Altay Şevket Yılmaz Devlet Hastanesi’nde tedavi altına alınırken polisler, kaçan 1.68 promil alkollü Mustafa Akbulut ve 2.32 promil alkollü Yusuf Ziya Bıyıklı’yı yakaladı. Polise direnen ve karşı gelen zanlılar sorgulanmak üzere Ertuğrul Gazi Polis Merkezi’ne getirildiler.Güvenli sürüşün sırlarını öğrenmek için tıklaYorum yaz</TEXT>
</DOC>
