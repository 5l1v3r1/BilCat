<DOC>
<DOCNO> 1339427 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fbb67a2/l/0l0smilliyet0n0btr0cturk0eturistler0emisir0eda0emahsur0ekaldi0cturkiye0csondakika0c170b110b20a10a0c13153860cdefault0bhtm/story01.htm </URL>
<DATE> 2010/11/17 </DATE>
<TIME> 17:11:19.0 </TIME>
<AUTHOR>  </AUTHOR>
<HEADLINE>
t��rk turistler m��s��r'da mahsur kald��
</HEADLINE>
<TEXT>Türkiye’den bir seyahat acentesi aracılığıyla Mısır’a gelen 80 Türk turistin Kahire havaalanında mahsur kaldığı bildirildi.Türkiye’nin Kahire Büyükelçiliği yetkililerinden alınan bilgiye göre, 9 günlük bayram tatilinde Mısır’a gelen Türk turistlere, ilgili seyahat acentesi tarafından tur kapsamında yer alan Şarm El Şeyh’e uçak biletleri alınmadı.Kahire havaalanında kalan Türklerin zor durumda oldukları ifade edilirken, Türkiye Büyükelçiliği turistlere yardımcı olmak amacıyla çalışma başlattı.Türk turistlerden bazılarının kendi imkanlarıyla Türkiye’ye dönmeye çalıştığı öğrenildi.Büyükelçilik Müsteşarı Sadi Altınok, AA muhabirine, mahsur kalan Türk turistlerin küçük gruplar halinde Türkiye’ye gönderilmeye çalışıldığını söyledi.Tura katılanlardan Gizem Bakır, "Tur şirketi bize Şarm El Şeyh’e gideceğimizi söyledi, hazırlandık ve havaalanına geldik. Burada bize, turun iptal edildiği söylendi ve uçak yolcu listelerinde adımızın olmadığını öğrendik. Mağdur edildik ve Türkiye’ye dönmek istedik, fakat bunun da kolay olmadığını gördük. Tur şirketi tarafından resmen dolandırıldık. Buraya gelirken tur şirketi tarafından bize vadedilen hiçbir şey yerine getirilmedi" dedi.</TEXT>
</DOC>
