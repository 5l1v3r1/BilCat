<DOC>
<DOCNO> 1325236 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f574a4c/l/0l0smilliyet0n0btr0c30a0a0ebin0elira0efidye0eisteyen0e10a0ekisi0eyakalandi0cturkiye0csondakika0c0a40b110b20a10a0c1310a1770cdefault0bhtm/story01.htm </URL>
<DATE> 2010/11/04 </DATE>
<TIME> 15:11:25.0 </TIME>
<AUTHOR>  </AUTHOR>
<HEADLINE>
300 bin lira fidye isteyen 10 ki��i yakaland��
</HEADLINE>
<TEXT>25 Ekim Pazartesi günü sabah saatlerinde Sultanbeyli’de sahibi oldukları mobilya imalathanesine giden Sinan Sinanoğulları ve eniştesi Ali Çalımlı, bir otomobile bindirilerek kaçırıldı.Sinanoğulları ve Çalımlı’yı kaçıran kişiler daha sonra Samandıra’da kuyumculuk yapan ağabey Yüksel Sinanoğulları’nı telefonla arayarak kardeşi ve eniştesi için 300 bin lira fidye istedi.Yüksel Sinanoğulları’nın polise haber vermesiyle soruşturma başlatan Asayiş Şube Müdürlüğü Gasp Büro Amirliği dedektifleri, yaptıkları teknik ve fiziki takip sonucu kaçırılan kişilerin Pendik Tepeören’de bir barakada tutulduklarını ve daha sonra Akfırat’ta başka bir eve götürdüklerini tespit etti.Yüksel Sinanoğulları, fidye için arayan kişilere istedikleri parayı bir kerede veremeyeceğini, ilk başta ancak 25 bin lira ödeyebileceğini söylemesi üzerine şüpheliler parayı bir poşet içinde TEM Anadolu Otoyolu Samandıra mevkisinde bir yere bırakmasını istedi.Parayı alan şüpheliler, rahatsızlanan Ali Çalımlı’yı 29 Ekim Cuma günü Pendik Kurnaköy’de serbest bıraktı.NAKLİYE KAMYONU İLE OPERASYONAli Çalımlı’nın verdiği bilgi doğrultusunda Sinan Sinanoğulları’nın Akfırat’ta tutulduğu yeri tespit eden polis ekipleri, şüphelilerin kendilerini fark etmemesi için nakliye kamyonunun kasasına binerek gittikleri eve operasyon düzenlediler.Operasyon sonucu, Sinanoğulları gözleri ve elleri bağlı bir şekilde tutulduğu evden kurtarıldı. Evde, Sinanoulları’nın başında bekleyen bir kişi de gözaltına alındı.Akfırat’ta Sinanoğulları’nın tutulduğu eve düzenlenen operasyonla eş zamanlı olarak Sultanbeyli’de tespit edilen bir restorana da operasyon düzenlendi.Operasyonda, kaçırma ve fidye istemeyi organize ettiği öne sürülen İrfan D. ile beraberindeki Ahmet A, Şenol H, Ferdi Ö, Ferit Ö, Alaatin B, Turgut A, Ferhat B, Hüseyin G. ve Fatma G. de gözaltına alındı.Asayiş Şube Müdürlüğüne getirilen şüpheliler, burada tamamlanan işlemlerinin ardından, "fidye amaçlı adam kaçırma ve fidye alma, zorla alıkoyma ile nitelikli yağma" iddialarıyla Tuzla Adliyesine sevk edildi.</TEXT>
</DOC>
