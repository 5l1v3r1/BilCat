<DOC>
<DOCNO> 1333625 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f8437f1/l/0l0smilliyet0n0btr0csakarya0enehri0ekenarina0e20ekamyon0eatik0edoktuler0cturkiye0csondakika0c10a0b110b20a10a0c13126920cdefault0bhtm/story01.htm </URL>
<DATE> 2010/11/10 </DATE>
<TIME> 21:43:05.0 </TIME>
<AUTHOR>  </AUTHOR>
<HEADLINE>
sakarya nehri kenar��na 2 kamyon at��k d��kt��ler
</HEADLINE>
<TEXT>SON yıllarda büyük sorun haline gelen sanayi atıkları, Sakaryalı'ların da başına dert oldu. Son olarak gizlice Sakarya Nehri kenarına dökülen 2 kamyon kasasını dolduracak kadar atık bulundu.Bir ihbar üzerine Büyükşehir Belediyesi Çevre Kontrol ve Koruma Daire Başkanlığı’na bağlı Çevre Zabıtası, İl Jandarma Çevre Koruma Timi ile birlikte Sakarya Nehri kenarında Kumbaşı Boğazköy mevkiinde yaptıkları denetimde ambalaj atığı, kimyasal ürün ve ambalajları, eldivenler, iş elbiseleri gibi çevreyi kirletici nitelikte birçok atık buldu Atıklar üzerinde yapılan incelemede bunların Kocaeli ve İstanbul'da faaliyet gösteren sanayi kuruluşlarına ait olduğu belirlendi.Büyükşehir Belediyesi Çevre Kontrol ve Koruma Daire Başkanlığı yetkilileri atıkların geldiği firmaların tespit edildiğini belirterek, “Atık üreticilerinin bilgilerine ulaştık. Gerekli işlemler için firmalar ile temasa geçildi. Atıkları boşattığı belirlenen işletmelere, 5491 sayılı kanunla değişik 2872 sayılı Çevre Kanunu kapsamında para cezası verilecek” dedi Yasa gereği firmalara 24 bin lira ile 31 bin lira arasında para cezası verilebiliyor. Sakarya'da son bir yıl içerisinde özellikle İstanbul'daki sanayi kuruluşları tarafından kamyonlarla getirilip nehir kenarına dökülen 6 atık olayı tespit edildi.</TEXT>
</DOC>
