<DOC>
<DOCNO> 1318705 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f384d18/l/0l0smilliyet0n0btr0coktay0eeksi0ehurriyet0eten0eistifa0eetti0cturkiye0csondakika0c0a10b110b20a10a0c130a83790cdefault0bhtm/story01.htm </URL>
<DATE> 2010/10/31 </DATE>
<TIME> 15:32:00.0 </TIME>
<AUTHOR>  </AUTHOR>
<HEADLINE>
oktay ek��i h��rriyet'ten istifa etti
</HEADLINE>
<TEXT>Oktay Ekşi hidroelektrik santralleriyle ilgili hükümetin politikasını eleştirdiği yazısını "Şimdi, her şeyi satan işte o zihniyetin marifetlerini görüyoruz" diye bitirmişti.Yazının taşra baskısında "bu zihniyet analarını da satar" ifadelerinin yer aldığı belirtildi.Sözkonusu bu ifadelerin daha sonra şehir baskısından çıkartıldığı öğrenildi.Oktay Ekşi, ertesi gün kaleme aldığı özür yazısında, "Sabah gazetede kendi yaptığım değişikliği görünce 'Galiba kantarın topunuzu kaçırmışız' dedim ama iş işten geçmişti. Gerçekten ifade hem maksadımı aşmıştı, hem de bu sütunu izleyenlerin yadırgayacağı kadar ağır kaçmıştı' ifadelerini kullanmıştı.Basın Konseyi Başkanlığı devam edecek mi? Bu arada Ekşi, istifa gerekçelerini yarın yayımlanacak yazısında açıklayacağını bildirdi."Basın Konseyi Başkanlığı göreviniz devam edecek mi?" sorusu üzerine Ekşi, Hürriyet gazetesinden istifasının Basın Konseyi ile alakası bulunmadığını söyledi.Ekşi, "Ben de bunları şimdi televizyonda görüyorum. Bülent Arınç Bey, böyle bir beklentiden söz ediyor. Bu kendi beklentisi" dedi.Oktay Ekşi'nin köşesindeki son yazısı şöyle: Okuyucularıma veda "BAZEN habbenin (dam-lacığın) kubbe, kubbenin de habbe yapıldığı dönemlerden geçersiniz.Benim 28 Ekim tarihli yazımın son cümlesinde (nasıl istismar edilebileceğini hesaplayamadan) değiştirdiğim iki kelime buna örnek teşkil etti. Gerçeği olduğu gibi anlatmam anlamak istemeyenlere yetmedi.Bu durumda 1966 yılından beri mensubu olduğum, 1974 yılından beri de “Başyazar”ı sıfatını taşıdığım Hürriyet Gazetesi’nden ayrılmaya karar verdim.Bana ne mutlu ki bunca yıl en iyi patronlarla ve mükemmel gazetecilerle çalıştım. Hepsine içten teşekkür borçluyum.Bugüne kadar ülkem ve mesleğim için hangi görüşleri savundumsa ömrümün sonuna kadar onları savunacağımın bilinmesini isterim." Oktay Ekşi kimdir? Ordu’nun Mesudiye İlçesi’nden Türkiye’nin dört bir yanına yayılan Ekşioğlu Ailesi’ne mensup olan Oktay Ekşi, 7 Aralık 1932’de bu ilçede doğdu. İlk ve ortaöğretim yıllarını Ankara-Sivas-Ankara’da geçiren Ekşi, gazeteciliğe henüz 19 yaşındayken, 8 Ocak 1952 tarihinde, Ankara Ajansı’nda başladı. Daha sonra merhum Falih Rıfkı Atay’ın sahibi olduğu Dünya Gazetesi’nde önce muhabirlik, 22 yaşından itibaren Ankara Temsilcisi sıfatıyla 1960 yılına kadar görev yaptı.Kurucu Meclis Üyesi 27 Mayıs 1960 ihtilalini izleyen günlerde Dünya Gazetesi’nden istifa etti ve Ankara’da, 28 genç gazetecinin görev aldığı Öncü Gazetesi’nde İstihbarat Şefi oldu. Bu sırada 1961 Anayasası’nı yapmak üzere kurulan Kurucu Meclis üyeliği için yapılan seçimlere katıldı ve meslektaşları tarafından Basın Temsilcisi seçildi.Bu görev tamamlanınca Ekşi, Ankara’da yayınlanan Ulus Gazetesi’nde 1 yıl süreyle İstihbarat Şefi olarak çalıştı. 1962-1966 arasında lisan öğrenmek için gittiği Londra’daki Türkiye Başkonsolosluğu’nda 3,5 yıl süreyle mahalli katiplik yaptı. 1966 yılında yurda döndü ve Hürriyet Grubu’na bağlı Yeni Gazete’nin Ankara Temsilciliği’ni üstlendi. Meslekte başarıyı öne alan yaklaşımı nedeniyle geciktirdiği üniversite öğrenimini Londra ve Ankara yıllarında tamamlayarak 1967 yılında Ankara Üniversitesi Hukuk Fakültesi’nden mezun oldu.1974’te başyazar oldu Daha sonra Hürriyet Gazetesi’ne geçen Ekşi, 1974’te Başyazar oldu. 1983’e dek başyazarlığını sürdüren Ekşi, SODEP kurucusu olmak üzere kısa bir dönem bu görevine ara verdi. Ancak 12 Eylül yönetimi SODEP’i seçime sokmayınca, 1984’te gazetecilik mesleğine döndü. Güneş Gazetesi’nde 10.5 ay başyazarlık yapan Ekşi, ardından 1 ay da Milliyet Gazetesi’nin yazı işlerinde görev yaptı. Daha sonra Erol Simavi’nin “Hürriyet’e dön” çağrısı üzerine yeniden Hürriyet’e döndü.44 yıldır Hürriyet Gazetesi’nde çalışan bunun 36 yılında da Başyazar olarak görev yapan Ekşi, aynı zamanda Basın Konseyi Başkanı.Ekşi 1992’de kurulan Dünya Basın Konseyleri Birliği’nin (World Association of Press Councils) (WAPC) önce Yürütme Kurulu üyeliğine ve Başkan Yardımcılığı’na, 2002 yılı Şubat ayından itibaren de dört yıl görev yapmak üzere Başkanlığı’na seçildi.Demokratik hareket öncüsü Ekşi, gazetecilik dışında, dünyaya geldiği Mesudiye’de, ülkemizin ilk yerel demokrasi hareketinin başlamasında öncülük yaptı. Oktay Ekşi, Mesudiye’nin gelişmesini devletin kaynaklarıyla değil, yöre insanının kendi çabalarıyla sağlamayı amaçlayan MEGEV isimli vakfın 132 kurucu üyesini temsilen Vakfın tek kurucusu oldu.Bugüne kadar bir kısmı uluslararası, bir kısmı mesleki, bir kısmı bilimsel nitelikte olan pek çok konferansta, üniversitede konuşmalar ve sunuşlar yapan, panellerde yer alan Ekşi’nin, ilki 1958 yılında Ankara Gazeteciler Cemiyeti’nden aldığı Yılın Gazetecisi ödülü olmak üzere Türkiye Gazeteciler Cemiyeti’nden, Trabzon Gazeteciler Cemiyeti’nden, Çukurova Gazeteciler Cemiyeti’nden eğitim amaçlı çeşitli vakıflardan aldığı pek çok mesleki ödülü var. Ekşi ayrıca 2430 Numaralı Rotary Bölgesi’nin önerisi üzerine 1997 yılında Rotary International tarafından yöresine, yurduna, ulusuna ve dünyaya sahip çıkanlardan biri olduğu gerekçesiyle Paul Harris Dostluk Ödülü’ne layık görüldü.Terör konulu yazılarından oluşan Terör Yazıları isimli bir kitabı bulunan Ekşi, Prof. Dr. Aysel Ekşi ile evli ve 2 çocuk babasıdır.</TEXT>
</DOC>
