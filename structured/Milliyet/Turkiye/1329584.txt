<DOC>
<DOCNO> 1329584 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f674af3/l/0l0smilliyet0n0btr0ckaradenizli0ebalikcilardan0eyoksullara0ejest0cturkiye0csondakika0c0a60b110b20a10a0c13110a710cdefault0bhtm/story01.htm </URL>
<DATE> 2010/11/06 </DATE>
<TIME> 17:09:46.0 </TIME>
<AUTHOR>  </AUTHOR>
<HEADLINE>
karadenizli bal��k����lardan yoksullara jest
</HEADLINE>
<TEXT> SAMSUNLU balıkçılar, Diyarbakır’a yoksul ailelere dağıtılmak üzere 18 ton hamsi getirdi. Balıklar 6 bin aileye dağıtılırken, izdiham yaşanmaması için evlerine götürüp teslim edildi.Samsun Poyrazköy Su ürünleri Başkanlığı, Doğu ve Güneydoğu illerine yönelik başlatılan kardeşlik köprüsü kampanyası çerçevesinde Diyarbakır’a 18 ton hamsi getirdi. Diyarbakır Tarim İl Müdürlüğü bahçesine getirilen hamsiler burada yoksul ve ihtiyaç sahibi ailelere teslim edilmek üzere 3’er kiloluk paşetlere konuldu. Hamsilerin bir kısmı ilçelere götürülürken, kent merkezindeki ailelere Türk Kızılayı tarafından bir izdiham yaşanmaması için evlerine götürülürek dağıtıldı.Yaklaşık 5 yıldır Diyarbakır ve İstanbul’da fakir ailelere hamsi dağıttıklarını belirten, Poyrazköy Balıkçılar Kooperatifi Başkanı Mustafa Kokoş, bu yıl Anadolu’daki vatandaşlara Karadeniz hamsisini tattırmayı arzu ettiklerini söyledi. Anadolu turuna ilk olarak Diyarbakır’dan başladıklarını ifade eden Kokoş, amaçlarının kardeşlik ve dostluğu pekiştirerek, hamsi yeme zevkini Diyarbakır halkı ile paylaşmak olduğunu vurguladı. Türkiye’nin tüm illerine hamsi dağıtımı yapacakalarını kaydeden Kokoş, “Bundan sonraki adreslerimiz Tunceli, Hakkari ve Batman olacak. Bu dayanışma örneğini sürdürmeye devam edeceğiz” dedi.Diyarbakır Tarım İl Müdürü Mehmet Ali Koçkaya, Karadenizli balıkçıların davranışının büyük bir dayanışma örneği olduğunu söyledi. Balıkların 6 bin ailenin evlerine teslim edileceğini belirten Koçkaya, “Bu yardım aynı zamanda balık tüketimine de katkı sunacak. Diyarbakır halkımızın beslenme kültürüne balığı da yerleştirmek açısından bu organizasyonu çok önemsiyoruz. Bu birliktelik umuyorum ki Karadenizli kardeşlerimizin Diyarbakır halkına vereceği bir kardeşlik mesajı ve köprüsü olacak” diye konuştu.</TEXT>
</DOC>
