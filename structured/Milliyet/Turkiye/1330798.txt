<DOC>
<DOCNO> 1330798 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f6ea976/l/0L0Smilliyet0N0Btr0C0Ebasarili0Eolamayacaklar0Eellerine0Ene0Egecti0E0Cturkiye0Csondakika0C0A80B110B20A10A0C13114130Cdefault0Bhtm/story01.htm </URL>
<DATE> 2010/11/08 </DATE>
<TIME> 11:09:14.0 </TIME>
<AUTHOR>  </AUTHOR>
<HEADLINE>
“Başarılı olamayacaklar. Ellerine ne geçti?”
</HEADLINE>
<TEXT>’da ailesiyle birlikte yaşayan ve ’ye kuaför malzemeleri almak için gelen genç kız, dehşet dakikalarını anlattı. Babasıyla birlikte ’e gelen ve alışveriş mağazalarını dolaşan Gülden Güngör, Taksim meydanında yürürken babasıyla aralarında geçen diyalogları aktardı. Güngör,  “Ben Taksim’e ilk kez geldim. Babam beni Taksim’e götürmek istemiyordu. ‘Burası çok karışık burada her olay olabilir’ dedi. Fransa’dan gelmiştim, babamla alışverişe gitmiştik. Ülkemin kazanmasını istediğim için alışveriş malzemelerini buradan almak istedim. Taksim'deyken de o patlama oldu” dedi. Bariyerlerin yakınında olduklarını söyleyen Gülden Güngör, “Patlama olduğunda ayağımı göremedim, koptu sandım. Bombaya çok yakın olduğum için yaralandım. İki ameliyat geçirdim şimdi ayağım kurtuldu. İyiye gidiyor. Çarşamba günü Fransa’ya dönüyorum, tedavim orada devam edecek. Ben iki senedir Türkiye’ye gelmedim. Annem gelirken ‘inşallah bir şey olmaz’ demişti” diye konuştu.
Güngör,“Bunu yaparken ellerine ne geçti? Ne kazandılar? İnsanları öldürerek mi bir şey kazanacaklar? Hiçbir zaman başarılı olamayacak, r başaramayacaklar” dedi.  Bombacıyı gördüğünü söyleyen genç kız, “Bariyerin orada tartışıyorlardı canlı bombayı karşımdan geçerken gördüm, bariyerlerde atlamaya çalışıyordu” diye konuştu.
Gülden Güngör canlı bombayı engelleyen polis memuru için de, “Polis ağabeyime çok teşekkür ederim. Onun sayesinde buradayım” dedi.  Gülden Güngör'ün annesi Ayşe Güngör de kızının elini tutarak, kendilerine çok yakın ilgi gösterdiklerini belirttiği hastane yönetimine ve sağlık ekibine teşekkür etti. Ayşe Güngör, “Çok korktum.Kızımı kaybedebilirdim” diye konuştu</TEXT>
</DOC>
