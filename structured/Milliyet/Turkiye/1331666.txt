<DOC>
<DOCNO> 1331666 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f729e12/l/0l0smilliyet0n0btr0cemekli0ealman0ehakim0eteknede0eolu0ebulundu0cturkiye0csondakika0c0a80b110b20a10a0c13117430cdefault0bhtm/story01.htm </URL>
<DATE> 2010/11/08 </DATE>
<TIME> 15:10:07.0 </TIME>
<AUTHOR>  </AUTHOR>
<HEADLINE>
emekli alman hakim teknede ��l�� bulundu
</HEADLINE>
<TEXT>MUĞLA'nın Marmaris İlçesi'ne tatil için gelen, kalp ve kronik akciğer hastası 67 yaşındaki emekli Alman hakim Günther Schnaars, kiraladığı teknede ölü bulundu. Kalp krizinden öldüğü sanılan Schnaars'ın cesedi otopsi için İzmir Adli Tıp Kurumu morguna kaldırıldı.Geçen şubat ayında emekli olan Alman hakim Günther Schnaars, 15 yıldır her kasım ayında olduğu gibi yine bir aylık tatil için Marmaris'e geldi. Kaptanlık belgesi bulunan Schnaars, Netsel Marina'da ‘Unsen CIPS’ adlı tekneyi kiraladı. Her sabah tekneyle denize açılıp, Marmaris koylarını dolaşan Günther Schnaars'ın teknesinin limanda olduğunu gören tekne tutkunu arkadaşları merak edip, yanına gitti. Seslenmelerine rağmen cevap alamayınca tekneye çıkan arkadaşları, kapısı açık olan tuvalette klozette oturmuş halde Schnaars'ın cesedini bulunca, durumu marina yetkililerine bildirdi.Marina yetkililerinin haber vermesi üzerine olay yerine gelen polis ve savcının teknede yaptığı incelemede bulunan raporlardan Günther Schnaars'ın kalp ve kronik akciğer rahatsızlığı bulunduğu, ilaç tedavisi gördüğü belirlendi. Gerekli incelemenin ardından kalp krizinden öldüğü sanılan Scnhnaars'ın cesedi önce Marmaris Devlet Hastanesi morguna ardından da kesin ölüm nedeninin tespiti için otopsi yapılmak üzere İzmir Adli Tıp Kurumu morguna gönderildi.</TEXT>
</DOC>
