<DOC>
<DOCNO> 1320000 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f3c6f5f/l/0L0Smilliyet0N0Btr0Cavukatlardan0Esiddete0Ealkisli0Eprotesto0Cturkiye0Csondakika0C0A10B110B20A10A0C130A87180Cdefault0Bhtm/story01.htm </URL>
<DATE> 2010/11/01 </DATE>
<TIME> 15:19:11.0 </TIME>
<AUTHOR>  </AUTHOR>
<HEADLINE>
Avukatlardan şiddete alkışlı protesto
</HEADLINE>
<TEXT>'nın  İlçesi'nde bir grup avukat, meslektaşlarına yönelik son 2 yılda artan hakaret, tehdit ve saldırıları kınayıp, alkışlı protestoda bulundu.

Bodrum Adliyesi önünde toplanan 50 avukat, yaptıkları basın açıklamasıyla meslektaşlarına yönelik sözlü ve fiziki saldırılara tepki gösterdi. Muğla Baro Başkanı Mustafa Güven Gürkan, son 2 yıl içerisinde üyeleri olan 100'ün üzerinde avukatın tehdit, küfür ve harakete uğradığını, 12'sinin  edildiğini söyledi. Bu saldırılara sessiz kalmalarının mümkün olmadığını belirten Gürkan, şöyle devam etti: “Baro üyelerimizden Bodrum'da Fethi Kaya, Özlem Durmuş, 'te Aydın Toraman, 'de Ferah Telçelik Uzun ve avukat Günay Öztürk'ün davaların karşı tarafı niteliğindeki ya da onların yakını kimseler tarafından gerçekleştirilen saldırıları protesto ediyoruz. Yine Bodrum'da avukat Erdal Turan'ın kolluk güçleri tarafından basit bir trafik sorunu nedeniyle tekme,  dövülüp, ters kelepçelenmesini, üstelik bunların yol ortasında birkaç polis tarafından yapılmasını, olay sonrası mesleki taassupla (bağnazlık) davranan ilgili amirlerin tutumunu da kınıyoruz. Bunlar, sırdan ‘darp’ ya da ‘mala zarar verme’ eylemi değil hukuka yapılan saldırıdır. Avukatlarımız, görevlerini layıkıyla yapmaya çalıştıkları için saldırıya uğramışlardır. Nedeni ne olursa olsun avukatların görevlerinden ötürü veya kimlikleri nedeni ile , büro baskını, hakaret yada darp gibi saldırıya maruz kalması kabul edilemez. Hukukun gücünü kabul etmek istemeyenler, gücün hukukunu yaratma çabasındalar. Olanlar, arabulucu kurumları yargılamanın içine sokmak isteyenlerin geleceğe ilişkin fotoğrafıdır.” 

‘HERKES HADDİNİ BİLMELİ’ 
Bazı idari merciler ile bir kısım yargı mensuplarının olayları basit ‘darp- ’ gibi algılayarak gereken özeni göstermekten ve değerlendirmeyi yapmaktan uzak durmalarını anlayamadıklarını da ifade eden Gürkan, şunları söyledi: “Bu umursamazlık bu gün avukatların faaliyetlerini beğenmeyip, cezalandırma yolunu seçenlerin, yarın kolluk güçlerinin uygulamalarını, savcıların, yargıçların kararlarını beğenmeyip onları cezalandırmaya yönelmelerine yol açacak bir umursamazlıktır. Benzer nitelikteki fiillerinden ötürü defalarca şüpheli konumuna gelen, örgütlü olarak hareket ettikleri ayan beyan ortada olan, fiilen büro baskınına önderlik eden, şikayette kimlik bilgileri verilmiş kimseler nasıl olur da Jandarma fezlekesinde yer almazlar? Muğla Barosu’nun hiçbir avukatı yalnız değildir. Biri saldırıya uğrarsa o işi 10 avukat, 10 avukat saldırıya uğrarsa 100 avukat üslenir. ‘Aşiretiz. Asarız, keseriz’ diyenler iyice bilmelidir ki hukukun izin verdiği bütün belaları başlarına yağdırırız. Herkes haddini bilmelidir.” ‘Bağımsız ve tarafsız yargı’ diye hep konuşulduğunu hatırlatan Gürkan, “Bağımsız ve tarafsız yargının can damarı, özgür savunmadır. Ancak, özgürlükler verilmiyor, alınıyor. Hakkımızı sonuna kadar savunacağız. Saldırıların devam etmesi halinde eylem ve protestolarımızı arttırarak sesimizi kamuoyuna duyuracağız” diye konuştu.

Açıklamanın ardından avukatlar 3 dakika boyunca alkışlı protestoda bulunduktan sonra dağıldı.</TEXT>
</DOC>
