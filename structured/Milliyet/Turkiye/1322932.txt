<DOC>
<DOCNO> 1322932 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4d17a5/l/0l0smilliyet0n0btr0ckopegi0etufekle0evurdu0esahibini0eolumle0etehdit0eetti0cturkiye0csondakika0c0a30b110b20a10a0c130a96350cdefault0bhtm/story01.htm </URL>
<DATE> 2010/11/03 </DATE>
<TIME> 15:11:53.0 </TIME>
<AUTHOR>  </AUTHOR>
<HEADLINE>
k��pe��i t��fekle vurdu, sahibini ��l��mle tehdit etti
</HEADLINE>
<TEXT>EDİRNE’de kimliği henüz tespit edilemeyen ve avcı olduğu tahmin edilen bir kişi, koyunlarını otlatan 40 yaşındaki Bahattin Jalin’in yanında havlayan köpeği ‘Çakır’ı av tüfeği ile vurdu, Jalin'i de ölümle tehdit edip kaçtı. Yaralanan ve Edirne Belediyesi Veteriner İşleri Müdürlüğü’ne bağlı Kedi ve Köpek Evi’ne getirilen Çakır’ın sağ ön bacağının kırık olduğu tespit edildi. Hemen ameliyata alınan ve bacağından 30 saçma çıkartılan köpeğin, zamanında müdahale ile hayati tehlikeyi atlattığı bildirildi.Bahattin Jalin, 1.5 yaşındaki melez köpeği çakır ile birlikte küçükbaş hayvanlarını otlatmak için Kıyık Mahallesi’ndeki yeşillik alana geldi. Burada gezinen orta yaşlardaki biri, kendisine havlayan köpeği av tüfeği ile yakın mesefaden ateş ederek vurdu. Kendisine müdahale etmek isteyen Jalin'i de öldürmekle tehdit eden kişi, daha sonra koşarak uzaklaştı. Bahattin Jalin durumu polise bildirirken, bilinci kapanan köpeği ise Edirne Belediyesi Veteriner İşleri Müdürlüğü’ne bağlı Kedi ve Köpek Evi’ne getirdi. Burada Veteriner Hekim Abdullah Deveci, sağ ön bacağı delik deşik olan ve çok sayıda kırık olduğu tespit edilen köpeği hemen ameliyata aldı. Yaklaşık 2 saat süren ameliyatın ardından köpeğin bacağından 30 saçma çıkarıldı. Başarılı geçen ameliyattan sonra köpeğin bacağı alçıya alındı.“BUNU YAPANA İNSAN DENEMEZ" Küçükbaş hayvanlarını otlatmaya çıktığını belirten Bahattin Jalin, “Çiftliğe geri dönüyorduk. Yabancı birisinin elinde av tüfeği vardı. Köpek ona doğru havlayınca tüfeğini ateşledi. Köpeği vurduktan sonra da silahı bana doğrulttu ve ‘Yaklaşma yanıma, seni de vururum’ diye tehdit etti. Ben de korktum. Bunu yapana insan denmez. İnsan kılığına girmiş vahşi bir yaratıktır. Suçlunun bulunup cezalandırılmasını istiyorum” dedi.Olayı öğrenen ve Kedi ve Köpek Evi’ne gelerek gözyaşı döken Edirne Doğayı ve Hayvanları Koruma Derneği üyesi Nuray Malik, “Bu kişinin bulunup cezalandırılması için elimizden geleni yapacağız. Bu bir vahşettir. Bir insan ile hayvan bir olur mu deniyor. Ama öyle değil. Köpeğin de yüreği atıyor bizler gibi. Sadece kendini savunamıyor. İnsan ona ateş edebiliyor, ama köpek ona ateşle karşılık veremiyor. Savunmasız bir hayvana yapılmış bir vahşettir ve suçtur” diye konuştu.Edirne Belediyesi Veteriner İşleri Müdürlüğü Kedi Köpek Evi Veteriner Hekimi Abdullah Deveci de şunları anlattı: “Köpek bize geldiğinde çok kötüydü. Sağ ön kol parçalanmış ve kırıklar vardı. 30 saçma telmizledik. Operasyon başarılı bir şekilde geçti. Köpeğin tedavisi sürüyor. 15 günlük bir tedavi programı var. Tedavisi bittikten sonra sağlığına kavuşacağnı bekliyoruz. Bunu yapan kişinin cezalandırılması için de elimizden geleni yapacağız.” Tedavisinin ardından çakır, kendisi için hazırlanana barınağa yerleştirildi. Olayla ilgili başlatılan soruşturma ise sürüyor.</TEXT>
</DOC>
