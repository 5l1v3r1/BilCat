<DOC>
<DOCNO> 1320789 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f44ec57/l/0l0smilliyet0n0btr0cgeciken0ecay0eve0epasta0eservisi0esurgunu0eiddiasi0cturkiye0csondakika0c0a20b110b20a10a0c130a920a50cdefault0bhtm/story01.htm </URL>
<DATE> 2010/11/02 </DATE>
<TIME> 17:12:31.0 </TIME>
<AUTHOR>  </AUTHOR>
<HEADLINE>
geciken ��ay ve pasta servisi s��rg��n�� iddias��
</HEADLINE>
<TEXT>KESK'e bağlı Eğitim-Sen Bodrum Şubesi, üyeleri Turgutresi Anadolu Otelcilik ve Turizm Meslek Lisesi Uygulama Oteli'nden Sorumlu Müdür Yardımcısı Ersun Avcı'nın, bir seminerde çay ve pasta servisini yarım saat geciktirdiği için başka bir okula sürülüp, maaş kesintisi ve uyarı cezası aldığını iddia etti. Avcı da verilen cezayı haketmediğini ileri sürerek, hakkını yasal yollardan arayacağını söyledi. Bodrum İlçe Milli Eğitim Müdürü Mustafa Özcan ise iddialarının asılsız olduğunu ileri sürdü.Bodrum, Turgutreis Beldesi'ndeki Turgutreis Anadolu Otelcilik ve Turizm Meslek Lisesi Uygulama Oteli'nden sorumlu teknik müdür yardımcısı 43 yaşındaki Ersun Avcı, geçen 23 Haziran'da okul bahçesindeki bir seminerde, çay ve pasta servisini restoranda temizlik yapılması nedeniyle yarım saat geciktirince, hakkında şikayette bulunuldu. İl ve İlçe Milli Eğitim Müdürlüğü'ne yapılan şikayetler üzerine evli, iki çocuk babası, 21 yıllık öğretmen Avcı hakkında, aynı gün soruşturma başlatıldı. İlçe Milli Eğitim Müdür Yardımcıları Mehmet Ali Durmuş ve Ahmet Manav'ın müfettiş olarak yaptığı inclemesinin ardından hazırlanan raporla Avcı, geçen 13 Eylül'de, müdür yardımcılığı görevinden alındı, uyarı ve beş ay süreyle maaşının 30'da 1'inin kesilmesi cezası verilip, Milas Ticaret Meslek Lisesi'ne tayin edildi.CEZA ZORUMA GİTTİKendisine verilen cezayı hak etmediğini ileri süren Avcı'ya KESK'e bağlı Eğitim-Sen Bodrum Şubesi destek verdi. Avcı, Eğitim-Sen Bodrum Şubesi Sözcüsü Engin Karataş ve üyelerden Yusuf Solmaz ile bir açıklama yaptı. Altı aydır görev yaptığı okulundan sürülmesi ve ceza almasının gerekçesini komik buluduğunu ifade eden Avcı, “Bugüne kadar tek bir ceza almadığım gibi sadece ‘çay pasta servisi yarım saat gecikti diyerek müfettişleri görevlendirmek, para ve idari cezası vermek, üstüne üstlük Milas’a sürülmek zoruma gitti. Eğitim-Sen’li bir öğretmen olmam nedeniyle baskılara ve haksız cezalara maruz kaldım. Bölge İdare Mahkemesi’ne cezaların iptali ve eski görev yerime iade edilmem için gerekli başvuruları yaptım” dedi.“SENDİKALI ÖĞRETMENLERİ YILDIRMA POLİTİKASI”Eğitim-Sen Bodrum Şubesi Sözcüsü Engin Karataş ise Bodrum İlçe Milli Eğitim Müdürü Mustafa Özcan'ın son üç, dört yıldır sendikalı öğretmenlere karşı yıldırma politikası izlediğini öne sürdü. Öğretmenler Kadriye Esin Sezgin, Zümrüt Sabancıoğullarından, Mustafa Yılmaz, Güler Bacakçı ve Kamber Güven'in çeşitli psikolojik baskı ve cezalara maruz kalarak başka ilçelerdeki okullara sürüldüklerini hatırlatan Karataş, “Sendikal çalışmalarımız nedeniyle Türkiye genelinde en çok ceza alan öğretmenin bulunduğu il Muğla, ilçe ise Bodrum. Yaşadığımız bu sorunları sık sık kaymakamlık ve valiliğe bildirmemize rağmen sorunlar azalmamış, aksine artmıştır. İlçe Milli Eğitim Müdürü Özcan, sendikalar arasında taraf olmuş, üyelerimizin başka sendikalara geçmeleri için çaba sarf etmiştir. Öğretmenlerimiz, Özcan’ın bu baskılarına, sürgünlere teslim olmayacak, haklarını kanun önünde arayacak, hesabını soracaktır” dedi.“İDDİALAR ASILSIZ”Bodrum İlçe Milli Eğitim Müdürü Mustafa Özcan ise Karataş ve Avcı'nın iddialarının asılsız olduğunu ileri sürdü. Sendikalı veya sendikasız öğretmen ayrımı yapmalarının söz konusu olmadığını da belirten özcan, şunları söyledi:“Olayın meydana geldiği Haziran ayında Avcı izindeydi. Hakkında şikayetler olduğu için Kaymakamlığın talimatıyla müfettiş görevlendirdik. Görevini yapmayıp, kötüye kullandığı müfettiş raporlarıyla ortay çıkınca ceza aldı. İdari ve para cezaları ilçemiz müfettişlerinin raporları doğrultusunda verilmiş, Milas’taki görevlendirme ise İl Milli Eğitim Müdürlüğü tarafından yapılmıştır. Bizimle ilgisi yoktur. Ayrıca gerek sendikalı öğretmenler ve gerekse öğretmen Avcı tüm bunlara itiraz ediyorlarsa, şikayetlerini ilgili bölge mahkemesine yapabilir, haklarını arayabilir. Haklı görülürlerse zaten gereken yapılır. Yaptığımız tüm işlemler yasalara uygundur. Amacımız, kurum içerisinde yönetmelikleri uygulayarak disiplini sağlamak. Derebeylik ile değil demokrasi ve hukuk kuralları içerisinde kurumu yönetiyoruz. Bin 200 öğretmenin bulunduğu Bodrum’da kurum içi ilişkileri ve disiplini de yönetmelikler çerçevesinde sağlıyoruz, kimseye baskı, tehdit yaptığımız haksız ceza verdiğimiz doğru değil, bunun tek bir örneğini gösteremezler.”</TEXT>
</DOC>
