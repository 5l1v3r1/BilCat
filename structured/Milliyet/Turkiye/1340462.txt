<DOC>
<DOCNO> 1340462 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc1a878/l/0l0smilliyet0n0btr0cokul0eisimleri0esatildi0e50e50emilyon0elira0egelir0esaglandi0cturkiye0csondakika0c180b110b20a10a0c13156220cdefault0bhtm/story01.htm </URL>
<DATE> 2010/11/18 </DATE>
<TIME> 13:09:19.0 </TIME>
<AUTHOR>  </AUTHOR>
<HEADLINE>
okul isimleri sat��ld�� 5.5 milyon lira gelir sa��land��
</HEADLINE>
<TEXT>Adana İl Milli Eğitim Müdürü Abdulgafur Büyükfırat’ın öncülüğünde 3 yıl önce kentte eğitime gelir sağlanması amacıyla yapılan uygulama kapsamında mahalle, cadde ya da sokak adlarıyla anılan okulların isimleri isteyen kişi ya da kuruluşlara satılmaya başlandı. Proje kapsamında, 8 hayırseverin adının verildiği okullardan 3 yılda 5 milyon 470 bin lira gelir elde edildi.3 yıl önce özel bir ad taşımayan okulların adlarını satışa çıkardıklarını belirten Büyükfırat, Adana’nın eğitim olanakları açısından iyi konumda bulunduğunu ancak artan nüfusu, göç ve ihtiyaç duyulan teknolojik yatırımlar dikkate alındığında eksiklerin ortaya çıktığını söyledi. Hayırseverlerin yıllardır okul yaptırarak, arsa ve para bağışında bulunarak eğitime destek verdiğini vurgulayan Büyükfırat, “Bu proje kapsamında da kendileri, anne- babaları ya da akrabaları için özel anlam taşıyan bulundukları mahalle, cadde ya da sokak isimleriyle anılan okulların isimlerini alarak eğitime katkıda bulunuyorlar” dedi. İSİM ALMAK İSTEYEN İNCELENİYOR Her okulun isim hakkı bedelinin okulun öğrenci kapasitesi, derslik sayısı ve bulunduğu semte göre değiştiğini anlatan Abdulgafur Büyükfırat, isim haklarının satış bedellerini belirlerken, ihale bedellerinin dikkate alındığını kaydetti. İsim hakkı için başvuran kişilerin titizlikle incelendiğini vurgulayan Büyükfırat, sözlerini şöyle sürdürdü:“Adana yoğun göç alan bir kent. Nüfus artışına paralel artan eğitim ihtiyacını karşılarken, hayırseverlerin desteği bizleri güçlendiriyor. Açılan her okulumuz çocuklarımızın geleceğine ışık tutuyor. Vatandaşlarımız tarafından okulların isim hakkının alınması çok ilgi gördü. Parayı verip ertesi günü okulun tabelasında ismini gören hayırsever vatandaşlar çok memnun oluyor. Aynı zamanda bu isim hakkından alınan paralar öğrencilere yine okul olarak geri dönüyor. En önemli nokta da bu. Bizim amacımız okulların isim hakkını satarak, çocuklarımızın daha modern ve çağdaş ortamda eğitim görmesini ve yeni okulların yapılmasını sağlamak.”Proje kapsamında 3 yılda 5 milyon 470 bin lira gelir sağlandığını vurgulayan Büyükfırat, devlet büyüğü, hayırsever, şehit ya da Türk büyükleri gibi isimleri taşıyan okulların isim satışının yapılmadığını sözlerine ekledi.Proje kapsamında isim hakkı alan hayırseverler şunlar: Vehbi Güzel: 1 milyon 200 bin TL’ye yeni tamamlanan bir ilköğretim okulu.İsmail Hazar: 1 milyon 500 bin TL’ye Pınar Mahallesi İlköğretim Okulu, 400 bin TL’ye Fatih Anaokulu.Prof.Dr. Salih Öven Çolakoğlu: 900 bin TL’ye Güzelevler İlköğretim Okulu.Mübeccei Hızlan: 420 bin TL’ye Gülbahçesi Anaokulu’na Hüsnü- Semih Hızlan adını verdi.Bedia Kirpi: 500 bin TL’ye Fazilet Kibritoğlu İlköğretim Okulu’na Mehmet- Bedia Kirpi adını verdi.Mahipeyker Bağcivan: 300 bin TL’ye Mahfesığmaz Anaokulu.Lütfiye Bağcivan: 250 bin TL’ye Karşıyaka Anaokulu Mahipeyker- Fatma Bağcivan adını verdi.</TEXT>
</DOC>
