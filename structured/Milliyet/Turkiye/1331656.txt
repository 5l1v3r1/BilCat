<DOC>
<DOCNO> 1331656 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f734a00/l/0l0smilliyet0n0btr0ceski0esevgiliyi0eolduren0ecifte0etahrik0eindirimi0e120e50eyil0cturkiye0csondakika0c0a80b110b20a10a0c13117690cdefault0bhtm/story01.htm </URL>
<DATE> 2010/11/08 </DATE>
<TIME> 15:09:52.0 </TIME>
<AUTHOR>  </AUTHOR>
<HEADLINE>
eski sevgiliyi ��ld��ren ��ifte tahrik indirimi: 12.5 y��l
</HEADLINE>
<TEXT>KONYA’da kendisini sürekli rahatsız eden eski sevgilisi Ahmet Kardaş’ı, soyadı benzerliği bulunan nişanlısı Başar Kardaş ile birlikte öldüren, cinayetten 2 ay sonra da evlenen Gülser Kardaş ve eşine, cinayeti tahrik altında işledikleri gerekçesiyle 12’şer yıl 6’şar ay hapis cezası verildi.32 yaşındaki Gülser Ekinci, 3 yıl önce bir markette işe başladı. Ekinci, kısa bir süre sonra aynı işyerinde çalışan evli ve 3 çocuk babası 37 yaşındaki Ahmet Kardaş ile arkadaşlık kurdu. İki sevgili yaklaşık bir yıl önce, farklı tarihlerde çalıştıkları marketten ayrıldı.Gülser Ekinci, daha sonra asansör imalatı yapan bir fabrikada idari bölümde çalışmaya başladı. Orada çalışan ve ilk sevgilisiyle soyadı benzerliği bulunan 27 yaşındaki Başar Kardaş ile birlikte olmaya başlayan Gülser Ekinci, eski sevgilisi Ahmet Kardaş’a ayrılmak istediğini söyledi. Ahmet Kardaş ise sevgilisinin bu teklifini kabul etmedi. Bu sırada Ekinci, Başar Kardaş ile Aralık 2009’da nişanlandı. İddiaya göre, nişanlanmasına rağmen Ahmet Kardaş’ın sürekli cep telefonu ile mesaj çekip görüşmek istemesinden bıkan genç kız, durumu nişanlısına anlattı. Genç kız, nişanlısını ikna ederek, eski sevgilisiyle son kez konuşup durumu konuşmak istedi.CESEDİ BİR GÜN BAGAJDA BEKLETİP GÖMDÜLER6 Ocak 2010 tarihinde Ahmet Kardaş’ın babasına ait bağ evinde buluşan iki eski sevgili arasında tartışma çıktı. Nişanlısıyla birlikte bağevine giden ancak gizlenen Başar Kardaş duruma müdahale etti. Çıkan arbedede Başar Kardaş ile Gülser Ekinci, Ahmet Kardaş’ı vücudunun çeşitli yerlerinden bıçaklayarak öldürdü. İki sevgili ödünç aldıkları otomobilin bagajına koydukları cesedi bir gün bagajda beklettikten sonra ertesi gün bağ evinin yakınlarında bir alana gömdü. Ailesinin kayıp başvurusu üzerine Ahmet Kardaş’ı arayan polis önce Ekinci’ye ulaştı. Ardından 5 Mart’ta da bir kısmı toprağın dışında kalan bir erkek cesedi bulundu. Cesedin Kardaş’a ait olduğunun belirlenmesi üzerine gözaltına alınan çift, cinayeti itiraf etti. Tutuklanan çiftin cinayetten 2 ay sonra nikah kıydığı ve Nisan'da yapılacak düğün için hazırlandığı belirtildi.‘İSTEMEYEREK OLDU, ÜZGÜNÜZ’Çıkartıldıkları nöbetçi mahkemede tutuklanan Başar Kardaş ile Gülser Kardaş, Konya 3’üncü Ağır Ceza Mahkemesi’nde bugün son kez hakim karşısına çıktı. Duruşmaya Kardaş çifti, yakınları ve avukatları ile öldürülen Ahmet Kardaş’ın avukatı ve yakınları katıldı.Son sözü sorulan Gülser Kardaş, “Bu olay kesinlikle bilerek ve isteyerek gerçekleşmiş bir olay değildir. Kazayla meydana gelmiştir. Ne olursa olsun bir insanın canına malolduğu için üzgünüm” dedi.Başar Kardaş da son sözünde, “Bizim kötü bir niyetimiz yoktu. Tek amacımız düzgün bir şekilde hayatımıza devam etmekti. Kötü bir olay yaşandı. Üzgünüm” dedi.Olayda araştırılacak başka bir konun kalmadığının belirten mahkeme heyeti, Başar ve Gülser Kardaş’a önce ‘kasten adam öldürmekten’ ömür boyu hapis cezası verdi. Heyet, cinayetin tahrik altında işlendiğini belirterek cezayı 15 yıla indirdi. Sanıkların duruşmadaki iyi hallerini de göz önüne alan mahkeme heyeti, 2 sanığa 12’şer yıl 6’şar ay hapis cezası verdi.Cezayı az bulan, öldürülen Ahmet Kardaş’ın yakınları adliyede sinir krizi geçirdi.</TEXT>
</DOC>
