<DOC>
<DOCNO> 1320771 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f46a2b3/l/0l0smilliyet0n0btr0cesiyle0eiliskisi0eoldugunu0eogrendigi0e20ekisiyi0eoldurdu0e30euncuyu0ebulamadi0cturkiye0csondakika0c0a20b110b20a10a0c130a92830cdefault0bhtm/story01.htm </URL>
<DATE> 2010/11/02 </DATE>
<TIME> 17:12:08.0 </TIME>
<AUTHOR>  </AUTHOR>
<HEADLINE>
e��iyle ili��kisi oldu��unu ����rendi��i 2 ki��iyi ��ld��rd��, 3'��nc��y�� bulamad��
</HEADLINE>
<TEXT>İlk olay, 20 Nisan günü Şeyhadil Mezarlığı arka kısmında bulunan Perşembe Pazarı’nda meydana geldi. Hoca Ahmet Yesevi Lisesi’nde görev yapan ve bekar olan Mehmet Savaş Kalaycı yol ortasında kimliği saptanamayan bir kişi tarafından tabancayla başından vurularak öldürüldü. Kaçan şüphelinin, görgü tanıklarının ifadesiyle robot resmi çizildi ve arama çalışmasına başlandı.BUGÜN DE RADYOCUYU ÖLDÜRDÜCinayetle ilgili soruşturma sürerken, bugün Sakarya Mahallesi’nde faaliyet gösteren bir yerel radyo binasının karşısındaki taksi durağının önündeki çay bahçesinde, radyonun Halkla İlişkiler Müdürü 2 çocuk babası Haktan Kaya başından tabancayla vuruldu. Kaya, götürüldüğü Yenişehir Devlet Hastanesi’nde yaşamını yitirdi.Çevreden de elde edilen bilgiler doğrultusunda eşkali belirlenen saldırgan, Sarayaltı Caddesi civarında sivil olarak devriye görevi yapan Kaçakçılık ve Organize Suçlarla Mücadele Şube Müdürlüğü’ne bağlı polisler tarafından suç aleti tabanca, 30 fişek ve 2 şarjör ile birlikte yakalandı.BİR KİŞİYİ DAHA ÖLDÜRECEKMİŞEmniyete götürülen 6 çocuk babası Cuma Avcı, suçunu itiraf etti. Avcı, Ilıca Beldesi’nde oturduğunu eşinin 3 kişi ile ilişkiye girdiğinde bunların birinin öğretmen Mehmet Savaş Kalaycı diğerinin de Kalaycı’nın zaman zaman program yaptığı radyonun yöneticisi Haktan Kaya olduğunu ileri sürdü. Kaya’dan sonra adını açıklamadığı üçüncü kişiyi de öldürmeyi planladığını itiraf eden Avcı şunları anlattı:“Ev hanımı eşim ile 3 kişinin ilişkisini öğrendikten sonra, isimlerini tespit ettiklerimden öğretmeni daha önce vurmuştum. Şehir merkezinde beni kimse pek tanımadığı için de, olaydan sonra rahat bir şekilde dolaşıyordum. İkinci kişi olan radyo sahiplerinden Haktan Kaya’nın nerelere takıldığını araştırdım. Bugün ise radyonun önünde bir iki tur attım. Kendisinin çay bahçesinde oturduğunu görünce ben de çay içmek üzere oturdum. Namaz vakti olduğu için pek kimse yoktu. Oturduğu tabure tipi sandalyenin arkasına giderek kafasına sıktım ve kaçtım. Üçüncü kişiyi de vurduktan sonra polise giderek teslim olacaktım.”Olayla ilgili soruşturma sürdürülüyor.</TEXT>
</DOC>
