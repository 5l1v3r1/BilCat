<DOC>
<DOCNO> 1339617 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fbd1b3b/l/0l0smilliyet0n0btr0c0eve0eberat0ebulundu0e0cturkiye0csondakika0c170b110b20a10a0c13154290cdefault0bhtm/story01.htm </URL>
<DATE> 2010/11/17 </DATE>
<TIME> 21:09:14.0 </TIME>
<AUTHOR>  </AUTHOR>
<HEADLINE>
...ve berat bulundu!
</HEADLINE>
<TEXT>Dün öğleden sonra Oruçoğlu köyünde kaybolan ve 28 saate yakın bir süredir haber alınamayan 3 yaşındaki Berat için bir umut ışığı doğmuştu. Televizyondaki haberleri izledikten sonra dün bölgede avlanan bazı kişlerin "çocuk sesine benzer bir ses duyduk" demesi üzerine arama çalışmaları "Tamburun" mevkii denilen bölgede yoğunlaşmıştı. Köyün 4 - 5 kilometre uzağında bulunan bölgede bir çocuğa ait olduğu sanılan ayak izlerine rastlanınca aramalar yoğunlaştı ve mutlu sona ulaşıldı. Yapılan aramaların ardından 2 gündür kendisinden haber alınamayan Berat Coşkun sağ olarak bulundu.BULUNDUĞUNU DUYUNCA BAYILDI!Dün öğleden sonra Oruçoğlu köyünde kaybolan 3 yaşındaki Berat Akpınar mevkinde bulundu. Berat'ın bulunduğu haberi köye ulaştı. Berat'ın bulunması haberi cami aporlöründen yapılan anonsla duyuruldu. Berat'ın annesi, Emine Coşkun haberi duyunca bayıldı.BERAT'I TAŞIYAN AMBULANS KÖYE GELDİAkpınar mevkinde bulunan Berat'ı taşıyan ambulans köye geldi. Yaşlaşık 28 saat sonra bulunan Berat'ı taşıyan ambulans hastaneye yönlendirildi. Bu sırada köylüler jandarma, kurtarma ekiplerini sevinç gösterileriyle karşıladı.ANNE EMİŞ COŞKUN: "YETKİLİLERE SESLENİYORUM. NE OLUR YARDIM EDİN" DİYE SESLENMİŞTİBayram tatili için ailesiyle geldiği Şile’nin Oruçoğlu köyünde kaybolan 3 yaşındaki Berat Coşkun’un annesi, oğlunun bulunması için yetkililerden yardım istedi.Bayram tatili için geldiği Şile’nin Oruçoğlu köyünde dün sabah kaybolan Berat Coşkun’un annesi Emiş Coşkun, AA muhabirine olayı anlattı.Coşkun, Sultanbeyli’den köydeki halasının kızına bayram amacıyla geldiklerini belirterek, dün sabah bayram için kalktıklarını ve kahvaltı ettiklerini, oğlunun ev sahibi ile kurban kesim yerine gittiğini söyledi.Daha sonra geri dönen ev sahibinin kendisine seslendiğini ve bu sırada oğlunun ağlama sesini duyduğunu belirten Emiş Coşkun, şunları kaydetti: "Ev sahibi, oğlumun ağlaması üzerine ’aşağı getiriyorum’ dedi. Bahçeye açılan kapıdan iki basamak indirmiş, benim yanıma göndermiş. Daha sonra kendisi eve gitmiş. Bende biraz aşağıdaydım ve o arada biz çocukla buluşamadık. Çocuk gelmeyince ev sahibine sordum, çocuk gelmedi diye. Aşağı indik, artık sağa sola bakmaya başladık. Tekrar yola saptım. Geldiği yöne gitmiş olabilir diye. Orada bulamayınca, parka baktım. Orada da yoktu. Çocuğun gidiş yönü, köy meydanıdır.Orada görenler var çocuğu. Kurban kesenler işini bıraktı bize yardıma geldi.Camiden anons ettirdik. Daha sonra jandarmayı aradık. Dışarıdan kurban kesmek için gelenler vardı. Artık bilemiyorum. Kötüsünü düşünmek istemiyorum. Buradan bütün yetkililere sesleniyorum. Ne olur bize yardım etsinler. Dışarıdan yabancıların da gelmesi şöyle. İstanbul’da ya da başka bir yerde yaşayanlar, buradaki akrabalarıyla kurban kesmek için gelmişler. Bilmiyorum onlar mı bir şey yaptı, yoksa bir yere mi attılar bizde bilemiyoruz."</TEXT>
</DOC>
