<DOC>
<DOCNO> 1337693 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa9d96f/l/0l0smilliyet0n0btr0c40ecocugu0ebuzdolabinda0eolu0ebulunan0ebabanin0eburuk0ebayrami0cturkiye0csondakika0c150b110b20a10a0c13147970cdefault0bhtm/story01.htm </URL>
<DATE> 2010/11/15 </DATE>
<TIME> 19:08:33.0 </TIME>
<AUTHOR>  </AUTHOR>
<HEADLINE>
4 ��ocu��u buzdolab��nda ��l�� bulunan baban��n buruk bayram��
</HEADLINE>
<TEXT>KONYA'nın Kulu İlçesi Tavşançalı Beldesi'nde geçen 30 Ağustos'ta, yaşları 4 ile 11 arasında değişen 4 çocuğu boş bir evdeki kullanılmayan sanayi tipi buzdolabında ölü olarak bulunan 31 yaşındaki Mehmet Üçer, ikinci buruk bayramını geçirecek. Arife günü nedeniyle çocuklarının mezarlarını ziyaret edip gözyaşı döken Üçer'in nikahsız eşi 34 yaşındaki Nazmiye Aktaş da olaydan sonra evi terk etti.Kulu'nun Tavşançalı Beldesi Uzunkaya Mahallesi'nde bir çiftlikte çalışan Mehmet Üçer ile Nazmiye Aktaş çiftinin çocukları Saime (4), Aynur (7), Ozan (10) ve Ebru (11), 30 Ağustos 2010 tarihinde evlerinin yaklaşık 300 metre ilerisindeki boş bir evde kullanılmayan sanayi tipi buzdolabının içinde ölü bulundu. Oynamak için evden ayrılan çocuklarının uzun süre eve gelmemesi üzerine endişelenen Nazmiye Aktaş’ın eşine haber vermesi üzerine yapılan aramalarda Üçer’in patronu Ömer Dağhan tarafından buzdolabında cesetleri bulunan 4 çocuğun yapılan ilk otopsilerinde darp veya yara izi olmadığı ve havasızlıktan boğulduklarını belirlendi.Oynamak için girdikleri buzdobalının kapısını kapatmaları sonucu boğularak yaşamlarını yitirdikleri tahmin edilen 4 çocuğunun mezarlarını ziyaret eden Mehmet Üçer, “Çocuklarımdan uzak ikinci bayramım. Onlarla mezarları başında bayramlaşıyorum. Olaydan yaklaşık 3 ay geçmesine rağmen, Ankara Sincan Adli Tıp Kurumu’ndan otopsi raporu gelmedi. Çocuklarım orada sürekli oynardı. Ama buzdolabına girip, kapısını kapatarak mahsur kaldıklarına inanmıyorum. Hala içimde başka birisinin dolabın kapasını kapattığı şüphesi var” dedi.Olayın ardından işten ayrılıp Taşvancalı Beldesi’ni terk ederek memleketi Cihanbeyli İlçesi’nin Gölyazı Beldesi’ne yerleştiğini belirten Mehmet Üçer, “Olaydan sonra eşimle birlikte Tavşancalı’dan ayrıldık. Çünkü, o dolap hala orda ve olay yerini gördükce kahroluyorduk. Eşim de olaydan 6 gün sonra tedavi olmak için Konya’da kardeşlerinin yanına gitmişti ve bir daha geri gelmedi. Daha sonra erkek kardeşleri arayıp, eşimin artık eve geri dönmeyeceğini söylediler. Eşim şu an kardeşleriyle birlikte Konya’da yaşıyor. Adres ve telefonlarına da değiştirdiklerini için ne eşime ne kardeşlerine ulaşamıyorum. Çocuklarımın ölümünün ardından 15 yıllık hayat arkadaşımın evi terk etmesiyle 5’nci ölüm acısını yaşadım” dedi.Eşinin evi terk etmesiyle psikolojisinin bozulduğunu belirten Mehmet Üçer, Kaymakamlık tarafından yardım kampanyası başlatıldığını ama şu ana kadar hiçbir yardımın kendisine ulaşmadığını söyledi. Kaymakamlık yetkilileri de ev ve yardımların Mehmet Üçer’in eşiyle ayrı olduğundan ulaşmadığını belirtti.</TEXT>
</DOC>
