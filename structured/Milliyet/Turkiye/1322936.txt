<DOC>
<DOCNO> 1322936 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4cd903/l/0l0smilliyet0n0btr0ckadikoy0ekartal0earasi0e290edakika0cturkiye0csondakika0c0a30b110b20a10a0c130a96170cdefault0bhtm/story01.htm </URL>
<DATE> 2010/11/03 </DATE>
<TIME> 15:11:57.0 </TIME>
<AUTHOR>  </AUTHOR>
<HEADLINE>
kad��k��y-kartal aras�� 29 dakika
</HEADLINE>
<TEXT>- İstanbul Anadolu yakasında yapımı devam eden Kadıköy - Kartal Metro Hattı'nda 2.17 kilometrelik güzergah kazısı tamamlandı ve ışık göründü. Yani Türkiye’de bir defada metro için açılan en uzun metro hattı oldu.120 vagonla beraber toplam 1.5 milyar dolara mal olacak projenin kaba inşaatının yüzde 76’sı bitirildi. 31 Aralık 2011 için tarih verilen projede sıra ray döşemesine, elektromekanik hatların çekilmesine ve 16 istasyonun inşaasına geldi.GÜNDE BİR MİLYON YOLCU TAŞINACAK Vatan gazetesinin haberine göre; İstanbul Büyükşehir Belediyesi Raylı Sistemler Müdürü Yalçın Eyigün, projeyi 45 ayda bitirerek dünya rekoru kıracaklarını söyledi ve ekledi: "İnşaatı en hızlı tamamlanan proje olacak. Bittiğinde günlük yolcu kapasitesi bir milyon 260 bin olacak. Ortalama günde bir milyon yolcunun taşınacağını planlıyoruz. Böylece Kadıköy-Kartal arası 29 dakikaya inecek. Ayrılıkçeşme İstasyonu ile de Marmaray ile bağlantı kurulacak ve Avrupa yakasına geçiş sağlanacak." İNŞAAT HIZINI DÜŞÜREN 3 NEDEN "Proje 45 ayda bitecek ancak Yenikapı’da tarihi eserler yüzünden hâlâ inşaat başlamadı. Bazen çalışmalar bu kadar hızlı yürümüyor" deyince tepkisi şöyle oldu: "Orada fırçayla çalışılıyor burada TBM’le (tünel açmak için kullanılan özel cihaz) kazılıyor. Ancak Yenikapa’daki gemilerin de çoğu kaldırıldı ve bunun için 45 milyon dolar harcandı. Zaten bizim inşaat hızımızı düşüren üç etken var: Tarihi eserler, istimlak ve zemin." NORMALDE E5'İN KAPATILMASI YA DA DARALTILMASI GEREKİRDİ ANCAKMetro çalışmalarının E5 hattında yapıldığını ve trafik akışının engellenmemesi için farklı inşaat tekniklerinin kullanıldığını belirten Eyigün, "Bizim bir istasyonumuz yaklaşık 8 bin 100 metrekareden oluşacak. Bunların sayısı 16 olacak. Bu istasyonları yapmak izin normalde E5’in kapatılması ya da daraltılması gerekiyor. Ancak biz bunu yapmadık. Çapı 10 metre olan delikler açarak yer altına indik. Bu deliklerden ilerleyerek 8 bin 100 metrekareden oluşan istasyonları kurduk" dedi.</TEXT>
</DOC>
