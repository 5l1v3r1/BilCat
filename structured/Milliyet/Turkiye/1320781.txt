<DOC>
<DOCNO> 1320781 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f463c41/l/0l0smilliyet0n0btr0cevinde0efelc0egeciren0enorvecli0ekadin0e30egun0etek0ebasina0ekaldi0cturkiye0csondakika0c0a20b110b20a10a0c130a9270a0cdefault0bhtm/story01.htm </URL>
<DATE> 2010/11/02 </DATE>
<TIME> 17:12:19.0 </TIME>
<AUTHOR>  </AUTHOR>
<HEADLINE>
evinde fel�� ge��iren norve��li kad��n, 3 g��n tek ba����na kald��
</HEADLINE>
<TEXT>ANTALYA'nın Alanya İlçesi'nde yalnız yaşadığı evde 3 gün önce felç geçiren Norveçli 50 yaşındaki Merete Wold, komşularının haber vermesi üzerine polis tarafından kurtarıldı.Alanya'da kendisine ait evde 10 yıldır yalnız yaşayan Norveç uyruklu Merete Wold, geçen Cumartesi günü felç geçirdi. Merete Wold'u telefonla arayan Norveç'teki kızkardeşi, ablasına 3 gün boyunca ulaşamadı. Norveç’teki kızkardeş, bunun üzerine ablasının evinin altında bulunan ve tanıdığı eczacı Selehattin Uğurkutu’yu arayarak durumu bildirdi. Uğurkutu’nun haber vermesi üzerine olay yerine gelen polis ekipleri ve 112 acil servis ekipleri, çilingir yardımıyla eve girdi. Polisler ve sağlık ekibi, kadını kanepede uzanır vaziyette, hareketsiz ve elinde şarjı bitmiş telsiz telefonla buldu. Wold'un hemen yanında kullandığı ilaçlar bulunduğu, felç geçirmesi nedeniyle yerinden kıpırdayamadığı ve tuvaletini altına yaptığı görüldü.FELÇ NEDENİ BEYİN DAMARI TIKANIKLIĞI Evde yapılan ilk müdahalesi yapılan kadın, ambulansla Özel Can Hastanesi'ne götürüldü. Burada kadına ilk müdahaleyi yapan Beyin Cerrahı Dr. Bülent Göl, “Norveçli hastanın beynindeki damar tıkanıklığı nedeniyle kısmi felç geçirdiği teşhis edildi. Yoğun bakımda gözetim altında tutuluyor. Hayati tehlikesi sürüyor” dedi.Eczacı Selehattin Uğurkutu ise, Merete Wold'un ilaçlarını kendisinden aldığını söyledi. Norveçli kadının kardeşinin kendisini aradığını belirten Uğurkutu, “Benden yardım istedi. Ben de Merete Wold'u telefonla aradım ancak cevap veren olmadı. Bunun üzerine polise haber verdik. En son Cuma günü ilacını kendisine teslim etmiştim” diye konuştu.Norveçli kadının komşusu Hürkal Ayaz da, “Kardeşi Norveç’ten arayınca merak edip polisi aradık. Bize telefon açınca kendisine erzak götürüyorduk. Cuma gününden bu yana bizi aramamıştı” dedi.</TEXT>
</DOC>
