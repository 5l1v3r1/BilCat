<DOC>
<DOCNO> 1338360 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb1dad4/l/0l0smilliyet0n0btr0cbaydemir0eumarim0ebu0eson0eolum0eolur0cturkiye0csondakika0c160b110b20a10a0c13150a840cdefault0bhtm/story01.htm </URL>
<DATE> 2010/11/17 </DATE>
<TIME> 03:31:52.0 </TIME>
<AUTHOR>  </AUTHOR>
<HEADLINE>
baydemir: umar��m bu son ��l��m olur
</HEADLINE>
<TEXT>DİYARBAKIR Büyükşehir Belediye Başkanı BDP'li Osman Baydemir, geçen hafta yağmur sularından oluşan gölette hayatını kaybeden 2 amca çocuğunun ailelerini Kurban Bayramı nedeniyle ziyaret etti. Baydemir, soruşturmanın tamamlanmak üzere olduğunu belirterek, herkesin olayda sorumluluğunun olduğunu söyledi. Baydemir, bölücübaşı Abdullah Öcalan'ın kendisine yönelik eleştirisiyle ilgili soruya ise “Çocukların ölümü hepimizi üzdü. Umarım bu son ölüm olur” yanıtını verdi.Diyarbakır Büyükşehir Belediye Başkanı Osman Baydemir, bu sabah ilk olarak BDP'li belediye başkanları ile birlikte 5 Temmuz 1991'de öldürülen HEP Diyarbakır İl Başkanı Vedat Aydın'ın mezarını ziyaret etti. Mezar başında dua eden, karanfiller bırakan Baydemir, mezarlık karşılaştığı çocukların tek tek ellerini öptü.ŞEHİTLERİMİZ KÜRTÇEYİ KULLANMAMIZI İSTİYORAydın’ın mezarı başında konuşan BDP Diyarbakır İl Başkanı Nijad Yaruk, Kürtler'in hiçbir zaman şehitlerini unutmayacağının bilinmesi gerektiğini söyledi. Onları hep yaşatacaklarını söyleyen Yaruk, “Onlar bizim kalbimizde hep yaşacaktır. Vedat’ın öldürülmesinde ve diğer şehitlerimizle eğer Kürtler'in davası bitirmeye çalıştılarsa bugün adım adım yürüyen bu dava inanıyorum ki onlar ölümsüzdürler. Bu insanların öldürülmesinde aslında onlar kendilerini sonsuza kadar öldürdüler. Biz şimdi birbirimize çok daha bağlıyız ve inanıyoruz. Her zamankinden fazla barış ve özgürlüğe yakınız. Bizler şehitlerimize borçluyuz. Vedat’a borçluyuz. Onlar canlarını bu özgür günler için verdi. Şehitlerimiz bizden bugün bir istekte bulunuyor. Her alanda Kürtçe'yi kullanmamızı istiyorlar” dedi.‘VEDAT AYDIN'I DEVLET ÖLDÜRDÜ, ÖZÜR DİLESİN’Vedat Aydın eşi Şükran Aydın da İslam dininde hayvanların kurban edildiğini ancak, Türkiye'de ise Kürtler'in kurban olduğunu iddia etti. Artık Kürtler'in kurban olmamasını isteyen Aydın şöyle dedi:“Biz artık yeter diyoruz. Bir şey daha söylüyoruz. Herkes barıştan bahsediyor. Biz de barış diyoruz. Herkesten fazla biz barış istiyoruz. Çocuklarımızı babasız büyüttük. Onun içinde biz istemiyoruz kimse artık çocuklarını babasız büyütsün. O çocukların baba hasreti çekmesini istemiyoruz. Şu da var ancak, barış için bir şeyler yapılmalı. Kardeşlik oluşturulmalı. Hükümetler gelip geçici. Bizim için önemli değil. Devlet adına bir bildiri yayınlanıp bu şehitlerin ailelerinden özür dilenmeli. Bu insanları devlet öldürdü. Onlara göre faili meçhul olabilir ancak bizim için öyle değil. Failleri belli bu cinayetlerin. Bunları devlet kendisi oluşturduğu politikalarıyla yaptı. Bunları biliyoruz. Onun için bu insanların ailelerinden çocuklarından babalarından annelerinden özür dilenmesi gerekiyor.”Baydemir ve beraberindekiler daha sonra, geçen hafta Üçkuyalar Mevkii'nde yağmur sularının oluşturduğu gölette boğulan amca çocukları Ahmet Eşme (6) ve Furkan Eşme’nin (4) ailelerine taziye ziyaretinde bulundu. Furkan'ın annesi Hayat Eşme, Baydemir'e sarılarak Kürtçe ağıt yakarak, “TOKİ canavarı oğlumu yuttu” dedi.SORUMLULARI TESPİT ETTİKTaziye ziyareti sonrası gazetecilerin sorularını yanıtlayan Baydemir, olayla ilgili soruşturmanın sürdüğünü belirterek, idari soruşturma açtıklarını söyledi. Baydemir, Cumhruriyet Savcılığı’nın açtığı soruşturmanın da sürdüğünü belirterek, şunları söyledi:“Hukuki süreç işlemeye başladı. Aileyi yalnız bırakmadık, bırakmayacağız. Mağduriyetin hafifletilmesi için çabalıyoruz. Mağduriyeti tamamen ortadan kaldıramayacağız. Ancak hafifletmek için çabalayabiliriz. Çok zor bir durum, bu acıyı anlamak için anne baba olmak lazım. İnşallah son acı olur. Keşke bu zincirlime ihmal olmasaydı. 12 yıl bir birine devredilen bir tehlike çanı çalınmış. 1997 yılından bugüne kadar kimlerin bu göleti açtığını, şu ana kadar kimlerin sorumluluk sahibi olduğunu hepsini tespit ettik. Bu tespitler doğrultusunda maddi ve manevi tazminatlarda ödenecektir.”‘UMARIM BU SON ÖLÜM OLUR’Bölücübaşı Abdullah Öcalan’ın bir süre önce İmralı'da kendisiyle görüşen avukatları aracılığı ile yaptığı açıklamalarda, “Silah artık araç değil” sözleri nedeniyle kendisine yönelik eleştirilerinin hatırlatılması üzerine Baydemir, “Çocukların ölümü hepimizi üzdü. Umarım bu son ölüm olur. Herkesin bayramını kutluyorum inşallah bundan sonraki bayramlarda inşallah hiçbir insanımız nedeni ne olursa olsun böylesi bir acı ile bayramı karşılamaz” yanıtını verdi.</TEXT>
</DOC>
