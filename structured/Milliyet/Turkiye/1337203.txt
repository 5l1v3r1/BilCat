<DOC>
<DOCNO> 1337203 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa7cc14/l/0l0smilliyet0n0btr0casker0ediyarbakir0eda0esloganlarla0eyurudu0cturkiye0csondakika0c150b110b20a10a0c13147320cdefault0bhtm/story01.htm </URL>
<DATE> 2010/11/15 </DATE>
<TIME> 13:08:35.0 </TIME>
<AUTHOR>  </AUTHOR>
<HEADLINE>
asker diyarbak��r'da sloganlarla y��r��d��
</HEADLINE>
<TEXT>Mustafa Kemal Atatürk'ün Diyarbakır'a gelişinin 73'ncü yıl dönümü kentte düzenlenen törenlerle kutlanırken, askerler " şehitler ölmez vatan bölünmez" sloganlarıyla Diyarbakır caddelerinde yürüdü.Atatürk'ün 15 Kasım 1937 yılında Diyarbakır'a gelişinin 73'ncü yıl dönümü, çeşitli etkinliklerle kutlandı. Diyarbakır Tren Garı'nda Diyarbakır valisi Mustafa Toprak, 7'nci Kolordu komutanı Korgeneral Salih Zeki Çolak, 2'nci Hava Kuvvet Komutanı Korgeneral Akın Öztürk, Diyarbakır Büyükşehir Belediye Başkan Vekili Mehmet Sağlam ile kurum müdürleri, öğrenciler ve askerlerin katıldığı törende Atatürk'ün Diyarbakır'a trenle gelişi temsili olarak canlandırıldı. Vali Mustafa Toprak Mustafa Kemal Atatürk'ün kente gelişindeki konuşmasını okurken, öğrencilerin folklor gösterisine Vali Toprak'ta çocuklarla birlikte halay çekerek eşlik etti. Günün anlamına hitaben okunan şiirlerin ardından tören kortej yürüyüşü ile devam etti. İstasyon caddesinde başlayan kortej yürüyüşünde 7'nci kolordu komutanlığı ile 2'nci hava kuvvet komutanlığına bağlı askerler slogan ve marşlarla yürüdü. Anıt parka kadar 1,5 kilometre yürüyen kortejdeki askerler " Şehitler ölmez, vatan bölünmez", "Her Türk asker doğar", "Ordu millet", "güçlü ordu, güçlü Türkiye", "Her şey vatan için "sloganları ile yürüdü. Askerlerin geçişi sırasında bazı vatandaşların askerleri alkışlaması ve pencerelerden bayrak açmaları dikkat çekti. Tören anıt parktaki Atatürk anıtına çelenk bırakılması ile son buldu.Toplu taşıma yerine hayalindeki otomobil buradaYorum yaz Arkadaşına gönderSitene ekleSayfayı yazdırAA+-</TEXT>
</DOC>
