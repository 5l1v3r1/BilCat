<DOC>
<DOCNO> 1322918 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4e17d6/l/0l0smilliyet0n0btr0cbaskentte0efuhus0ecetesi0ecokertildi0cturkiye0csondakika0c0a30b110b20a10a0c130a9680a0cdefault0bhtm/story01.htm </URL>
<DATE> 2010/11/03 </DATE>
<TIME> 15:11:35.0 </TIME>
<AUTHOR>  </AUTHOR>
<HEADLINE>
ba��kentte fuhu�� ��etesi ����kertildi
</HEADLINE>
<TEXT>ANKARA'da, liderliğini Gürcistan uyruklu Türk vatandaşı Limon Y. adlı kadının yaptığı fuhuş çetesi, polisin operasyonuyla çökertildi. Çetenin zorla fuhuş yaptırdığı 6 yabancı uyruklu kadın kurtarılırken, 9 çete üyesi çıkarıldıkları mahkemece tutuklandı.Ankara'da 5 ay önce Türkmenistan uyruklu Gül adındaki bir kadın, polise başvurarak şiddet uygulayıp, borç seneti imzalattıran kişilerinin kendisini zorla erkeklere pazarladığı şikayetinde bulundu. Bunun üzerine Ankara Asayiş Şube Müdürlüğü Ahlak Büro Amirliği ekipleri, 5 ay önce teknik ve fiziki takip başlattı. Ekipler yaptıkları çalışma sonucu Azerbaycan, Kırgızistan, Gürcistan ve Türkmenistan'dan, ‘çocuk ve yaşlılara bakmaları, güzellik uzmanı’ olarak getirilen kadınlara zorla fuhuş yaptırıldığını belirledi.Ekipler, çetenin lideri olduğunu belirlediği Gürcü Limon Y.'nin adından yola çıkarak ‘Limon’ adını verdikleri operasyonla, Ulus'taki 4 otel ile Yenimahalle, Çankaya ve Mamak ilçelerindeki 12 eve eş zamanlı baskın yaptı. Operasyonda gözaltına alınan çete lideri Gürcistan uyruklu Türk vatandaşı ‘Vika- Lena ve Esmeray’ gibi lakapları da olan Limon Y. ile Ramazan C., Ramazan E., Muzaffer K., Feruza K., Halil H., Dilfuza K., Halil Y., Yılmaz A., ‘insan ticareti, suç işlemek amacıyla örgüt kurma, fuhşa yer temini’ gibi suçlardan çıkarıldıkları mahkemece tutuklandı.2 KADIN KORUMA ALTINA ALINDI Çetenin, yurt dışından iş vaadiyle getirdikleri kadınlara önce senet imzalattırdığı, beli bir sürü sonra da “Size iş bulamadık, borcunuzu ödemek için erkeklerle birlikte olun ve daha kolay para kazanırsınız” diyerek kendilerini fuhuşa zorladıkları belirtildi. Bunu kabul etmeyen kadınlara şiddet uygulayan çete üyeleri, pasaportlarına da el koydukları kaydedildi. Otel ve belirlenen evlerde erkeklere pazarladıkları kadınların dışarıyla iletişim kurmalarını da yasaklayan çete üyeleri, sürekli yer değiştirerek polisleri atlatmaya çalıştığı da öğrenildi.Bu arada yapılan operasyonla kurtarılan 6 yabancı uyruklu kadından 2'sinin sığınma evlerine yerleştirilmek için başvuruda bulunduğu belirtilirken, diğer 4 kadın ise ülkelerine gönderilmek üzere Yabancılar Şube Müdürlüğü'ne teslim edildiği kaydedildi.</TEXT>
</DOC>
