<DOC>
<DOCNO> 1331659 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f7329d8/l/0l0smilliyet0n0btr0ckurbaninin0etirnak0eizleri0eyuzunde0ekaldi0cturkiye0csondakika0c0a80b110b20a10a0c13117590cdefault0bhtm/story01.htm </URL>
<DATE> 2010/11/08 </DATE>
<TIME> 15:09:55.0 </TIME>
<AUTHOR>  </AUTHOR>
<HEADLINE>
kurban��n��n t��rnak izleri y��z��nde kald��
</HEADLINE>
<TEXT> GAZİANTEP'te evinde bıçaklanarak öldürülen internet kafe işleten 2 çocuk annesi 38 yaşındaki Nurgül Doğan'ın katilinin 2 ay önce fayans tamiri için eve gelen işçi 22 yaşındaki Uğurcan Bozkurt olduğu ortaya çıktı. Suçunu itiraf eden Bozkurt'un yüzünde, kurbanının boğuşma sırasındaki tırnak izlerinin de kaldığı görüldü.Kemal Köker Caddesi'ndeki Özgür Apartmanı'nın teras katındaki dairede 2 Kasım'da meydana gelen olayda eşinden bir süre önce ayrılan ve 6 ay önce de internet işletmeciliği yapmaya başlayan Nurgül Doğan, kimliği belirlenemeyen bir kişi tarafından boğazı kesilip defalarca bıçaklanarak öldürüldü. Okuldan eve gelen kızı ve yakınlarının kapının açılmaması üzerine bitişik dairenin balkonundan girip kanlar içinde buldukları Nurgül Doğan, kaldırıldığı hastanede yaşamını yitirdi.YALNIZ OLDUĞUNU ÖĞRENDİM Olay yerine giden cinayet ekipleri, dairede parmak izi araştırması yapıp, MOBESE kameraları ve çevredeki işyerlerinin güvenlik kameralarını incelemeye aldı. Görgü tanıklarının da ifadesine başvuran polis, kameralardan tespit edilen ve cinayet günü eve gelen bazı kişileri sorguya aldı. Şüphelilerden Uğurcan Bozkurt'un 2 ay önce Nurgül Doğan'ın evinin fayansını yapmak için ustasıyla geldiği, cinayet saatinden kısa bir süre önce de aynı apartmana girdiği belirlendi. Bunun üzerine gözaltına alınan Bozkurt, çapraz sorgusunda suçunu itiraf etimek zorunda kaldı. Bozkurt'un, “Evin fayansını yapmak için gittiğimizde kadının yalnız yaşadığını öğrendim. Olay günü eve gidip ‘Fayansı kontrol etmek için geldim’ deyince kapıyı açtı. İçeri girince paraya ihtiyacım olduğunu söyledim. Reddedince bıçaklayıp kaçtım” dediği öğrenildi.Yüzünde ve boynunda cinayet anında boğuştuğunu gösteren izler bulunan Bozkurt'un kaçarken Doğan'ın kolundaki altın künye ile cep telefonlarını da aldığı belirlendi. Bozkurt, işlemlerin tamamlanmasının ardından Adliye'ye sevk edildi.</TEXT>
</DOC>
