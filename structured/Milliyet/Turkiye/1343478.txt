<DOC>
<DOCNO> 1343478 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd288a5/l/0l0smilliyet0n0btr0cdomuza0ecarpan0eogretmen0eadayi0eoldu0cturkiye0csondakika0c20a0b110b20a10a0c13162950cdefault0bhtm/story01.htm </URL>
<DATE> 2010/11/21 </DATE>
<TIME> 03:30:48.0 </TIME>
<AUTHOR>  </AUTHOR>
<HEADLINE>
domuza ��arpan ����retmen aday�� ��ld��
</HEADLINE>
<TEXT>DOMUZ sürüsüne çarpan otomobiliyle 50 metre kadar sürüklenen 1 çocuk babası, 35 yaşındaki Sezgin Çolak'ın girdiği son KPSS’yi kazandığı ve öğretmen olarak atama yapılması için gün saydığı bildirildi.Kaza, Erzurum'un Horasan İlçesi Azaplar Mevkii'nde dün saat 18.00 sıralarında meydana geldi. Erzurum'dan Horasan'a giden ağabeyi Selim Çolak'a ait otomobilin lastiği patladı. Araçta kriko olmadığı için lastiği değiştiremeyen Selim Çolak, Atatürk Üniversitesi Fen- Edebiyat Fakültesi mezunu kardeşi Sezgin Çolak'ı cep telefonuyla arayarak yardım istedi. Sezgin Çolak 25 HD 984 plakalı otomobiliyle Horasan'daki evlerinden aldığı krikoyu Köprüköy İlçesi yakınlarındaki ağabeyine götürmek üzere yola çıktı. Çolak, Horasan- Köprüköy karayolunun Azap Deresi Mevkii'nde yola fırlayan domuz sürüsünden kurtulmaya çalışırken en sondakine çarptı. Yaklaşık 200 kiloluk domuza çarpan otomobil takla atarak 50 metre sürüklendi. Yoldan geçen sürücülerin farkettiği Sezgin Çolak öldü.Kazada ölen, evli ve 1 çocuk babası Sezgin Çolak'ın son yapılan KPSS'yi kazandığı ve atamasının yapılmasını beklediği belirlendi. Sınıf öğretmeni olan Ruhşen Çolak, eşi Sezgin Çolak'ın bir süre vekil öğretmenlik yaptığını ve öğretmen olarak atanmak için heyecanlandığını bildirdi.Çolak'ın Merkez Camii'nde kılınan cenaze namazına yaklaşık 1000 kişi katıldı.Otomobil dünyasına ait herşey burada!Yorum yaz</TEXT>
</DOC>
