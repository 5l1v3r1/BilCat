<DOC>
<DOCNO> 1340463 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc1a877/l/0l0smilliyet0n0btr0ctatile0egeldi0easik0eoldugu0eturk0egenciyle0eevlenip0ekoye0eyerlesti0cturkiye0csondakika0c180b110b20a10a0c13156230cdefault0bhtm/story01.htm </URL>
<DATE> 2010/11/18 </DATE>
<TIME> 13:09:20.0 </TIME>
<AUTHOR>  </AUTHOR>
<HEADLINE>
tatile geldi, a����k oldu��u t��rk genciyle evlenip k��ye yerle��ti
</HEADLINE>
<TEXT>Moskova'dan 15 yıl önce tatil için geldiği Alanya'da Ali Tuncer ile evlenerek, eşinin köyü olan Akdam'a yerleşen Elena, dinini de değiştirerek Müslüman oldu. Müslüman olduktan sonra ‘Hatun’ adını alan Tuncer, yaz aylarında turizm sektöründe satış elemanlığı ve rehberlik yaparak eşine destek olurken, kış aylarında ise köyde seralarında çalışarak aile bütçesine katkıda bulunuyor. Sera ve bahçelerinde salatalık, domates ve fasulye ekip zeytin toplayan Tuncer, bazen de inekleri sağıyor.RUSYA'DA YABANCILIK HİSSEDİYORUM Eşi Ali ve oğlu Musa Tuncer ile birlikte Akdam Köyü'nde mutlu bir yaşam sürdüğünü belirten Hatun Tuncer, evlenerek Alanya'ya yerleşmesini şöyle anlattı:“15 yıl önce Rusya'dan tatil amacıyla bir kız arkadaşımla birlikte Türkiye'ye geldik. Bir restoranda yemek yerken, orada çalışan eşimle tanıştım. Eşime ilk görüşte aşık oldum ve daha sonra evlendik. Oğlumuza kayınpederimin de ismi olan Musa adını verdik. Önceleri dil, töre, iklim ve yaşam farklılığı nedeniyle köy hayatına alışmakta biraz zorlandım. Ancak sabır ve birbirimize olan saygıyla alışmayı başardım. Şu anda Rusya'ya gittiğimde yabancılık hissediyorum. Alanya'ya geldiğimde kendi memleketim gibi hissediyorum. Türkiye için asker de büyütüyorum. Nasip olursa bu memlekette öleceğim.”RUSÇA DERS VERİYOR Moskova'da Rus Dili ve Edebiyatı Bölümü'nden mezun olduğu için yaz aylarında Alanya'daki Rus Dili Konuşanlar Derneği'nde Rusça kursu verdiğini belirten Tuncer, kışın ise oteller kapanınca kendisi için köy hayatının başladığını söyledi. Sera ve bahçelerinde salatalık, domates ve fasulye ekip zeytin topladıklarını belirten Tuncer, “Günlük yaşamımız serada ve evde geçiyor. Bazen komşularla kısır ve ekmek yapıyoruz. Kadınlarla bir araya gelerek dedikodu da yapıyoruz. Kış dönemini yaz aylarından daha çok seviyorum. Çünkü kışın yaşam daha doğal ve rahat” dedi.ADIMLARIMIZI DİKKATLİ ATIYORUZ Köy yaşantısına zamanla alıştığını ancak mahalle baskısını da zaman zaman hissettiğini dile getiren Tuncer şöyle konuştu:“Türkiye'de ister istemez, ‘Komşular ne der’ diye bir baskı hissediyorsun. Ayıp ve namus kavramları çok önemli. Hal ve hareketlerinde dikkatli olmak zorundasın. Rusya'dan tatile gelenler ise istediklerini yapabiliyor. Bizler çevremizi düşünerek adımlarımızı dikkatli atıyoruz. Bir anda Türk olunmuyor. Rusya'da hayat çok farklıdır. Moskova'da düşseniz, kaldıran olmaz. Burası ise çok farklı.”Alanya'nın en çok da mevsimini sevdiğini belirten Tuncer, “Kış mevsimi geldi ancak biz yazlık elbiselerle balkonda oturabiliyoruz. Rusya'da ise şu anda kar var. Yıllar geçtikçe istedikten sonra her şeye alışıyorsunuz” dedi.Hatun Tuncer'in oğlu Musa Tuncer de, “Annemin memleketine gittim ancak burayı hiçbir yere değişemeyiz” dedi.En yeni konut projelerinin adresi burası.Yorum yaz</TEXT>
</DOC>
