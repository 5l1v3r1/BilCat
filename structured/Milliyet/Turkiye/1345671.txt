<DOC>
<DOCNO> 1345671 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/ff8ae87/l/0L0Smilliyet0N0Btr0Cmarketci0Ekadina0Erambo0Ebicakli0Egasp0Cturkiye0Csondakika0C250B110B20A10A0C13182690Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:46.0 </TIME>
<AUTHOR>  </AUTHOR>
<HEADLINE>
Marketçi kadına rambo bıçaklı gasp
</HEADLINE>
<TEXT>'da markete bira almak için gelen bir kişi, market işleten bayanı Rambo bıçağı ile yaralayıp üstündeki ziynet eşyalarını ve kasadan 200 lira alıp kaçtı. Yaralı kadın karnına saplanan bıçakla hastaneye kaldırıldı.

Olay Merkez Osmangazi ilçesi Altıparmak Mahallesinde gece saat 00:30 da meydana geldi. 25 yaşlarında beyaz elbise giyimli bir şahıs, sokak üzerinde bulunan bir marketten alkol aldı. 2 şişe alkolü tükettikten sonra tekrar markete gelen kimliği belirsiz zanlı, marketi işleten 33 yaşındaki evli ve 2 çocuk annesi Emriye 'den bir şişe daha alkol istedi. Müşterisine vermek için dolaptan alkol almaya çalışan bayan, arkasını döndüğü sırada bıçaklı saldırıya uğradı. Zanlı yanında getirdiği Rambo bıçağını kadının ilk önce sol omzuna daha sonra da karnına sapladı.

Yaralı kadın, karnına saplanan bıçakla yere yığıldı. Terzi'nin yerde kıvrandığını gören zanlı kasada bulunan 200 TL parayı ve kadının boynundaki kolyeyle birlikte parmağındaki yüzüğünü de çıkararak kayıplara karıştı. Yaralı kadının çığlık attığını duyan çevredeki vatandaşlar ise hemen 112 Acil Sağlık Ekipleri ve polise haber verdi. Olay yerine gelen sağlık ekipleri kadının karnına saplanan bıçağı hayati tehlikesi bulunduğu gerekçesi ile çıkarmadı. Talihsiz kadın için Bursa Devlet Hastanesi Genel Cerrahi Servisi'nde bulunan doktorlara haber verildi. Karnındaki Rambo bıçağı ile hastaneye getirilen kadın ameliyata alındı. Genç kadının hayati tehlikeyi henüz atlatamadığı öğrenildi.

Olay yerine gelen polis ekipleri ise çevredeki görgü tanıklarının ifadelerine başvurdu. Marketten alkol istedikten sonra kadını bıçaklayan ve daha sonra kayıplara karışan zanlıyı ise arama çalışmaları gece boyunca devam etti. Olay Yeri İnceleme Ekipleri zanlıyı bulmak için markette delilleri toplamaya çalıştı.</TEXT>
</DOC>
