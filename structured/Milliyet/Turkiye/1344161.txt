<DOC>
<DOCNO> 1344161 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd6abcc/l/0l0smilliyet0n0btr0cmit0emensubu0ekavgayi0eayirirken0eoldu0cturkiye0csondakika0c210b110b20a10a0c13165420cdefault0bhtm/story01.htm </URL>
<DATE> 2010/11/21 </DATE>
<TIME> 11:08:12.0 </TIME>
<AUTHOR>  </AUTHOR>
<HEADLINE>
mit mensubu kavgay�� ay��r��rken ��ld��
</HEADLINE>
<TEXT>MANİSA'nın Ahmetli İlçesi'nde, asker uğurlama eğlencesinde gençler arasında çıkan kavgayı ayırmak için araya giren Milli İstihbarat Teşkilatı'nda (MİT) görevli 35 yaşındaki Adnan Kılıç yaşamını yitirdi.Olay, bugün saat 23.30 sıralarında, Ulu Camii Mahallesi'nde meydana geldi. Vatani görevi için askere gidecek olan Hamdi Mintaş, evinin bahçesinde yakınlarına yemekli eğlence düzenledi. Eğlencede, alkol aldıkları ileri sürülen 18 yaşındaki Hamza Başusta ile 20 yaşındaki İbrahim Duran arasında bilinmeyen nedenle çıkan tartışma, kısa sürede kavgaya dönüştü. Kavga sırasında İbrahim Duran, belinden çıkardığı ekmek bıçağıyla Başusta'yı iki bacağından, kavgayı ayırmak isteyen MİT'de memur Adnan Kılıç'ı ise vücudunun dört ayrı yerinden bıçaklayıp kaçtı.Yaralanan Kılıç, ambulansla Salihli Devlet Hastanesi'ne, Başusta ise Turgutlu Devlet Hastanesi’ne kaldırdı. Kalbine isabet eden bıçak darbesiyle ağır yaralanan Kılıç, doktorların tüm çabasına karşın kurtarılamadı. Başusta'nın ise sağlık durumunun iyi olduğu belirtildi.Olay sonrası kaçan yaralı Duran, trafik kazasında yaralandığı bahanesiyle gittiği Salihli Devlet Hastanesi'nde güvenlik güçlerince gözaltına alındı. Burada yapılan tedavisinin ardından Duran, Ahmetli İlçe Emniyet Amirliği'ne götürüldü.Güvenli sürüşün sırlarını öğrenmek için tıklaYorum yaz</TEXT>
</DOC>
