<DOC>
<DOCNO> 1330789 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f6e7ad9/l/0L0Smilliyet0N0Btr0Chatali0Esollama0E20Eolu0E120Eyarali0Cturkiye0Csondakika0C0A70B110B20A10A0C13115130Cdefault0Bhtm/story01.htm </URL>
<DATE> 2010/11/08 </DATE>
<TIME> 11:09:13.0 </TIME>
<AUTHOR>  </AUTHOR>
<HEADLINE>
Hatalı sollama: 2 ölü, 12 yaralı
</HEADLINE>
<TEXT>'nin Babaeski İlçesi'nden bagajına yüklediği 3 adet kurbanlık koyun ile ’a giden  Kaymakamlığı’na ait resmi plakalı otomobil, sürücüsü Gökhan Akı'nın hatalı sollaması sonucu karşı yönden gelen servis minibüsüyle çarpıştı. Kazada 2 kişi öldü, 12 kişi yaralandı.
Kaza, saat 18.00 sıralarında D-100 karayolu Babaeski çıkışında meydana geldi. Bagajında 3 adet kurbanlık koyun ile İstanbul istikametine giden 25 yaşındaki Gökhan Akı yönetimindeki Büyükçekmece Kaymakamlığı’na ait 34 ZD 8603 resmi plakalı otomobil, hatalı sollama yapınca karşı yönden gelen ve Babaeski’ye fabrika işçilerini taşıyan 43 yaşındaki İbrahim Çetin Çelik yönetimindeki 34 TK 6252 plakalı servis minibüsüne çarptı. Kazada hurda yığınına dönen otomobildeki Akı ve yanında bulunan 33 yaşındaki  olay yerinde hayatını kaybetti. Minibüste bulunan sürücü İbrahim Çetin Çelik (43) ile işçiler İbrahim Başmergen (40), Şeyda Ayaşlı (27), Seçkin Kocakara (34), Doğan Erol (34), Sebahattin Balkan (37), Hatice Budayan (39), Akyan Işık (29), Ziya Erdi (36), Sıdıka Buran, Vedat Yavaş ve Oktay Özay yaralandı. 
Yaralılar olay yerine gelen ambulanslarla Babaeski Devlet Hastanesi, Kırklareli Devlet Hastanesi ve Lüleburgaz Devlet Hastanesine kaldırıldılar. Yaralıların sağlık durumlarını iyi olduğu belirtildi. Kaza sonrası otomobilin bagajından yola fırlayan 3 koyun ise telef oldu. 
Yetkililer, Büyükçekmece Kaymakamlığı’nın 2 ay önce kullanması için otomobili Büyükçekmece Gençlik ve Spor Müdürlüğü’ne tahsis ettiğini belirtti. Kazayla ilgili başlatılan soruşturma sürüyor.</TEXT>
</DOC>
