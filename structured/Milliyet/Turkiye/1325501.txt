<DOC>
<DOCNO> 1325501 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5898be/l/0l0smilliyet0n0btr0calman0ekadinin0eorganlari0e20ekisiye0ehayat0everdi0cturkiye0csondakika0c0a40b110b20a10a0c1310a2560cdefault0bhtm/story01.htm </URL>
<DATE> 2010/11/04 </DATE>
<TIME> 17:12:03.0 </TIME>
<AUTHOR>  </AUTHOR>
<HEADLINE>
alman kad��n��n organlar�� 2 ki��iye hayat verdi
</HEADLINE>
<TEXT>TATİLE geldiği Antalya'da kalp krizi sonucu beyin ölümü gerçekleşen 68 yaşındaki Alman Ingrid Ziesenhenne'nin bağışlanan organlarından böbrekleri, iki hastaya hayat verdi.Almanya'nın Münih kentine bağlı Karlsberg kasabasından 2 hafta önce eşiyle birlikte Antalya'ya tatile gelen Ingrid Ziesenhenne, tatilinin son gününde geçirdiği kalp krizi sonucu hastaneye kaldırılmıştı. Vücudunun büyük kısmı felçli olarak geçirdiği 2 günün sonunda beyin ölümü gerçekleşen Ingrid Ziesenhenne'nin organları, eşi Benito Herbert Ziesenhenne tarafından bağışlanmıştı.Akdeniz Üniversitesi (AÜ) Hastanesi Organ Nakli Merkezi'nde yapılan değerlendirmeler sonucunda Ingrid Ziesenhenne'nin kullanılabilir durumdaki 2 böbreği, organ bekleyen 2 hastayı hayata bağladı. Ziesenhenne'nin böbrekleri, Akdeniz Üniversitesi Hastanesi Organ Nakli Merkezi Cerrahi Sorumlusu Doç. Dr. Ayhan Dinçkan başkanlığındaki ekip tarafından yapılan operasyonla Konya'da 9 yıldır böbrek rahatsızlığı çeken ve nakil bekleyen 54 yaşındaki Ayşe Sertyamaç ile Antalya'da oturan ve yine 9 yıldır tedavisi süren Cengiz Çağıl'a nakledildi.Sigorta işlemlerinin ardından eşi Ingrid Ziesenhenne'nin cenazesini Almanya'da toprağa verecek olan Benito Herbert Ziesenhenne daha sonra Türkiye'ye dönerek eşinin organlarının nakledildiği hastalarla görüşecek.</TEXT>
</DOC>
