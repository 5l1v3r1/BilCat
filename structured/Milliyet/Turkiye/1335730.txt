<DOC>
<DOCNO> 1335730 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/fa0d881/l/0L0Smilliyet0N0Btr0Cugur0Edundar0Edan0Ebayram0Eistegi0Cturkiye0Csondakika0C140B110B20A10A0C13143410Cdefault0Bhtm/story01.htm </URL>
<DATE> 2010/11/14 </DATE>
<TIME> 13:09:11.0 </TIME>
<AUTHOR>  </AUTHOR>
<HEADLINE>
Uğur Dündar'dan bayram isteği
</HEADLINE>
<TEXT>'ın Sisam Adası ile Dilek Yarımadası Milli Parkı arasındaki boğazda bulunan Bayrak Adası'ndaki fenerde 20 yıl çalışan anne babasının tek görüntüsünün 1970'li yıllarda adaya gelen  tarafından çekildiğini söyleyen 50 yaşındaki Hasan Poyraz, “Annemle babamın hayattaki tek görüntüsü Uğur Dündar'ın çektiği filmler. Eğer bir kopyasını bana ulaştırırsa, en büyük bayram hediyesini vermiş olur” dedi.
Kuşadalı Hasan Poyraz, Dilek Yarımadası Büyük Menderes Deltası Milli Parkı ile Yunanistan'ın Sisam Adası arasındaki Dilek Boğazı'nın (Darboğaz) tam ortasında yer alan Bayrak Adası fenerinde 20 yıl boyunca görev yapan 2003'de kaybettiği annesi ve 1993'de kaybettiği babasının tek görüntüsü için Star Haber Grup Başkanı Uğur Dündar'dan yardım istedi. Esma- Halil Poyraz çiftinin tek çocuğu olan Hasan Poyraz, ilkokulu okuduğu dönemde yaz aylarında annesi ve babasıyla adaya gittiğini, kışın 'nda akrabalarıyla kaldığını belirtti.
O yıllarda babasının kürekli küçük bir kayıkla şimdiki milli parktaki Poyrazkoy'a geçtiğini ve odun topladığını anlatan Poyraz, “Ayda bir kere, Kuşadası'ndan balıkçı motoruyla yiyecek getiriliyordu. Annem, Kuşadası’ndan kayıkla getirilen unlarla ekmeklerini taş fırında yapardı. Buradaki fenerci lojmanı dört oda, bir mutfak, bir tuvalet ve bir banyodan oluşuyordu. Mutfağın altında ve avluda yağmur sularıyla depolanan 30'ar tonluk su sarnıçları vardı. Kurak geçen yıllarda su ihtiyacımız İlyas ağa ve Dip Burun'dan karşılanmaktaydı. Adada 100 kadar tavuk, birkaç keçi ve koyun vardı” dedi.
Adadaki fenerin yanması için 'dan yılda dört tüp geldiğini, akşam yakılan tüplerin sabah söndürüldüğünü kaydeden Hasan Poyraz, “1970'li yıllardı, Uğur Dündar ve başka gazeteciler adaya gelip annemle babamı çekti. Annemle babam Hayat mecmuasının kapağında yer aldı. Uğur Dündar da onların yaşantısını filme aldı, televizyonda gösterdi. Babama çektiği filmlerin bir kopyasını göndereceğini söylemişti. Ancak bize ulaşmadı. Babam ve annemin o adadaki ve hayattaki tek görüntüleri onlar. Eğer Uğur Dündar o görüntülerden bir kopyayı bana gönderirse en büyük bayram hediyesini vermiş olur. Çok mutlu olurum” dedi.
Darboğaz Feneri
BAYRAK Adası'nın eski feneri, yarım mil ötesindeki Yunanistan'ın Samos Adası'na bakıyor. Kuşadası Körfezi'nde bayrağımızın dalgalandığı tek Türk adası olan Bayrak Adası, stratejik öneme de sahip olan bir adadır. Dilek Yarımadası'nda bulunan İlyas Ağa Karakolu ile Samos Akra Gatos arasında başlayan ve halk arasında Darboğaz olarak bilinen Dilek Boğazı, yaklaşık 1 mil genişliğinde ve 4 mil uzunluğundadır. En dar yerinde bir kıyıdan diğerine yüzülebilir. Bayrak Adası, Dilek Boğazı'nı tam ortasından ikiye böler.
1960 yılına kadar kademeli olarak birkaç fenercinin görev aldığı Bayrak adası, 1966 Yılında Dilek Yarımadası'nın milli park olmasıyla koruma sınırları içine alındı. 30 dönüm büyüklüğündeki Bayrak Adası'ndaki fenerin yönetimi Kıyı Emniyeti Genel Müdürlüğü'ne bağlı. Bayrak Adası fenercisi Poyraz ailesi bu görevi 20 yıl sürdürdü. 1980’li yıllarda Halil Poyraz emekliye ayrılınca, adadaki fenerciliğe talipli çıkmadı ve mevcut kadro Kuşadası Güvercin Ada Feneri’ne verildi, Bayrak Adası da fenercisiz kaldı. Bayrak Adası feneri günümüzde güneş enerjili ve gün ışığına ayarlı. Bakımını Kuşadası’ndan tekneyle ayda bir Bayrak Adası'na Giden Güvercin Ada fenercisi yapıyor.</TEXT>
</DOC>
