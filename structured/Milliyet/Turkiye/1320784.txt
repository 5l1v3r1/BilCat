<DOC>
<DOCNO> 1320784 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f459359/l/0l0smilliyet0n0btr0c120eyasindaki0ekiz0eav0etufegiyle0ebasindan0evurulup0eoldu0cturkiye0csondakika0c0a20b110b20a10a0c130a92360cdefault0bhtm/story01.htm </URL>
<DATE> 2010/11/02 </DATE>
<TIME> 17:12:24.0 </TIME>
<AUTHOR>  </AUTHOR>
<HEADLINE>
12 ya����ndaki k��z, av t��fe��iyle ba����ndan vurulup ��ld��
</HEADLINE>
<TEXT>KARAMAN’da İlköğretim okulu 7’nci sınıf öğrencisi 12 yaşındaki Nazife Şimşek, odasında av tüfeğiyle başından vurularak öldü. Küçük kızın kazayla kendini vurmuş, ya da intihar etmiş olabileceği belirtildi.Olay, dün saat 17.00 sıralarında Mümine Hatun Mahallesi 1507 numaları sokakta meydana geldi. 33 yaşındaki 2 çocuk annesi ev hanımı Leyla Şimşek oturma odasında televizyon izlediği sırada, kızı Nazife Şimşek ve 6 yaşındaki oğlu B.Ş.’nin odasından patlama sesi duydu. Çocuklarının odasına koşan anne, kızı Nazife’yi kanlar içinde yerde yatarken gördü. Olay yerine çağrılan sağlık görevlileri başından av tüfeğiyle vurulmuş olan Nazife Şimşek’in öldüğünü belirledi. Sinir krizi geçiren Leyla Şimşek, sağlık görevlilerinin müdahalesiyle sakinleştirildi.Leyla Şimşek polise verdiği ifadesinde, “Oğlum ile kızım odalarında idi. Patlama sesi üzerine odayı gittiğimde kızımı kanlar içinde gördüm” dedi. Polis, yaptığı incelemede ruhsatsız av tüfeğinin biskivü fabrikasında çalışan 36 yaşındaki baba Ayhan Şimşek’e ait olduğunu saptadı. Polis, Makbule Orman İlköğretim Okulu 7’nci sınıf öğrencisi Nazife Şimşek’in, av tüfeğiyle kendisi ya da erkek kardeşi oynarken kaza sonucu vurulmuş olabileceği, ya da intihar etmiş olabileceği üzerinde duruyor.Nazife Şimşek’in cenazesi, bugün öğle vakti Yeşil Cami’de kılınan namazdan sonra kent mezarlığında toprağa verildi.</TEXT>
</DOC>
