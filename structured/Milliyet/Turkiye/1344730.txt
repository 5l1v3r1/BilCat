<DOC>
<DOCNO> 1344730 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd8d3ba/l/0l0smilliyet0n0btr0ccan0ebebek0e30e50ekg0edogdu0cturkiye0csondakika0c210b110b20a10a0c13166140cdefault0bhtm/story01.htm </URL>
<DATE> 2010/11/21 </DATE>
<TIME> 19:10:05.0 </TIME>
<AUTHOR>  </AUTHOR>
<HEADLINE>
can bebek 3.5 kg do��du
</HEADLINE>
<TEXT>İZMİR'deki Dokuz Eylül Üniversitesi Rektörü Prof. Dr. Mehmet Füzün'ün, boşanmak için dava açtığı, kendisinden habersiz hamile kaldığını öne sürdüğü eşi Genel Carrahi Uzmanı Dr. Ferda Ulviye Hoşgörler Füzün, doğum yaptı. Rektör Füzün'ün istemediği erkek bebek, 3 kilo 500 gram ağırlığında dünyaya gelirken, ‘Can’ adı verildi.Rektörlüğe atanması dava konusu edilen, akrabaları tarafından, ölen psikiyatri hastası yakınına ‘sağlıklı’ raporu alıp, mirasını vasiyetle kendisine bırakmasını sağlamakla suçlanan Dokuz Eylül Üniversitesi Rektörü Prof. Dr. Mehmet Füzün, geçen nisan ayında da 6 yıllık eşi Suat Seren Göğüs Hastalıkları Hastanesi Başhekim Yardımcısı Ferda Ulviye Hoşgörler Füzün'den, ‘şiddetli geçimsizlik’ sebebiyle boşanmak için dava açtı. Rektör Füzün, eşinin ortak kararları olmadan, kendisinden gizli hamile kaldığını öne sürdü. İzmir 8'inci Aile Mahkemesi'nde görülen dava henüz sonuçlanmadı.DOĞUM YAPTIRektör Füzün'ün boşanma davası açtığı Ferda Ulviye Hoşgörler Füzün, dün saat 10.30'da Dokuz Eylül Üniversitesi Hastanesi'nde sezaryenle bir erkek bebek dünyaya getirdi. Ferda Ulviye Hoşgörler Füzün, 3 kilo 500 gram ağırlığında ve 54 santim olarak dünyaya gelen bebeğine ‘Can’ adını verdi. Rektör Füzün'ün boşanma davası sonrası kendisini hiç arayıp sormadığını dile getiren Ferda Ulviye Hoşgörler Füzün, “Çok kötü zamanlar geçirdik ve bebeğimi sağlıkla kucağıma aldım. Çok mutluyum. O benim canım ve herşeye değer. Çok sağlıklı. Hiçbir problemimiz yok. Gerçek mutluluk bu olsa gerek, çok ama çok mutluyum” dedi.Dokuz Eylül Üniversitesi Rektörü Prof. Dr. Mehmet Füzün, 2008 yılında yapılan seçimde üçüncü sırada yer almasına rağmen Cumhurbaşkanı Abdullah Gül tarafından rektörlüğe atanmıştı. Seçimde birinci sırada yer alan Prof. Dr. Sedef Gidener bu atamanın iptali için dava açmış, ancak sonuç alamamıştı.</TEXT>
</DOC>
