<DOC>
<DOCNO> 1328985 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f65b1b4/l/0l0smilliyet0n0btr0cbu0eihmalin0esonu0efacia0eolabilirdi0cturkiye0csondakika0c0a60b110b20a10a0c1310a9790cdefault0bhtm/story01.htm </URL>
<DATE> 2010/11/06 </DATE>
<TIME> 11:08:54.0 </TIME>
<AUTHOR>  </AUTHOR>
<HEADLINE>
bu ihmalin sonu facia olabilirdi
</HEADLINE>
<TEXT>Ümraniye'de babalarını izlemek için halı sahaya götürülen 2 çocuğun içinde bulunduğu otomobil kayarak 5 metre yükseklikten boşluğa düştü. Çocuklar, şans eseri kazayı hafif sıyrıklarla atlattı.Olay, saat 21.00 sıraları, Çakmak Mahallesi, Dere Sokak üzerinde bulunan halı saha önünde meydana geldi. Patronuna ait Mersedes marka otomobil ile kardeşi ve yeğenleri Ahmet (8) ve Salih Uyar (9)'ı halı sahada maçına götüren Metin Uyar, otomobili park edip maçı izlemeye başladı. Metin Uyar, iki yeğenin otomobilde bırakıp soyunma odasına gitmek için araçtan indi. Bu sırada otomobil kaymaya başladı.Metin Uyar'ın peşinden koşarak yetişmeye çalıştığı, içinde 2 çocuğun bulunduğu otomobil yaklaşık 5 metre yükseklikten boşluğa düştü. Otomobildeki 2 çocuk şans eseri kazayı hafif sıyıklarla atlattı. Olay yerine gelen sağlık ekipleri amcaları Metin Uyar tarafından araçtan çıkarılan Ahmet ve Salih Uyar 'ı Göztepe Eğitim ve Araştırma Hastanesi'ne götürdü.Kazayı hafif sıyrıklarla atlatan Ahmet Uyar, amcasının soyunma odasına gitmek için, el freninin çekmeyi unutarak, otomobilden indiğini ve arka koltuğunda oturdukları aracın bir anda kaymaya başladığını söyledi.AYAK FRENİNE BASTIM OTOMOBİL VİTESTEYDİ Soyunma odasına gitmek için araçtan indiğini ve otomobilin kaymaya başladığını belirten Mehmet Uyar da " Ayak frenine bastım, araçta vitesteydi. Çocuklar mı oynadı? Bilemiyorum. Bağıra çağıra indim aşağıya. Allah'a şükür çocuklara birşey olmadı" diye konuştu. Ahmet ve Salih Uyar kardeşlerin tedavisi devam ediyor. Polisin kaza ile ilgili incelemesi devam ediyor.</TEXT>
</DOC>
