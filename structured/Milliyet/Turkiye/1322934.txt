<DOC>
<DOCNO> 1322934 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4d17a4/l/0l0smilliyet0n0btr0colay0ekaymakama0egorevi0ekotuye0ekullanmaktan0edava0cturkiye0csondakika0c0a30b110b20a10a0c130a96370cdefault0bhtm/story01.htm </URL>
<DATE> 2010/11/03 </DATE>
<TIME> 15:11:54.0 </TIME>
<AUTHOR>  </AUTHOR>
<HEADLINE>
olay kaymakama g��revi k��t��ye kullanmaktan dava
</HEADLINE>
<TEXT>BURSA’nın Mustafakemalpaşa İlçesi’nde Kaymakamlık yaptığı dönemde, oğlunu işe aldırdığı, alkollü olarak kullandığı resmi araçla kaza yapıp, bir kadın ile ilişki kurduğu iddiasıyla Kamu Etik Kurulu tarafından kınama cezasına çarptırılan Sakarya Vali Yardımcısı Adem Saçan hakkında, görev yaptığı süre içersinde usulsüz harcama yaptığı iddiasıyla 3 yıla kadar hapis cezası istemiyle dava açıldı.Mustafakemalpaşa İlçesi’nde kaymakam olarak görev yaptığı 2005-2009 yılları arasında görev yapıp daha sonra Sakarya Vali Yardımcılığı’na atanan Adem Saçan hakkında, 3'üncü Ağır Ceza Mahkemesi’nde, ‘Görevi kötüye kullanmak’ suçlamasıyla dava açıldı. Görev yaptığı dönemde, yetkisini aşarak komisyon kararı olmaksızın afet yönetmeliğine aykırı olarak ödeme yapmak, ilçede düzenlenen briç turnuvasına katılanların ağırlanması, organize edilen iki ayrı yemeğin bedeli olarak 4 ayrı ödeme olmak üzere toplam 8 bin TL harcama yaptığı iddiasıyla dava açıldı.Hakkında 3'üncü Ağır Ceza Mahkemesi’nde 1-3 yıl arası hapis cezası istemiyle dava açılan Adem Saçan’ın yargılanmasına başlandı. Yapılan ilk duruşmaya katılmayan tutuksuz sanık Adem Saçan, talimatla Sakarya Adliyesi'nde verdiği ifadede yöneltilen suçlamaları kabul etmediği öğrenildi. Mahkeme, eksik evrakların tamamlanması, tanıkların dinlenmesi için ileri bir tarihe ertelendi İŞE ALDIRDIĞI OĞLU TARAFINDANDA SUÇLANMIŞTI Kamu Görevlileri Etik Kurulu tarafından, Bursa Mustafakemalpaşa’da kaymakamlık yaptığı dönemde oğlunu işe aldırdığı, bir kadınla ilişki kurduğu ve Kaymakamlığa ait aracı alkollü kullanıp kaza yaptığı iddialarıyla kınama cezası verilen Sakarya Vali Yardımcısı Adem Saçan’ın oğlu Buğra Saçan, kınama cezası verildiği dönemde babası hakkında ağır suçlamalarda bulunmuştu. Babasının annesiyle evliyken, şu anki eşi Burcu Saçan’la 4 yıl ilişkisi olduğunu söyleyen Buğra Saçan, “Kendisinden utanıyorum. Nefretim o ölmeden geçmez” demişti.</TEXT>
</DOC>
