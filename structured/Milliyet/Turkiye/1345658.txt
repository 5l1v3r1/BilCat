<DOC>
<DOCNO> 1345658 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/ff8ae8a/l/0L0Smilliyet0N0Btr0Ckaza0Esonrasi0Einanilmaz0Eolay0E0Cturkiye0Csondakika0C250B110B20A10A0C13182680Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:45.0 </TIME>
<AUTHOR>  </AUTHOR>
<HEADLINE>
Kaza sonrası inanılmaz olay!..
</HEADLINE>
<TEXT>'da, 56 yaşındaki Davut Deniz, bisikletiyle yolun karşısına geçmek istediği sırada bir pazarlama şirketine ait Ahmet Özakay'ın kullandığı minibüsün çarpması sonucu, olay yerinde yaşamını yitirdi. Hafif şekilde yaralanan sürücü Özakay, hastaneye kaldırıldı.

Davut Deniz'in yakınları ve komşuları da, sürücü sandıkları sürücü Özakay'ın iş arkadaşına saldırıp linç etmek istedi. Polis, sürücünün linç edilmeye kalkışılan kişi olmadığını belirtemesi üzerine bu kez de, aynı kıyafetli olduğundan firmanın başka bir çalışanına saldırıldı. Kaza, bugün saat 18.45 sıralarında Merkez Karatay İlçesi Akabe Mahallesi  Caddesi'nde meydana geldi.

Bir şekerleme şirketinde çalışan 4 çocuk babası Davut Deniz, işten çıkıp bisikletiyle eve dönmek üzere yola çıktı. Evine yaklaşıtığı sırada yolun karşısına geçmek isteyen Deniz'e, bir pazarlama şirketine ait Ahmet Özakay'ın kullandığı 42 AEP 53 plakalı minibüs çarptı.

Çarpmanın etkisiyle kontrolden çıkan minibüs, yolun sağında park halindeki 38 yaşındaki Aydın Yunşan'a ait 42 LH 708 plakalı otomobile çarptıktan sonra yolun solundaki kaldırımları aşıp toprak yığınına çarparak durabildi. Aydın Yunaş'a ait otomobilde çarpmanın şiddetiyle yaklaşık 20 metre ileriye fırlayıp, bahçe duvarını yıktı. Kazada, Davut Deniz, olay yerinde yaşamını yitirirken sürücü Ahmet Özakay, hafif şekilde yaralandı. Yaralı Özakay, ambulansla Konya Numune Hastanesi'ne kaldırıldı.

LİNÇ ETMEK İSTEDİLER Davut Deniz'in öldüğünü haber alarak olay yerine gelen yakınları ve komşuları, aracın sürücüsü sandıkları, sürücü Özakay'ın iş arkadaşına saldırmak istedi. Kaçmaya çalışan kişi, toprak yığınında yakalanarak linç edilmek istendi.

Polisin müdahalesiyle linç edilmekten kurtulan kişi, kanlar içinde olay yerinden uzaklaştırılırken, polis öfkeli kalabalığa sürücünün dövülen kişi olmadığını söyledi. Öfkeli kalabalık, bu kez de aynı kıyafetli olduğundan firmanın başka bir çalışanına saldırdı. Polisin müdahalesiyle öfkeli kalabalık sakinleşirken, saldıraya uğrayanlar da uzaklaştırıldı.

‘MİNİBÜS MARKETE GİREBİLİRDİ’ Park halindeki otomobilin sahibi Aydın Yunaş, “Ben otomobilimi yeğenimin çalıştırdığı marketin önüne park edip, markete girdim. O sırada hızla gelen minibüs, yolun karşısına geçmeye çalışan bisikletli Davut Deniz'e çarptı. Ardından benim otomobile çarpıp, yolun solundaki kaldırımları aşıp toprak yığınına çarptı.

Çarpmanın etkisiyle yaklaşık 2 ton olan otomobilim de yaklaşık 20 metre ileriye doğru fırladı. Eğer minibüs, otomobile çarpmasaydı, markete girebilirdi ve o sırada market de kalabalıktı. Çocuklar da vardı. Büyük bir facia meydana gelebilirdi” diye konuştu. Kazayla ilgili soruşturma sürüyor</TEXT>
</DOC>
