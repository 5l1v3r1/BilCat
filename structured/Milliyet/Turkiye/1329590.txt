<DOC>
<DOCNO> 1329590 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f66ebd4/l/0l0smilliyet0n0btr0canten0ekablosuyla0ekendini0easan0eesini0eson0eanda0ekurtardi0cturkiye0csondakika0c0a60b110b20a10a0c13110a610cdefault0bhtm/story01.htm </URL>
<DATE> 2010/11/06 </DATE>
<TIME> 17:09:53.0 </TIME>
<AUTHOR>  </AUTHOR>
<HEADLINE>
anten kablosuyla kendini asan e��ini son anda kurtard��
</HEADLINE>
<TEXT>ESKİŞEHİR’de evi terk eden eşini ikna edemeyince telefonda, “Hakkını helal et” diyen 33 yaşındaki M.Ö., televizyon kablosuyla kendini kalorifer borusuna astı. Alkollü olduğu belirtilen M.Ö., durumdan şüphelenip eve gelen eşi tarafından son anda kurtarılarak hastaneye kaldırıldı.Yeşiltepe Mahallesi Ersöz Sokak’ta dün saat 22.00 sıralarında meydana gelen olayda, Zeynep Ö. geçimsizlik nedeniyle evi terk ederek bir akrabasının yanına gitti. Kısa süre sonra M.Ö., evi terk eden eşini cep telefonundan arayıp “Hakkını helal et” diyerek telefonu kapattı. Eşinin intihar edebileceğini düşünen Zeynep Ö. kısa sonra eve gidince, kapının arkasında kendini televizyon kablosu ile kalorifer borusuna asan eşiyle karşılaştı.Mutfaktan aldığı bıçakla hemen kabloları kesen Zeynep Ö. daha sonra 112 Acil Servis ile 155 Polis İmdat hattını arayarak yardım istedi. Aşırı alkollü olduğu belirtilen M.Ö., olay yerine gelen ambulansla Eskişehir Devlet Hastanesi’ne kaldırılarak tedavi altına alındı. M.Ö.'nün sağlık durumunun iyi olduğu belirtildi.</TEXT>
</DOC>
