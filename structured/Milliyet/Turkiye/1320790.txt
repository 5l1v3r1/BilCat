<DOC>
<DOCNO> 1320790 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f44ec56/l/0l0smilliyet0n0btr0cotogar0ecinayeti0esanigina0e20a0eyil0ehapis0cturkiye0csondakika0c0a20b110b20a10a0c130a920a70cdefault0bhtm/story01.htm </URL>
<DATE> 2010/11/02 </DATE>
<TIME> 17:12:32.0 </TIME>
<AUTHOR>  </AUTHOR>
<HEADLINE>
otogar cinayeti san������na 20 y��l hapis
</HEADLINE>
<TEXT>İZMİT'te sürekli şiddet gördüğü için İstanbul'daki evini çocuğunu da yanına alıp terk ederek memleketi Ağrı'ya giden 19 yıllık eşi Mahkun Unutmaz'ı İzmit'e kadar takip ettiği otobüsün içinde kurşun yağmuruna tutarak öldüren Sezai Unutmaz, 20 yıl ağır hapis cezasına çarptırıldı.Olay, 7 Aralık 2009 tarihinde İzmit'te Şehirlerarası Otübüs Terminali'nde meydana gelmişti. İstanbul'dan Ağrı'ya gitmek üzere hareket eden ve yolcu almak için İzmit'e uğrayan otobüste, Sezai Unutmaz eşi Mahkun Unutmaz’ı kurşun yağmuruna tutarak öldürmüştü. 8 yaşındaki oğlu Vasfican'ın gözleri önünde 19 yıllık eşine kurşun yağdıran Sezai Unutmaz, polis tarafından gözaltına alınmış, çıkarıldığı mahkemece tutuklanmıştı.İzmit 2'nci Ağır Ceza Mahmemesi'nde bir yıla yakın süredir devam eden yargılamalar sonunda, öldürdüğü Mahkun Unutmaz'ın yakınlarının iddiasına göre de eşine sürekli eziyet ettiği öne sürülen Sezai Unutmaz, önce ‘kasten öldürmek’ suçundan ağırlaştırılmnış ömür boyu hapis cezasına çarptırıldı. Ancak mahkeme heyeti bu cezayı, Mahkun Unutmaz'ın daha önce de sık sık evi terketmesi, hakaretlerini ve başka erkeklerle görüşmesini dikkate alıp 20 yıla indirdi.</TEXT>
</DOC>
