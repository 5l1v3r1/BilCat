<DOC>
<DOCNO> 1335561 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/fa05f09/l/0L0Smilliyet0N0Btr0Ccin0Ede0Ecocuklara0Etasmali0Ekoruma0Cturkiye0Csondakika0C140B110B20A10A0C131430A40Cdefault0Bhtm/story01.htm </URL>
<DATE> 2010/11/14 </DATE>
<TIME> 11:08:23.0 </TIME>
<AUTHOR>  </AUTHOR>
<HEADLINE>
Çin'de çocuklara "tasmalı" koruma
</HEADLINE>
<TEXT>Kentin kalabalığında çocukların kaybolmasını engelleyen ve çocuklara daha rahat hareket etmesini sağlayan ürün ’in büyük şehirlerinde ilgi görüyor.

18 aylık kızı olan Vang Song, nüfusu 20 milyonu aşkın Şanghay’da minik kızı Vang Vey’in güvenliği için çocuk tasması kullandığını söyledi.

Çocuk tasması sayesinde kızının farkında olmadığı bir anda gözden kaybolmasının önüne geçtiğini ifade eden anne Vang şunları söyledi.

"Çin’de çoğunlukla nüfusun yoğun olduğu bölgelerde aileler çocuklarının güvenliği için çocuk tasması satın alıyorlar. Çocuğun koltuk altından sırt çantası gibi geçirilen ve 2 metrelik kayışı sayesinde hareket serbestliği sağlayan ürün son derece kullanışlı. Alışveriş sonrası eliniz poşetlerle dolu olduğunda dahi kayışın ucundan tutmanız sayesinde çocuğum yanımdan bir yere ayrılmamış oluyor.".

Çocuk tasmasının fiyatının 224 Yüen (yaklaşık 45 TL) olduğunu belirten Vang, Çin;de birçok ailenin çocuk tasması kullandığını bildirdi.

Çin genelinde uygulanan tek çocuk politikası nedeniyle çocuğuna çok değer verdiğini dile getiren Vang, çocukların "çocuk tasmasına" alışması için birkaç hafta geçmesi gerektiğini söyledi.</TEXT>
</DOC>
