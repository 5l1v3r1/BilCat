<DOC>
<DOCNO> 1323242 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4f8a7c/l/0l0smilliyet0n0btr0cdeprem0eani0ekamerada0e0cturkiye0csondakika0c0a30b110b20a10a0c130a97480cdefault0bhtm/story01.htm </URL>
<DATE> 2010/11/03 </DATE>
<TIME> 17:12:01.0 </TIME>
<AUTHOR>  </AUTHOR>
<HEADLINE>
deprem an�� kamerada!
</HEADLINE>
<TEXT>Deprem anındaki panik bir marketin güvenlik kamerasına böyle yansıdı.EGE Denizi'nde merkez üssü Saroz Körfezi olan Righter ölçeğine göre 5.3 büyüklüğünde deprem meydana geldi. Çanakkale'nin yanı sıra İstanbul ve çevre illerde de hissedilen depremde, can ve mal kaybı yaşanmadı.PROF. DR. ÖVGÜN AHMET ERCAN'DAN AÇIKLAMABoğaziçi Üniversitesi Kandilli Rasathanesi ve Deprem Araştırma Enstitüsü'nün merkez üssünü Saroz Körfezi olarak saptadığı 5.3 büyüklüğündeki deprem, saat 04.51'de meydana gedi. Deprem, başta Çanakkale olmak üzere İstanbul, Balıkesir, Edirne ve Tekirdağ'da da hissedildi.DEPREM PANİĞİ GÜVENLİK KAMERASINDADeprem anı, bir marketin güvenlik kameralarına yansıdı. Atatürk Caddesi üzerinde bulunan ve 24 saat açık olan Usumi marketin güvenlik kamerasının kaydettiği görüntülerde, deprem sırasında kasada oturan kasiyerin, ardından temizlik yapan market çalışanının ve diğer görevlilerin panikle kaçışları görülüyor. Daha sonra da marketin raflarındaki ürünler devriliyor.İşletme sahiplerinden Engin Usumi, ``Birçok deprem anı güvenlik kamerasına yansıdı. Ancak çalışanlarımızın bu denli paniğe kapıldığı bir deprem olmamıştı' dedi.Vatandaşlar sarsıntıyı uykuda hissederken, birçoğu 155 Polis imdat telefonunu adeta kilitledi.Bu sabah saat 04.51'de meydana gelen deprem başta Çanakkale olmak üzere pek çok il de hissedildi. Depremde herhangi bir can ve mal kaybı yaşanmadı. Çanakkale Emniyet Müdürlüğü Haber Merkezi, depremin ardından tüm ilçelerle irtibat kurarak, olası bir yaralanma yada yıkım olup olmadığını sorguladı. Vatandaşlar da özellikle polisten bilgi almak isteyince 155 Polis İmdat telefonu bir süre kilitlendi.Çanakkale Onsekiz Mart Üniversitesi (ÇOMÜ) Jeoloji Mühendisliği Bölüm Başkanı Prof. Dr. Salih Zeki Tutkun, depremin Saros fayından kaynaklandığını belirtti. Tutkun, ``Müstakil bir deprem olduğu için, bu sarsıntının başka fay hatlarını etkileyeceğini söylemek doğru olmaz. Her zaman olduğu gibi, bölgenin sismik aktif bir bölge olmasından kaynaklanan bir sarsıntı. Vatandaşlarımızın bilmesi gereken, bölge deprem bölgesi. Her an bu sarsıntıların olması muhtemel. Bu depremin artçıları gün içinde devam edecek. Ancak bu sarsıntıları biz hissetmeyeceğiz. Kaldı ki, depremin oluş saatinden sonra iki artçı yaşandı bile' dedi.29 EKİM'DEN BUYANA DEPREMLER VARÇan İlçesi´ne bağlı Etiler Köyü ve Gökçeada ilçelerinde 29 Ekim gününden bu yana yaklaşık 30 sarsıntının yaşandığını anlatan Prof. Dr. Tutkun, ``Küçük ölçekteki bu sarsıntılar, bölgedeki sismik aktivitenin yeni bir göstergesi değil. Bu depremler gün içinde zaman zaman onlarca kez gerçekleşiyor. Biz bunların birçoğunu hissetmiyoruz' dedi.HAYAT NORMALE DÖNDÜÇanakkalelileri uykudan uyandıran ve yaklaşık 15 saniye süren Saros depreminin ardından, vatandaşlar uyku sersemliği ile ne yapacaklarını bilemedi. Depremi hisseden vatandaşların evlerinin ışıkları, gün ışıyıncaya kadar yandı. Sabah ise hayat normale döndü ve vatandaşlar işlerine, öğrenciler okullarına gitmek üzere evlerinden ayrıldıİŞTE O AN:</TEXT>
</DOC>
