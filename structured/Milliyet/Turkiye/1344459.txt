<DOC>
<DOCNO> 1344459 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd784e8/l/0l0smilliyet0n0btr0celde0ekalan0eanguslar0ekesilecek0cturkiye0csondakika0c210b110b20a10a0c13165720cdefault0bhtm/story01.htm </URL>
<DATE> 2010/11/21 </DATE>
<TIME> 15:09:38.0 </TIME>
<AUTHOR>  </AUTHOR>
<HEADLINE>
elde kalan anguslar kesilecek
</HEADLINE>
<TEXT>TARIM ve Köy İşleri Bakanlığı, Kurban Bayramı için Trakya'da satılması için ithal edilen Angus cinsi büyükbaş hayvanlardan satılamayan 3 bin 500'ü, kesim için kamyonlarla Et ve Balık Kurumu Adapazarı Kombinası'na getirildi.Et ve Balık Kurumu Kombinası bahçesinde bekletilen Angus'ların görüntülenmesine yetkililer tarafından izin verilmedi. Kurban Bayramı'nda satılmak için ithal edilen Angus cinsi büyükbaş hayvanlardan satılmayanları, Kırklareli'nin Lüleburgaz İlçesi'ndeki Et ve Balık Kurumu'na ait çiftlikten Kurban Bayramı'nın 3'üncü gününden itibaren kamyonlarla Adapazarı'ndaki kombinaya getirilmeye başlandı.Üç gün süren sevkiyatta EBK kombinasının bahçesi Anguslarla doldu. Angusları görüntülemek için kombinaya giden habercilere, kombinanın özel güvenliği “Talimat var, çekim yapılmayacak” diyerek engel oldu.Trakya bölgesinden kombinaya getirilen 3 bin 500 Angus'un Pazartesi gününden itibaren kesilerek İstanbul başta olmak üzere Marmara Bölgesi'ndeki marketlere gönderileceği belirtildi. Angusların kesiminin bir hafta süreceği belirtildi.</TEXT>
</DOC>
