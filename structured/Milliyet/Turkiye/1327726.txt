<DOC>
<DOCNO> 1327726 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f608bdc/l/0l0smilliyet0n0btr0cminibuste0ecep0etelefonuyla0eetek0ealti0etacize0egozalti0cturkiye0csondakika0c0a50b110b20a10a0c1310a6740cdefault0bhtm/story01.htm </URL>
<DATE> 2010/11/05 </DATE>
<TIME> 17:16:34.0 </TIME>
<AUTHOR>  </AUTHOR>
<HEADLINE>
minib��ste cep telefonuyla etek alt�� tacize g��zalt��
</HEADLINE>
<TEXT>MANİSA'da, minibüste yanına oturduğu lise öğrencisinin cep telefonuyla etek altı görüntüsünü çekerek tacizde bulunduğu ileri sürülen 36 yaşındaki M.B. gözaltına alındı.Güzelyurt Mahallesi'nde oturan Dündar Çiloğlu Anadolu Lisesi son sınıf öğrencisi 16 yaşındaki Y.K., dün saat 08.00 sıralarında okuluna gitmek üzere Kuşlubahçe- Yeni Manisa hattında sefer yapan 45 D 215 plakalı minibüse bindi. Y.K., minibüste kitaplarını çıkartarak, ders çalışmaya başladı. Bu sırada yanına oturan M.B., “İsterseniz kucağınızdaki kitaplarınızı bana verin. Daha rahat ders çalışırsınız” dedi. Y.K., M.B.'nin bu isteğini geri çevirdi. Bir süre sonra iddiaya göre, bilerek cep telefonunu yere düşüren M.B., almak için eğildiğinde bir flaş patladı. Y.K., M.B.'nin cep telefonuyla kendisinin etek altını görüntülediğini fark edip, “Sapık var. Kurtarın beni” diye bağırmaya başladı.ŞOFÖR, POLİSE TESLİM ETTİ Bunun üzerine minibüs şoförü Ali Çalışkan, hiçbir yolcuyu indirmeyip, güzergahının dışına çıkarak Karaköy semtindeki Şehit Öztürk Polis Merkezi'ne gitti. Polis merkezinin önünde geldiklerinde Y.K.'den olayı dinleyen Çalışkan, M.B.'yi polise teslim etti. Çalışkan, genç kızın babasına da telefon edip, durumu bildirdi.Polis, genç kız ve ailesinin şikayeti üzerine evli, 2 çocuk babası M.B.'yi gözaltına aldı. Şüpheli, polisteki sorgusunda kötü bir niyeti olmadığını ileri sürerek, “Telefonu dün almıştım. Birkaç deneme çekimi yaptım. Zaten görüntüleri silecektim” dedi. İşlemlerinin ardından adliyeye sevk edilen M.B. tutuksuz yargılanmak üzere serbest bırakıldı.Minibüs şoförü Çalışkan, kendisinin yerinde kim olsa aynı şeyi yapacağını belirterek, “Bu insanlık görevimiz. Hepimizin annesi, kardeşi, kızı var. Umarım bu kişi, hak ettiği cezayı alır” dedi.</TEXT>
</DOC>
