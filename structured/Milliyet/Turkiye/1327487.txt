<DOC>
<DOCNO> 1327487 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f600518/l/0l0smilliyet0n0btr0cesini0eoldurdugunu0ekizina0etelefon0eedip0esoyledi0cturkiye0csondakika0c0a50b110b20a10a0c1310a6640cdefault0bhtm/story01.htm </URL>
<DATE> 2010/11/05 </DATE>
<TIME> 15:13:21.0 </TIME>
<AUTHOR>  </AUTHOR>
<HEADLINE>
e��ini ��ld��rd������n�� k��z��na telefon edip s��yledi
</HEADLINE>
<TEXT>ADANA'da geçen Haziran ayında, 22 yıllık eşi 50 yaşındaki Fayike Yılmaz'ı tabancayla çenesinden kurşunlayarak öldüren tüp gaz bayi 50 yaşındaki Hacı Ali Yılmaz'ın, olayın ardından önce polisi arayıp cinayeti bildirdiği, sonra da 112 Acil Servisi'nde çalışan kızını arayarak “Annene sıktım” dediği ortaya çıktı.Olay, 22 Haziran’da Meydan Mahallesi 39033 Sokak'taki 1 numaralı evde, saat 07.00 sıralarında meydana geldi. 4 yıldır şiddetli geçimsizlik yüzünden aynı evde farklı odalarda kalan Hacı Ali Yılmaz ile eşi 3 çocuk annesi Fayike Yılmaz, sabah kalktıklarında ‘uyandırma’ yüzünden tartıştı. Hacı Ali Yılmaz,“"Neden beni uyandırmadın?” diyen eşine, “Sen her gün kalkmıyordun, hayırdır bir işin mi var?” dedi. Eşi Fayike’nin de kızdırmak için “Sevgilimle buluşacağım” demesine sinirlenen Hacı Ali Yılmaz, bulundurma ruhsatlı tabancayla Fayike Yılmaz'a 2 el ateş etti. Çenesinden kurşunlanan Fayike Yılmaz olay yerinde öldü, öfkeli koca cinayetin ardından, polisi arayarak olayı bildirdi.‘Eşini kasten öldürmek’ suçundan hakkında ağırlaştırılmış ömür boyu hapis cezası istemiyle dava açılan tutuklu sanık Hacı Ali Yılmaz, Adana 3'üncü Ağır Ceza Mahkemesi’nde hakim karşısına çıktı. Eşinin sabah kendisini uyandırmasını istemesine rağmen uyandırmadığını belirten Hacı Ali Yılmaz, neden uyandırmadığını sorduğunda eşinin, “Sevgilimle buluşacağım” dediğini ileri sürdü. Yılmaz, “Ben seslenmedim. Şekerimi ölçtüğümde 234 çıkmıştı. ‘Sana bulaşmak istemiyorum’ dedim. Bana ‘Sende namus şeref mi var, sen namussuzsun, şerefsizsin, o.... çocuğu’ dedi. Ben de ondan sonrasını hatırlamıyorum. Silah sesini bile duymadım. Kendime geldiğimde silah elimdeydi” dedi.‘HAKKIM HELAL OLSUN’ Olayın ardından önce polisi arayıp eşini vurduğunu ve ambulans göndermelerini söylediğini ifade eden Hacı Ali Yılmaz, “Sonra kızım Duygu'yu aradım. Olayı anlattım. ‘Hakkını helal et’ dedim” diye konuştu.Sanık Yılmaz'ın 112 Acil Servis'te çalışan kızı Duygu Kutan ise “Olay günü babam beni aradı. ‘Annene sıktım’ dedi. Ben tam anlayamadım. ‘Polisi, 112'yi de aradım’ deyince silah sıktığını anladım. Neresine sıktığını, ne yaptığını sordum. Telefonu anneme vermesini söyledim. ‘Ben dışarıdayım, hatırlamıyorum’ dedi. Sonra da ‘Hakkım helal olsun’ dedi” diye ifade verirken babasından şikayetçi olmadığını söyledi.Mahkeme heyeti, dosyadaki eksiklerin tamamlanması için duruşmayı erteledi.</TEXT>
</DOC>
