<DOC>
<DOCNO> 1322933 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4d17a6/l/0l0smilliyet0n0btr0ckpss0esinavi0esorulari0edegisti0esure0ekisaldi0cturkiye0csondakika0c0a30b110b20a10a0c130a96340cdefault0bhtm/story01.htm </URL>
<DATE> 2010/11/03 </DATE>
<TIME> 15:11:53.0 </TIME>
<AUTHOR>  </AUTHOR>
<HEADLINE>
kpss s��nav�� sorular�� de��i��ti s��re k��sald��
</HEADLINE>
<TEXT>’da gerçekleştirilecek sınav için adayların sınav yeri ataması yeniden yapılmayacak ve yeni bir Sınava Giriş ve Kimlik Belgesi gönderilmeyecek. Adaylar 28 Kasım 2010 tarihinde gerçekleştirilecek sınava, daha önce adreslerine gönderilen sınav tarihi olarak 26 Eylül 2010 gösteren Sınava Giriş ve Kimlik Belgeleri ile girecekler.-"ESKİ UYARILAR GEÇERLİLİĞİNİ YİTİRDİ"-Adaylara gönderilen sınava giriş ve kimlik belgelerinin arka yüzündeki uyarı bilgilerinin alınan güvenlik tedbirleri nedeniyle geçerliğini yitirdiği belirtilen açıklamada sınav güvenliği için uyarılarda bulunuldu. KPSS’ye girecek adayların uyması gereken kurallar şöyle belirtildi:"ÖSYM tarafından bütün adaylar için kalem, silgi, şekerleme ve peçete temin edileceğinden adayların sınava kalem, silgi, kalemtıraş, yiyecek içecek, kol ya da cep saati getirmemeleri gerekmektedir. Adaylar sınava sadece, Sınava Giriş ve Kimlik Belgelerinin aslını, özel kimlik belgelerini (nüfus cüzdanı veya pasaport) ve bir vesikalık fotoğraflarını getireceklerdir. Sınav güvenliği açısından adayların sınava gelirken bu belgelerinin dışında herhangi bir eşyayı sınav binalarına getirmemeleri önemle hatırlatılır. Sınav binalarında hiçbir eşya emanete alınmayacaktır. Sınav güvenliği ile ilgili bütün ÖSYM duyuruları bu sınavda da geçerli olacaktır. Güvenlik tedbirleri kapsamında yada her türlü diğer nedenlerle ÖSYM’ye iletilecek sağlık raporları için son başvuru tarihi 24 Kasım 2010 Çarşamba günü mesai bitimine kadardır. Bu tarihten sonra ÖSYM’ye erişecek raporlar değerlendirmeye alınmayacaktır."Sınava giriş ve kimlik belgesi eline geçmeyen veya kaybeden adaylar sınavın yapılacağı hafta içerisinde ÖSYM Sınav Merkezi Yöneticilikleri ile ÖSYM Bürolarından belgelerini ücretsiz olarak yeniden edinebilecekler.</TEXT>
</DOC>
