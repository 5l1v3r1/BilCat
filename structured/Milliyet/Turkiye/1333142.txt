<DOC>
<DOCNO> 1333142 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f832595/l/0L0Smilliyet0N0Btr0C0Edusunen0Ekurbaliktan0Euzak0Edurun0E0Cturkiye0Csondakika0C10A0B110B20A10A0C13126650Cdefault0Bhtm/story01.htm </URL>
<DATE> 2010/11/10 </DATE>
<TIME> 13:42:53.0 </TIME>
<AUTHOR>  </AUTHOR>
<HEADLINE>
"Düşünen kurbalıktan uzak durun"
</HEADLINE>
<TEXT>Satıl, ’nın yaklaşması nedeniyle vatandaşın kurbanlık hayvan ihtiyacını karşılama telaşı yaşadığını belirterek, kurbanlık olarak satın alınacak hayvanın öncelikle "kurban olarak kesilmeye uygun" olması gerektiğini belirtti.

Kurbanlık olarak satın alınacak hayvanın öncelikle sağlıklı olması gerektiğini, hayvanın sağlıklı olup olmadığının da ancak veterinerin yapacağı sağlık muayenesiyle anlaşılabileceğini kaydeden Satıl, bu nedenle  olmayan hayvanların satın alınmamasını istedi.

Satıl, kurbanlık satın alacak kişinin, dikkatlice yapacağı göz muayenesiyle de satın almayı düşündüğü hayvanın sağlıklı olup olmadığına ilişkin bilgi sahibi olabileceğine dikkati çekerek, şöyle konuştu.

"Örneğin kurbanlık seçerken düşünen, yere bakan, çevresiyle ilgisiz hayvanlardan uzak durulmalı. Bu davranışlar hayvanın sağlıklı olmadığına ilişkin işaretlerdir. Çünkü, sağlıklı hayvan başını dik tutar, el ile kontrol edilmek istendiğinde tepki verir, hareketlidir. Tüyleri karışmış, kirli, ağzından ya da burnunda akıntı olan hayvanlar enfeksiyonlu ya da parazitli olduğu akla getirilmeli. Bu hayvanlar kurbanlık olarak satın alınmamalı, satın alınmış ise mutlaka bir veterinere kontrol ettirilmeli."

’NİN KURBANLIK STANDARTLARI

TSE  Bölge Müdürü Mustafa Derecik, enstitülerinin kurbanlık hayvan satın alacaklar için yol gösterici olabilecek "TS 384", "TS 386" ve "TS 383" adında 3 standardının olduğunu belirtti.

"TS 384’e uygun koyun", "TS 386’ya uygun keçi" ve "TS 383’e uygun sığır" satın alınmasını öneren Derecik, kurbanlık standartlarının hayvanların adaleleri, butları, vücut çıkıntıları, boyun vücut bağlantıları, karın sarkma durumlarını esas aldığını belirtti.

Derecik, şunları kaydetti.

"İki gözü ya da bir gözü kör olan, dişlerinin çoğu düşmüş, kulakları kesilmiş, boynuzlarından biri ya da ikisi kökünden kırılmış, kulağının ya da kuyruğunun yarısından fazlası ya da memelerinin başları kopmuş olan hayvanların kurbanlık olmaz.

Ayrıca kurban olarak koyun, keçi, deve ve sığır kesilebilir. Manda da sığır cinsinden sayılıyor. Kurban kesilecek koyun ve keçi bir yaşını bitirmiş olmalı. Koyun 7-8 aylık olduğu halde bir yaşında imiş gibi gösterişli ise kurban olarak kesilebilir. Kurbanlık sığır ise 2 yaşını bitirmiş olmalı."

Derecik, ayakta duramayacak kadar zayıf, ayağını basıp kesileceği yere kadar gidemeyecek kadar topal ve hasta olduğu her halinden belli olan hayvanların kurban kesilemeyeceğini sözlerine ekledi.</TEXT>
</DOC>
