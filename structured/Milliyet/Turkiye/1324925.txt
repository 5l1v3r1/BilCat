<DOC>
<DOCNO> 1324925 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f55f6df/l/0L0Smilliyet0N0Btr0Cemniyet0Emudurunun0Etelefonuna0Ekontur0Edolandiricilarindan0Emesaj0Cturkiye0Csondakika0C0A40B110B20A10A0C1310A10A60Cdefault0Bhtm/story01.htm </URL>
<DATE> 2010/11/04 </DATE>
<TIME> 13:11:38.0 </TIME>
<AUTHOR>  </AUTHOR>
<HEADLINE>
Emniyet Müdürünün telefonuna kontür dolandırıcılarından mesaj
</HEADLINE>
<TEXT>Etkinliğe katılan Emniyet Müdürü Kesmez, etkinlik öncesinde gazetecilere yaptığı açıklamada, kontör dolandırıcılına dikkati çekerek, kendisine gönderilen cep telefonu mesajında "bir içecek firmasının düzenlediği kampanya kapsamındaki çekilişte 10 bin lira kazandığı"nın yazdığını söyledi.

Mesajda ödülle ilgili bilgi alınması için verilen iki numara olduğunu belirten Kesmez, mesajın gönderen bölümünde ise içecek firmasının adı ile bir sinema oyuncusunun isminin yazdığını, numaranın  44 ile  başladığını ifade etti.

Her iki numarayı gazetecilerin yanında arayan Kesmez, yanıt verilmemesi üzerine, "Bana attığınız mesajda 10 bin lira kazandığımızı belirtmişsiniz. Onun için aradım. Ararsanız bu parayı alacağımı öğrenmek istiyorum" diye sesli mesaj bıraktı.

Böyle  olaylarında mesaj gönderilmesinden bir gün sonra hattın kapatıldığını ifade eden Kesmez, şöyle konuştu.

"Mesaj çok yoğun olduğum bir gün geldiği için hemen arayamadım. Bu şekilde dolandırılan çok kişi var. Bize de günde birkaç başvuru oluyor.  bu konuda bilinçlendirme kampanyaları yaptı. İçecek firması tarafından böyle bir kampanya zamanında yapılmış, vatandaşımız da bunlar halen devam ediyor sanıyor. Vatandaşların bu kişilere kanmaması lazım. Değişik örgütlerin, askerlerin veya savcıların ismi kullanılarak  yapmaya çalışıyorlar. Bu kampanyalara kanılmaması lazım."

Kesmez, mesajı gönderen kişilerin tespiti konusundaki soru üzerine de "Şu an gerçekleşmiş bir konu yok. Karşı tarafın teşebbüsü var ama meydana gelmiş bir şey yok" dedi</TEXT>
</DOC>
