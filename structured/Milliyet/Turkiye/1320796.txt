<DOC>
<DOCNO> 1320796 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f44a562/l/0l0smilliyet0n0btr0cbaskentte0eisadamina0eakil0ealmaz0eiskence0cturkiye0csondakika0c0a20b110b20a10a0c130a91920cdefault0bhtm/story01.htm </URL>
<DATE> 2010/11/02 </DATE>
<TIME> 17:12:39.0 </TIME>
<AUTHOR>  </AUTHOR>
<HEADLINE>
ba��kentte i��adam��na ak��l almaz i��kence
</HEADLINE>
<TEXT> Ankara'da bir iş adamını kaçırarak zorla senet imzalatan, soyup yatakta yanına bıraktıkları 16 yaşındaki bir erkek çocuğu ile çıplak fotoğraflarını çekerek tehdit eden şebekeye polis baskın yaptı. Özel Harekat ekiplerinin de destek verdiği gece yarısı operasyonunda 5 kişi yakalanırken, bir kişi ise kayıplara karıştı.ÇİFTLİĞİNİ SATMAK İSTEDİ, BAŞINA GELMEDİK KALMADI Ankaralı iş adamı C.A., özel bir bankanın yaptığı ihaleye girerek Akyurt İlçesi'nde bir çiftlik satın aldı. İşadamı C.A., bundan 2.5 ay önce de aldığı çiftliği satışa çıkarttı. Gazetelere de ilan veren C.A. ile bağlantı kuran Ayhan Ö. ile imam nikahlı eşi Gulizar T., çiftliği gezdikten sonra patronlarının burayı satın almak istediğini söyleyerek ayrıldılar. Ardından Ayhan Ö. ile Gülizar T., işadamı C.A.'yı bir hafta sonra arayıp, patronlarının çiftliği alacağını belirterek buluşmak istediklerini söylediler. Bunun üzerine işadamı C.A., Ayhan Ö. ve Gülizar T. ile Samsun yolunda bir benzinlikte buluştur.TEHDİT-ŞANTAJ-DAYAK Ayhan Ö. ile Gülizar T. buluştukları işadamı C.A.'yı otomobiile alarak Mamak İlçesi Kayaş semtinde Sedat T., Hakan A. ve Kemal D.'nin bulunduğu bir gecekonduya götürdüler. Burada işadamına işkence yapan zanlılar, ayrıca 3 adet 200 bin ve bir adet de 50 bin TL'lik olmak üzere toplam 650 bin TL'lik senet imzalattılar. Zanlılar, silah zoruyla ve şiddet uygulayarak senet imzalattıkları işadamından ayrıca çiftliğin satışını da vermesini istediler.ÇIPLAK ŞANTAJ Zanlılar, daha sonra ellerini kelepçeledikleri işadamının elbiselerini de çıkartarak çıplak bir şekilde yatağa soktular. Ardından da Gülizar T.'nin 16 yaşındaki erkek yeğeni O.İ.'yi de gecekonduya getiren zanlılar çocuğu da çıplak bir şekilde yataktaki işadamının yanına soktular. İşadamı C. A ile 16 yaşındaki O.İ.'ye baskı yapan zanlılar, değişik pozisyonlarda çıplak fotoğraflarını çektiler. Zanlılar daha sonra zorla senet imzalattıkları, çıplak fotoğraflarını çektikleri ve şiddet uyguladıkları işadamı C.A., akşam saatlerinde perişan bir halde Samsun Yolu kenarına bıraktılar.NEFES KESEN OPERASYON İşadamı C.A., yolda geçen bir sürücünün yardımıyla Polis Merkezi'ne giderek başından geçenleri anlattı. Bunun üzerine Asayiş ve Özel Hareket Şube Müdürlüğü'ne bağlı ekipleri harekete geçti. Ekipler, önceden belirledikleri 2 ayrı adrese gece yarısı eş zamanlı operasyon yaptı. Operasyonda zanlılardan Halit T., Ayhan Ö., Gülizar T., Hakan A. ve Kemal D. gözaltına alınırken, Sedat T. ise bahsedilen adreslerde bulunamadı.ÇİFTLİĞİNİ HACİZLE KAYBEDEN KİŞİ YAPMIŞ İş adamı C.A.'nın kaçırılması planının ise çiftliğin ilk sahibi olan Halit T'nin planladığı öğrenildi. Banka kredisiyle çiftliği alan Halit T., bu borcunu ödemeyince banka çiftliğe el koydu. Ardından da bankanın ihaleye çıkarttığı çiftliği işadamı C.A.'nın satın aldığı ve bunu hazmedemeyen Halit T.'nin, zanlılarla bağlantı kurarak böyle bir planı devreye soktuğu kaydedildi.Gözaltına alınan 5 zanlı da Emniyetteki ifadelerinin ardından çıkarıldıkları mahkemece tutuklanarak cezaevine gönderildi.</TEXT>
</DOC>
