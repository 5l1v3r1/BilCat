<DOC>
<DOCNO> 1342445 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fcd8fab/l/0l0smilliyet0n0btr0cguvercin0etartismasi0ecinayetle0ebitti0cturkiye0csondakika0c190b110b20a10a0c13160a0a10cdefault0bhtm/story01.htm </URL>
<DATE> 2010/11/19 </DATE>
<TIME> 21:10:35.0 </TIME>
<AUTHOR>  </AUTHOR>
<HEADLINE>
g��vercin tart����mas�� cinayetle bitti
</HEADLINE>
<TEXT>GAZİANTEP’in Nizip İlçesi’nde 15 yaşındaki A.K., beslediği güvercini yakalayıp vermeyen komşusu 19 yaşındaki Behlül Kökmen’i bıçaklayarak öldürdü.Fevkani Mahallesi Yukarıoba Sokak’ta öğle saatlerinde meydana gelen olayda, A.K. evlerinin terasında beslediği güvercinleri uçurdu. Güvercinlerden biri aynı sokaktaki Behlül Kökmen’in damına kondu. Behlül Kökmen, güvercini yakaladı. Bunu fark eden A.K., komşusu Behlül Kökmen’den güvercini istemek için sokağa çağırdı. Behlül Kökmen’den olumsuz yanıt alan A.K. üzerinde taşıdığı bıçağı çekip, genci vücudunun çeşitli yerlerinden yaraladı. Kanlar içinde kalan Behlül Kökmen, yakınları tarafından Nizip Devlet Hastanesi Mehmet Cankesen Acil Ünitesi’ne götürüldü. İlk tedavisinin ardından Gaziantep Avukat Cengiz Gökçek Devlet Hastanesi’ne sevk edilen Behlül Kökmen, tüm müdahalelere rağmen kurtarılamadı.Polis, katil şüphelisi A.K.’yı evinde yakalayıp, gözaltına aldı. Behlül Kökmen’in ölüm haberini alan yakınları, A.K.’nın evine saldırdı. Polis ekipleri ölen kişinin yakınlarını evden uzaklaştırırken sokakta güvenlik önlemleri aldı. Olayla ilgili soruşturma sürüyor.</TEXT>
</DOC>
