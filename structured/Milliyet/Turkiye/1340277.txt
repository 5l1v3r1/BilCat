<DOC>
<DOCNO> 1340277 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc16684/l/0l0smilliyet0n0btr0chacilarin0edonusu0ebasliyor0cturkiye0csondakika0c180b110b20a10a0c13156160cdefault0bhtm/story01.htm </URL>
<DATE> 2010/11/18 </DATE>
<TIME> 11:08:03.0 </TIME>
<AUTHOR>  </AUTHOR>
<HEADLINE>
hac��lar��n d��n������ ba��l��yor
</HEADLINE>
<TEXT>Türk Hava Yolları (THY) tarafından Suudi Arabistan’a götürülen hacıların dönüşü, 20 Kasım Cumartesi günü başlayacak.THY’den yapılan açıklamada, THY’nin 9 Ekim 2010 tarihinde başladığı hac seferlerinde, Türkiye’den Cidde ve Medine’ye karşılıklı olarak toplam 560 sefer gerçekleştirildiği belirtildi.THY’nin bu yıl Türkiye’den 55 bin, yurt dışından 45 bin olmak üzere kutsal topraklara 100 bine yakın hacı adayını taşıdığı kaydedilen açıklamada, hacıların dönüş seferlerinin 20 Kasım Cumartesi günü başlayıp, 20 Aralık 2010 tarihine kadar devam edeceği bildirildi.Açıklamada, THY’nin Suudi Arabistan’a hac seferlerinin, yurt içinden Adana, Ankara, Antalya, Dalaman, Erzurum, İstanbul (Atatürk ve Sabiha Gökçen), İzmir, Kayseri, Konya, Samsun, Bursa, Şanlıurfa, Trabzon, Denizli, Diyarbakır, Elazığ, Gaziantep, Hatay, Sivas, Malatya, Muş, Merzifon’dan, yurt dışından da Almanya, Fransa, Belçika, İsviçre, Avusturya başta olmak üzere birçok yabancı ülkeden gerçekleştirildiği bilgisine yer verildi.</TEXT>
</DOC>
