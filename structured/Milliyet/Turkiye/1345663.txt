<DOC>
<DOCNO> 1345663 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/ff9ac7f/l/0L0Smilliyet0N0Btr0Ckuzu0Eboynuzuyla0Edogdu0Cturkiye0Csondakika0C250B110B20A10A0C13183240Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:45.0 </TIME>
<AUTHOR>  </AUTHOR>
<HEADLINE>
Kuzu boynuzuyla doğdu
</HEADLINE>
<TEXT>’nın Beyşehir ilçesine bağlı  köyünde bir kuzunun alışık olunmayan şekilde boynuzlarıyla dünyaya gelmesi herkesi şaşırttı.

Gönen Köyü Muhtarı Mehmet Ali Gökler, AA muhabirine yaptığı açıklamada, köylerinde istihdam yaratmak için köylülerle örnek bir işbirliği gerçekleştirip, aralarında topladıkları 400 bin lira ile hayvan yetiştiriciliği işine girdiklerini söyledi.

Bir yıl önce başladıkları  projesi kapsamında köyün karşı tepesine modern bir ağıl inşa ettiklerini ifade eden Gökler, "Gerek köyde gerekse başka kentler ve yurt dışında yaşayan hemşehrilerimizin güvenini boşa çıkarmayarak, sakız, merinos, tahirova cinsi 400 anaç koyunla başladığımız bu işte bir yıl içinde çok başarılı sonuçlar aldık" dedi.

Kuzuların doğmaya devam ettiğini ve şu ana kadar 200’e yakın kuzunun dünyaya geldiğini ifade eden Gökler, şunları kaydetti: "Büyük bir gönül birliği ve heyecan içinde yürüttüğümüz bu projede bir de sürprizle karşılaştık. Dün diğer kuzulardan yaklaşık iki kat iriliğe sahip bir kuzumuz doğdu ve boynuzlu olarak dünyaya geldi. Bu durumun çok nadir görülen ve halk arasında bereketi simgeleyen bir durum olduğunu öğrendik. Bu projede doğan ilk ilk kuzumuza ’Bereket’ ismini vermiştik, bu son doğan boynuzlu ve iri erkek kuzuya ise ’Topaç’ adını verdik. Topaç’ın başarıyla yürüyen hayvancılık projemize şans ve bereket getireceğine inanıyoruz. Amacımız, bölgede kekikli dağlarda yayıltarak beslediğimiz bu koyunlarda anaç hayvan sayısını 2 yıl içinde bine çıkarmayı hedefliyoruz. Bizim için bir rüya olan ancak başarıyla gerçekleştirdiğimiz bu projenin tüm bölge köylülerine örnek olmasını da diliyoruz." Beyşehir Tarım İlçe Müdürü Veteriner Hekim Nurettin  ise kuzunun boynuzlu doğmasının normal bir durum olmadığını, bunun bir "anomali" olduğunu belirtti.

Karşıyaka, "Ben daha önce böyle bir durumla hiç karşılaşmadım, boynuzlu doğan bir kuzu görmedim. Her zaman olan bir şey değil. Bu kuzunun iriliği de normal değil. Annenin iyi bakım görmesiyle kuzu iri olmaz, irilik de bir anomali olabilir. Kuzu sağlıklı görünüyor, yaşamını sağlıklı olarak sürdürebilir. Her zaman karşılaşılabilecek bir şey değil" diye konuştu.</TEXT>
</DOC>
