<DOC>
<DOCNO> 1329194 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f662808/l/0l0smilliyet0n0btr0ckizinin0eonunde0eesinin0esevgilisini0eoldurdu0cturkiye0csondakika0c0a60b110b20a10a0c13110a30a0cdefault0bhtm/story01.htm </URL>
<DATE> 2010/11/06 </DATE>
<TIME> 13:08:55.0 </TIME>
<AUTHOR>  </AUTHOR>
<HEADLINE>
k��z��n��n ��n��nde e��inin sevgilisini ��ld��rd��
</HEADLINE>
<TEXT>KONYA'da 30 yaşındaki Durmuş Ali Çelik, evlenip boşandıktan sonra birlikte yaşamaya başladığı 20 yaşındaki Hasret Şimşek ile evde konuşurken yakaladığı 28 yaşındaki Ahmet Özden'i bıçaklayarak öldürdü.Olay, Meram İlçesi Uluırmak Ali Hoca Mahallesi'nde saat 24.00 sıralarında meydana geldi. Tarım ürünleri malzemesi satan 30 yaşındaki Durmuş Ali Çelik iş yerini kapattıktan sonra evine gitti. Evlenip boşandıktan sonra birlikte yaşamaya başladığı Hasret Şimşek ile yemek yiyen Durmuş Ali Çelik daha sonra kahvehayeye gitmek üzere evden ayrıldı. Durmuş Ali Çelik'in evden ayrılmasının ardından Hasret Şimşek mandıracılık yapan arkadaşı Ahmet Özden'e cep telefonu ile 'Kocam gitti gel' şeklinde mesaj atarak eve çağırdı. Şimşek ve Özden evde konuşurken, bu sırada kahvehaneye giden Durmuş Ali Çelik de eve döndü. Daha önce hiç görmediği ve tanımadığı Özden'i evde Hasret Şimşek ile birlikte yakalayan Durmuş Ali Çelik çılgına döndü. Ahmet Özden kendisini Hasret Şimşek'in çağırdığını söyleyerek cep telefonundaki mesajları Çelik'e gösterdi. Mesajları okuduktan sonra iyice sinirlenen Çelik, 2 yaşındaki kızı Ayşenur'un gözleri önünde eline aldığı bıçakla Özden'e saldırdı. Ahmet Özden vücuduna aldığı dört bıçak darbesiyle olay yerinde hayatını kaybetti. Çelik ve Şimşek komşularının olay yerine çağırdığı polis tarafından gözaltına alındı. Bıçaklanarak öldürülen Özden'in cenazesi de ambulansla otopsi yapılmak üzere Konya Numune Hastanesi morguna kaldırıldı.</TEXT>
</DOC>
