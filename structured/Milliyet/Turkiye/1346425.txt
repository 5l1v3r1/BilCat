<DOC>
<DOCNO> 1346425 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/ffcb819/l/0l0smilliyet0n0btr0csemdin0esakik0ea0esuikast0egirisimi0edavasinda0ekurtce0esavunma0esuprizi0cturkiye0csondakika0c250b110b20a10a0c13184540cdefault0bhtm/story01.htm </URL>
<DATE> 2010/11/25 </DATE>
<TIME> 17:12:26.0 </TIME>
<AUTHOR>  </AUTHOR>
<HEADLINE>
��emdin sak��k���a suikast giri��imi davas��nda ���k��rt��e savunma��� s��prizi
</HEADLINE>
<TEXT>TERÖR örgütü PKK’nın eski elebaşlarından ‘Parmaksız Zeki’ kod adlı Şemdin Sakık’a, içine patlayıcı yerleştirdiği gemi maketi ile suikast düzenlemek isteyen PKK’lı Fedli Temizyüz’ün, 55 sayfalık yazılı Kürtçe savunmasını kabul eden Diyarbakır 4’üncü Ağır Ceza Mahkemesi, savunmanın Türkçe’ye çevrilmesi için bilirkişi atanmasına karar verdi. Mahkeme sanığın bir önceki duruşmada Kürtçe sözlü savunma talebini ise Türkçe bildiği için reddetmişti.PKK’nın bir dönem üst düzey sorumlularından olan, yakalandıktan sonra ömür boyu hapis cezasına çarptırılan Şemdin Sakık’a, kaldığı Diyarbakır E Tipi Cezaevi’nde içine patlayıcı yerleştirdiği gemi maketi ile suikast düzenlemek isteyen PKK’lı Fedli Temizyüz’ün yargılanmasına 4’üncü Ağır Ceza mahkemesinde devam edildi. Duruşmaya tutuklu sanık Fedli Temizyüz katılırken, şikayetçi’ sıfatıyla Şemdin Sakık, katılmadı.Duruşmada esas hakkındaki mütalaasını mahkemeye sunanan savcı, sanık Fedli Temizyüz’ün Diyarbakır E Tipi Cezaevi’nde bulunan Şemdin Sakık’ın örgüte ihanet ettiğini öne sürüp, ‘çok iyi korunan bir şahsın örgüt tarafından nasıl öldürülebileceğini’ ispatlamak için eylemi düzenlediğini kaydetti. Temizyüz’ün, PKK içinde bomba eğitim aldığı ve maket geminin kendisi tarafından hazırlandığı belirtilen mütalaada, sanığın örgüt adına hareket ettiği ifade edildi. Mütaalada Temizyüz’ün, ‘Devletin topraklarının tamamını veya bir kısmını yabancı bir devletin egemenliği altına koymak’, ‘Devletin birliğini bozmak’, ‘Devletin egemenliği altında bulunan topraklardan bir kısmını devlet idaresinden ayırmak’, ‘Devletin bağımsızlığını zayıflatmak’ suçundan ağırlaştırılmış ömürboyu hapis cezası ile cezalandırılmasını talep etti.55 SAYFA KÜRTÇE SAVUNMA DAVA DOSYASINA GİRDİSanık avukatı Osman Özçelik iddia makamının esas hakkındaki mütalaasına karşı savunmalarını hazırlamak için süre talebinde bulundu. Sanık Temizyüz ise, mahkemeye 55 sayfadan oluşan yazılı Kürtçe savunmasını sundu. Yazılı savunma dışında sözlü savunma yapmayacağını söyleyen Temizyüz, duruşmalardan vareste tutulmasını talep etti. Temizyüz’ün savunması mahkeme heyeti tarafından tutanaklara ‘55 sayfalık el yazısı ile Kürtçe savunma olarak yazılmış savunmalarını dosyaya konuldu’ diye geçirildi.TÜRKÇE’YE ÇEVRİLECEKDuruşmaya kısa bir ara veren mahkeme heyeti, sanık avukatının savunmasını hazırlaması için bir sonraki duruşmaya kadar süre verilmesine, Temizyüz’ün Kürtçe savunmasını Türkçe’ye çevirmesi için bilirkişi atanmasına karar vererek, duruşmayı erteledi.Bir önceki duruşmada PKK’lı Temizyüz, Kürtçe savunma yapmak istediğini söyleyerek, “Ben Türkçe biliyorum. Ama savunmamı Kürtçe yapmak istiyorum” demişti. Mahkeme ise bu talebi sanığın Türkçe bildiği gerekçesiyle kabul etmemişti. </TEXT>
</DOC>
