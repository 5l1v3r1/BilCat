<DOC>
<DOCNO> 1327238 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5ed501/l/0l0smilliyet0n0btr0c120eyasindaki0ekiz0ehasta0esanildi0ehamile0ecikti0cturkiye0csondakika0c0a50b110b20a10a0c1310a5810cdefault0bhtm/story01.htm </URL>
<DATE> 2010/11/05 </DATE>
<TIME> 13:10:41.0 </TIME>
<AUTHOR>  </AUTHOR>
<HEADLINE>
12 ya����ndaki k��z hasta san��ld��, hamile ����kt��
</HEADLINE>
<TEXT>ŞANLIURFA'nın Harran İlçesi'nde, aniden rahatsızlanınca hastaneye kaldırılan 12 yaşındaki Ayşe K. adlı kızın 4 aylık hamile olduğu ortaya çıktı. Yapılan incelemede nikahsız evlendirildiği belirlenen Ayşe A., yakınlarına teslim edilirken, babası ve birlikte yaşadığı amcasının oğlu gözaltına alındı.Olay, dün akşam saatlerinde Harran'ın Tanınmış Köyü'nde meydana geldi. Köyde aniden rahatsızlanan 12 yaşındaki Ayşe K., yakınları tarafından otomobille Akçakale Devlet Hastanesi'ne götürüldü. Acil serviste görevli doktorlar, muayene ettikleri 12 yaşındaki kızın, 4 aylık hamile olduğunu saptayınca durumu güvenlik güçlerine bildirdi.Bunun üzerine inceleme başlatan güvenlik güçleri, ifadesine başvurdukları küçük kızın 8 aydır, amcasının oğlu olan 25 yaşındaki Halil K. ile birlikte yaşadıklarını söyledi. Baş dönmesi ve mide bulantısı nedeniyle rahatsızlandığını, hamile olduğunu öğrenince kendisinin de şaşırdığını belirten Ayşe K.'nin ifadesinin ardından jandarma Tanınmış Köyü'ne gitti. Köyde çiftçilik yapan 12 yaşındaki hamile kızın babası Ali K. ve birlikte yaşadığı kuzeni Halil K., jandarmalar tarafından gözaltına alındı.Gözaltına alınan 2 kişinin Harran İlçe Jandarma Komutanlığı'nda sorgulanmasına başlanırken, Ayşe K. ise Cumhuriyet Savcısı'nın talimatıyla yakınlarına teslim edildi. Olayla ilgili soruşturma sürdürülüyor.</TEXT>
</DOC>
