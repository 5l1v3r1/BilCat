<DOC>
<DOCNO> 1346431 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/ffc12a8/l/0l0smilliyet0n0btr0cerzurum0emilli0eegitim0emuduru0enden0evali0eye0etazminat0edavasi0cturkiye0csondakika0c250b110b20a10a0c13184380cdefault0bhtm/story01.htm </URL>
<DATE> 2010/11/25 </DATE>
<TIME> 17:12:35.0 </TIME>
<AUTHOR>  </AUTHOR>
<HEADLINE>
erzurum milli e��itim m��d��r��'nden vali'ye tazminat davas��
</HEADLINE>
<TEXT>ERZURUM İl Özel İdare Müdürlüğünde yürütülen soruşturma kapsamında bir süre tutuklu kalan ve açığa alınan Milli Eğitim eski Müdürü Fevzi Budak, eski Erzurum şimdiki Manisa Valisi Celalettin Güvenç ile iki yardımcısı hakkında 40 bin liralık tazminat davası açtı.İl Özel İdare Müdürlüğündeki yolsuzluk operasyonu nedeniyle 2 Eylül 2010’da ‘nitelikli dolandırıcılık’ iddiasıyla tutuklanan ve 28 Ekim günü 50 bin lira kefaletle serbest bırakılan Milli Eğitim Müdürü Fevzi Budak, avukatı aracılığı ile geçen Ağustos ayında, daha önce Erzurum’da görev yapan Manisa Valisi Celalettin Güvenç, yardımcıları Gürkan Polat ve Kasım Yekeler ile müfettiş Sadi Gökçe hakkında mahkemeye başvurdu. Budak hakkında zaman aşımına uğramış iddialarla ilgili soruşturma açtırarak disiplin cezası verilmesini sağladıkları, hem de İstanbul’a atanması sırasında belge olarak kullanıldığı gerekçesiyle açılan 40 bin liralık manevi tazminat davasına bugün 1’inci Asliye Hukuk Mahkemesinde devam edildi. İlk duruşmanın ardından mahkeme tarafından Özel Kalem Müdür Yardımcısı olarak görev yaptığı Kasım Yekeler’e gönderilen tebligatın, Cumhurbaşkanlığı Köşkü'nden ‘bu isimde birisinin olmadığı’ belirtilerek geri döndüğü belirtildi ve tebligatın yenilenlenmesi uygun bulundu. Pasinler Kaymakamı olan Gürkan Polat’ın avukatı ise, savunma için süre talebinde bulundu. Bunun üzerine duruşma 31 Aralık 2010 tarihine ertelendi.BAKAN ÇELİK'TEN 5 KEZ TAZMİNAT KAZANDI Mesleğinde 40 yılı geride bırakın ve yaklaşık 27 yıldır Erzurum’da Milli Eğitim Müdürlüğü yapan Fevzi Budak, 2 Mayıs 2003’ten itibaren Milli Eğitim eski Bakanı Hüseyin Çelik tarafından 11 kez görevinden alındı. Şırnak, Muş, Ankara, Kütahya, Çanakkale ve İstanbul’da çeşitli görevlere atanan Budak, 11 kez alındığı koltuğuna Erzurum 1'inci İdare Mahkemesi'nin kararı ile dönmeyi başardı. Budak, eski Bakan Hüseyin Çelik’i 5 kez manevi tazminat cezasına çarptırarak, yaklaşık 100 bin lira tazminat kazanmıştı.</TEXT>
</DOC>
