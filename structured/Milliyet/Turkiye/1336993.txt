<DOC>
<DOCNO> 1336993 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa6ceb7/l/0l0smilliyet0n0btr0cartvin0ei0eayaga0ekaldiran0eyanlis0eihbar0cturkiye0csondakika0c150b110b20a10a0c13146610cdefault0bhtm/story01.htm </URL>
<DATE> 2010/11/15 </DATE>
<TIME> 11:07:58.0 </TIME>
<AUTHOR>  </AUTHOR>
<HEADLINE>
artvin'i aya��a kald��ran yanl���� ihbar
</HEADLINE>
<TEXT>ARTVİN'in Hopa İlçesi'ne bağlı Kemalpaşa Beldesi'nin yüksek kesimlerine uçak düştüğü yönündeki ihbar, kenti ayağa kaldırdı. Jandarma ekiplerinin yaptığı araştırma sonucunda ihbarın asılsız çıkması herkese derin nefes aldırdı. Artvin Valisi Mustafa Yemlihalıoğlu, "Gençler havai fişek atmış, bazı köylüler de bunu uçak düştü sanmışlar" dedi.Hopa İlçesi'nde bazı vatandaşlar gazete ve televizyonları arayarak Kemalpaşa'ya bağlı Köprücü Köyü'nün yüksek kesimlerinde uçak düştüğü ihbarında bulundu. Gazetecilerin bilgi almak için aramasıyla olaydan haberdar olan Jandarma başlattığı çalışmadan sonuç alamadı. Yapılan araştırmada Köprücü Köyü'nde gençlerin asker uğurlama şöleni sırasında hava fişek attığı, yüksek kesimde oturan bazı vatandaşların da bunu 'uçak düştü' şeklinde yorumlayarak ihbarda bulunduğu ortaya çıktı.Artvin Valisi Mustafa Yemlihalıoğlu, "Gençler asker eğlencesi sırasında havai fişek atmışlar. Bazı vatandaşlar da bunu yanlış yorumlamış ve uçak düştüğünü sanmış. Hava Radar Üssü'ne sorduk ve bölgede kayıp uçak olmadığını öğrendik. Ancak her ihtimale karşı jandarma bölgede arama - tarama çalışması başlattı. Herhangi bir sonuç alınamadı. Şu an için bölgemizde düşen uçak ya da helikopter yok" dedi.Köprücü Köyü Muhtarı Birol Yılmaz ise köydeki gençlerin hava fişek attığını doğrulayarak, "Akşam saatlerinde jandarma beni arayarak bölgede herhangi bir uçak düşüp düşmediğini sordu. Biz de köylüler olarak arama çalışması yaptık ama bir sonuç alamadık. Galiba yüksek kesimlerde oturan vatandaşlar hava fişekleri görünce uçak düştüğünü sanmış" diye konuştu.</TEXT>
</DOC>
