<DOC>
<DOCNO> 1337566 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa905d2/l/0l0smilliyet0n0btr0ckucuk0ebaran0ei0eoldurmek0eisteyenler0etirnaktaki0edna0edan0eyakalanacak0cturkiye0csondakika0c150b110b20a10a0c13147590cdefault0bhtm/story01.htm </URL>
<DATE> 2010/11/15 </DATE>
<TIME> 17:08:32.0 </TIME>
<AUTHOR>  </AUTHOR>
<HEADLINE>
k������k baran����� ��ld��rmek isteyenler t��rnaktaki dna���dan yakalanacak
</HEADLINE>
<TEXT>BURSA’nın İnegöl İlçesi’ne bağlı Yenice Beldesi’nde bulunan Karadere Köprüsü altında ağır yaralı olarak ölmek üzereyken bulunan ve kaldırıldığı hastanede yoğun bakım ünitesine alınan 9 yaşındaki Baran Ekinci’yi bu hale sokanlar, tırnaklarından alınan DNA örnekleri ile belirlenecek. Özel ekipler kuran Jandarma, Baran Ekinci’yi kimin ne amaçla öldürmek istediğini araştırıyor.İnegöl’ün Huzur Mahallesi’nde Ayten ve Fuat Ekinci çiftinin üç çocuğundan ortancası olan Baran, geçtiğimiz cuma günü öğleye kadar ders çalıştıktan sonra babasından izin alıp arkadaşlarıyla oynamak için evlerinin önüne çıktı. Ailenin tek erkek çocuğu olan Baran, yaklaşık 1.5 saat sonra evlerine 15 kilometre uzaklıktaki İnegöl yolu üzerinde bulunan Karadere Köprüsü’nün altında vatandaşlar tarafından ağır yaralı olarak bulundu. Kafası kesici aletle yarılan, kafatası kırılan, taş ve sopalarla vurulması nedeniyle kolunda ve vücudunda kırık ve ezikler bulunan Baran Ekinci ambulansla önce İnegöl Devlet Hastanesi’ne kaldırıldı, buradan da Bursa Çekirge Devlet Hastanesi’ne sevk edildi.JANDARMA ALTI ÖZEL EKİP KURDU Bahar Ekinci’nin ailesine olaydan hemen sonra ulaşan jandarma, ağır yaraladıkları öğrenciyi ölmesi için dere kenarına atan kişi veya kişilerin kimliğini, kurduğu özel altı ekip ile araştırıyor. Baran’ın oynadığı arkadaşlarından 7’si ile görüşen jandarma buradan sonuç alamadı. Hastanede tedavisi süren öğrencinin kendisini öldürmek isteyen kişilere direnirken tırnaklarının arasında bulunan derilerden DNA örneği alan ekipler bu tanıklarla zanlı veya zanlıların kimliğine ulaşmayı hedefliyor.Baran Ekinci’nin sağlık durumunun iyiye gittiğini söyleyen yetkililer, çocuğun iyileşmesi halinde alınacak ifade ile kendisini öldürmek isteyenleri daha çabuk yakalayacaklarını belirttiler.</TEXT>
</DOC>
