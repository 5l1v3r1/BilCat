<DOC>
<DOCNO> 1320795 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f44a560/l/0l0smilliyet0n0btr0c0etabutlu0ekisisel0egelisim0eprogrami0cturkiye0csondakika0c0a20b110b20a10a0c130a91950cdefault0bhtm/story01.htm </URL>
<DATE> 2010/11/02 </DATE>
<TIME> 17:12:39.0 </TIME>
<AUTHOR>  </AUTHOR>
<HEADLINE>
���tabutlu��� ki��isel geli��im program��
</HEADLINE>
<TEXT>ERZİNCAN Belediyesi tarafından düzenlenen sosyal donatı programında ‘tabutlu eğitim’ dikkat çekti. Vatandaşların ilgi gösterdiği programda sahneye çıkan kişinin gözleri bağlanıyor ve tabutun arkasına oturtuluyor. Sosyoterapist Çağrı Can, “Şimdi senin cenaze törenindeyiz” diyerek, vatandaşın öldükten sonra yapılanları kafasında canlandırması isteniyor.Belediye Çok Amaçlı Toplantı Salonunda düzenlenen sosyal donatı programı, Uzman Psikolog Sebahat Erler, Psikolog Esra Altınsoy Adıgüzel ve Sosyoterapist Çağrı Can tarafından uygulandı. Programa Belediye Başkanı AK Partili Yüksel Çakır’ın yanı sıra, öğrenciler ve çok sayıda vatandaş katıldı.‘Kendi hayatınız sahnede’ sloganı ile gerçekleştirilen programın en ilgi çekici bölümü ise tabut önünde kişilerin öldüğünün düşündürülmesi oldu. Nikah memuru cübbesi giyen Sosyoterapist Çağrı Can ölümle nikah kıyacağını söyleyerek “Ölmek isteyen var mı?” diye sordu. Sahneye çağrılan 6 kişiden 2'sinin gözleri bağlanarak öldükleri hatırlatıldı ve kendi cenaze törenlerini hayal etmeleri istendi. Uygulamada kişilere yeniden hayata dönmeleri halinde “keşke şunu da yapsaydım ve yapmasaydım” diyecekleri şeyleri yeniden gözden geçirmeleri için fırsat tanınıyor.Toplumun eksiklerini daha iyi görebilmelerini sağlamak amacı güden programda ayrıca Psikolog Sebahat Erler güven duygusunu işledi. Psikolog Esra Altınsoy Adıgüzel ise katılımcıları rahatlatmak için hipnoz terapisi yaptı. Yaklaşık 2 saat süren sosyal donatı programını izleyen Belediye Başkanı Yüksel Çakır, büyük- küçük herkesin bu programın ardından bazı şeylerin farkına vararak yaşamaları gerektiğini söyledi.</TEXT>
</DOC>
