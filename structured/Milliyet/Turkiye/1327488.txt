<DOC>
<DOCNO> 1327488 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5f89d3/l/0l0smilliyet0n0btr0csilahli0eyemine0etakipsizlik0cturkiye0csondakika0c0a50b110b20a10a0c1310a6370cdefault0bhtm/story01.htm </URL>
<DATE> 2010/11/05 </DATE>
<TIME> 15:13:36.0 </TIME>
<AUTHOR>  </AUTHOR>
<HEADLINE>
silahl�� yemine takipsizlik
</HEADLINE>
<TEXT>MERSİN’de 14 Ekim 2006’da Kuvayı Milliye Derneği’nce bir düğün salonunda düzenlenen iftar yemeğinde masaya serilen derneğin flamasının üzerinde konulan iki tabanca ve Kuran-ı Kerim ile yapılan yemin töreniyle ilgili soruşturma, takipsizlikle sonuçlandı.Türkiye’de tartışmalara neden olan söz konusu yemin görüntülerinin 2007’de basında yer alması üzerine Mersin’de açılan soruşturmada görevsizlik kararı verilip, dosya yetkili İstanbul Cumhuriyet Başsavcılığı’na gönderilmişti. Bu kapsamda halen Ergenekon davasında tutuklu bulunan Kuvayı Milliye Derneği eski Başkanı emekli Albay Fikri Karadağ, Genel Başkan Yardımcısı Hüseyin Gazi Oğuz, Mersin İl Başkanı Kemal Canay’ın da aralarında bulunduğu toplam 26 kişi hakkında ‘Suç İşlemek Amacıyla Örgüt Kurma, Kurulan Örgüte Üye Olma’ suçundan soruşturma açıldı.Soruşturmayı yürüten İstanbul Cumhuriyet Savcısı Ercan Şafak, 1 Eylül 2010 tarihinde ‘Kovuşturmaya yer olmadığına dair karar’ verdi. İstanbul'un Kadıköy İlçesi’nde Kuvayı Milliye Derneği adı altında bazı faaliyetlerde bulundukları belirtilen kişilerin, Türkiye’nin sözde işgal altında olduğu fikrinden hareket ile teşkilatlanma çabası içinde oldukları yönünde bilgiler alınması üzerine, bir kısım şüphelilerin kullandıkları iletişim hatlarının mahkeme kararları ile teknik takip altına alındığı belirtilen kararda şu görüşlere yer verildi:“İletişim tespit tutanaklarının incelenmesi neticesinde, şüphelilerin Kuvayı Milliye Derneği adı altında dernek faaliyetleri icra ettikleri, şüphelilerin kişi veya kurumlara karşı yasa dışı herhangi bir eylemlerinin söz konusu olmadığı, bu haliyle şüphelilerin suç işlemek amacıyla örgüt kurdukları, bu örgüte üye oldukları, örgüte yardım ettikleri, örgütün propagandasını yaptıklarına dair haklarında kamu davası açtırmayı gerektirecek nitelikte ve yeterlikte delil elde edilemediği anlaşıldığından, delil yetersizliği sebebiyle şüpheliler hakkında, kamu adına kovuşturma yapılmasına yer olmadığına, tespit veya dinlemeye ilişkin kayıt suretlerinin imhasına, durumun tutanakla tespit edilmesine.”ÇETE SUÇLAMASI YAPANLARLA MÜCADALE EDECEĞİZMersin İl Başkanı emekli polis müdürü Kemal Canay, hiç bir zaman çete olmadıklarını belirterek, “3 sene sonunda demek ki Türkiye’de bağımsız Cumhuriyet savcıları da varmış, bunun için çok mutluyum çok sevinçliyim” dedi. Söz konusu yemin töreninin yapıldığı yemekte 500 kişi olduğunu belirten Canay, “Yasal bir toplantıydı, izin alınarak yapılmıştı. Masanın etrafında da yetkili biri ve temsilciler vardı. Genel başkanımız ve yardımcısı vardı. Masanın etrafında tahminen 15-20 kişi vardı. Türk Bayrağı konuldu. Kuran’ı Kerim vardı. Temsili iki tane de tabanca vardı. Bunlar bizim kendi ruhsatlı silahlarımız değildi. Orada temsili olarak konuldu. Bir etkinlik olması için. Kuvayı Milliye andı içildi, yapıldı. Ama silahlı çete olarak kamuoyuna lanse edildik. Bu durum üzerine Mersin Cumhuriyet Savcılığı bizlerin hakkında soruşturma açtı. Beni gözaltına aldılar, ruhsatlı silahıma el koydular. Hakkımızda suç amaçlı örgüt kurmaktan soruşturma açtılar. 3 sene devam eden bu soruşturma neticesinde yaptığımız faaliyette herhangi bir suç unsuruna rastlanmadığı nedeniyle, takipsizlik kararı verildi” diye konuştu.Canay, hiç bir zaman çete olmadıklarını, bir emniyet mensubu olarak yıllarca devlet ve bayrak için çetelerle, irticayla, vatan hainleriyle, kaçakçılarla ölümüne mücadele ettiğini kaydetti. Canay, takipsizlik kararı ardından kendilerine çete suçlaması yapanlarla hukuk önünde hesaplaşacaklarını da sözlerine ekledi.Tepki çeken yeminMersin’de Dernek Başkanı Fikri Karadağ’ın yaptırdığı bayraklı, silahlı Kuran-ı Kerimli yemin töreni tepki çekmişti. Karadağ, tören öncesinde yaptığı konuşmada, “Gazi Mustafa Kemal’in Erzurum’dayken etrafında kalan ya da kalmayanlara söylediği şu açıklamayı yapıyorum. Sevgili arkadaşlar, bu uğurda ölmek var, öldürülmek var, öldürmek var. Bu uğurda zorluklarla karşılaşmak var. Bu işe girdiğine bin kere pişman olup ‘Nereden bu işe başladım’ deyip, kendini doğduğu güne kahrettirmek var. Çoluk çocuğunun önünde mahcup olmak, konu komşuya mahcup olmak var. Belki de Türk milletinin önünde mahcup olmak var” diyerek şu yemini yaptırdı:“Kutsal Kuran'ımız, bayrağımız ve silahlarımız üzerine Türk anadan, Türk babadan doğmuş, soyunda dönme olmayan Türk oğlu Türküm ben. Kuvayı Milliye’nin bir üyesi olmaktan sonsuz gurur duyuyorum. Üzerime aldığım tarihi sorumluluğun bilincindeyim. Türk milletini dünyanın efendisi yapmak uğrunda, her türlü ahval ve şerait içerisinde dahi milletimin huzur ve refahı devletimin ebediyen bekası ve yükselmesi yolunda yılmadan çalışacağıma, Türk vatanını ve Türklük camiasının şan ve şerefini korumayı canımdan aziz bilip icabında vatan, cumhuriyet ve bayrak uğrunda seve, seve canımı feda edeceğime, namus ve şerefim üzerine ant içerim. Ne mutlu Türküm diyene.”</TEXT>
</DOC>
