<DOC>
<DOCNO> 1323245 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4f8a7e/l/0l0smilliyet0n0btr0ctoplu0etasima0ezammina0edava0cturkiye0csondakika0c0a30b110b20a10a0c130a9740a0cdefault0bhtm/story01.htm </URL>
<DATE> 2010/11/03 </DATE>
<TIME> 17:12:03.0 </TIME>
<AUTHOR>  </AUTHOR>
<HEADLINE>
toplu ta����ma zamm��na dava
</HEADLINE>
<TEXT>TÜKODER Genel Başkanı Şükran Eroğlu ve beraberindeki dernek üyeleri tarafından İstanbul Nöbetçi İdare Mahkemesine sunulan dava dilekçesinde, İstanbul Büyükşehir Belediyesi Ulaşım Koordinasyon Merkezinin aldığı kararla İETT, özel halk otobüsleri ile raylı ve deniz ulaşım sistemlerinde uygulanacak ücret tarifesinin yeniden düzenlendiği ve bu tarifenin 30 Ekim 2010 tarihinden itibaren uygulanmaya başlandığı hatırlatıldı.Söz konusu artışın yüzde 10 civarında olduğunun açıklandığı belirtilen dilekçede, yapılan zam oranının bunun üzerinde bulunduğu öne sürüldü.Ücret tarifeleri yeniden belirlenirken artışların makul seviyede tutulmadığı, ayrımcılık yapıldığı ve bazı gruplardaki zam oranının yüzde 50, hatta yüzde 100’lere ulaştığı savunulan dilekçede, "Şehir içi ulaşımın sağlanması bir kamu hizmetidir. Dolayısıyla hizmetin yürütülmesinde karlılık ve kaynak yaratma değil, kamu yararı gözetilmesi zorunludur. Ancak alınan bu karar, kamu yararı gözetmek yerine kar etmek ve kaynak yaratmak düşüncesinin ağır bastığını göstermektedir. Bu nedenle de zam kararı hukuka aykırıdır" denildi.Hukuka aykırı olarak yapılan zamların uygulamasının sürmesinin telafisi imkansız zararlar doğuracağı öne sürülen dilekçede, "Ülkemizdeki toplu taşımayı kullanan grubun alım gücü, gelir düzeyi ve ülkedeki gelir dağılımındaki adaletsizlik göz önüne alındığında, zamların ne kadar etkili olacağı da bilinen bir gerçektir" ifadesine yer verildi.Dilekçede, söz konusu zam kararının yürütmesinin durdurulması ve iptaline hükmedilmesi talep edildi.Tüketiciler Derneği (TÜDER) de açılan bu davaya müdahil olmak için İstanbul İdare Mahkemesi’ne bir dilekçe sundu.</TEXT>
</DOC>
