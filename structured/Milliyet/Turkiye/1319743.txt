<DOC>
<DOCNO> 1319743 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f3b5d0c/l/0l0smilliyet0n0btr0csendika0esube0ebaskani0eintihar0eetti0cturkiye0csondakika0c0a10b110b20a10a0c130a86590cdefault0bhtm/story01.htm </URL>
<DATE> 2010/11/01 </DATE>
<TIME> 13:17:46.0 </TIME>
<AUTHOR>  </AUTHOR>
<HEADLINE>
sendika ��ube ba��kan�� intihar etti
</HEADLINE>
<TEXT>SİVAS’ta Türk Haber Sen Sivas Şube Başkanı 47 yaşındaki İlhan Çelik, sabah saatlerinde sendika binasında doğalgaz borusuna sendika bayrağıyla asılı halde bulundu. Sendika başkanlığına bir hafta önce seçilen Çelik’in, kefillik nedeni ile ev ve arabasını kaybettiği ve bu nedenle bunalımda olduğu belirtildi.Olay yerel bir televizyon kanalında stajyer olarak çalışan Gökhan Bilici’nin Türkiye Kamu-Sen binasına davetiye bırakmak için gitmesiyle ortaya çıktı. Televizyon sahibi Ahmet Hasdemir’in oğlunun düğün davetiyesini sendikaya götüren Gökhan Bilici, alt katta kapıların açık olmasına rağmen kimse olmadığını görünce Kamu-Sen’e bağlı diğer sendikaların bulunduğu üst kata çıktı. Buradaki ara boşlukta kendisini bez parçası ile doğalgaz borusuna asmış birini gören Bilici, polise haber verdi.Olay yerinde yapılan incelemede kendini doğalgaz borusuna asan kişinin Türk Haber Sen Sivas Şube Başkanı İlhan Çelik olduğu anlaşıldı. PTT’de çalıştığı öğrenilen Çelik’in aynı kurumdaki bazı arkadaşlarına kredi konusunda kefil olduğu, bu nedenle ev ve otomobilini kaybettiği ve son dönemde bunalımda olduğu, bu nedenle intihar etmiş olabileceği ileri sürüldü. Olayla ilgili soruşturma başlatıldı.</TEXT>
</DOC>
