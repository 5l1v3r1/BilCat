<DOC>
<DOCNO> 1346430 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/ffc12a9/l/0l0smilliyet0n0btr0csuper0eloto0e20a0emilyon0ea0ekosuyor0cturkiye0csondakika0c250b110b20a10a0c13184350cdefault0bhtm/story01.htm </URL>
<DATE> 2010/11/25 </DATE>
<TIME> 17:12:34.0 </TIME>
<AUTHOR>  </AUTHOR>
<HEADLINE>
s��per loto 20 milyon���a ko��uyor
</HEADLINE>
<TEXT> SÜPER Loto’nun 8 haftadır devreden ve 20 milyon’a koşan ikramiyesini kazanabilmek için Edirne’de vatandaşlar, daha önce 102’nci hafta çekilişinde 11 milyonluk ikramiye çıkan kuponun oynandığı bayinin önünde uzun kuyruklar oluşturdu. ‘Ya tutarsa’ umudu’ ile bayide kupon dolduran vatandaşlar, büyük ikramiyenin kendilerine çıkması durmunda iş kurmak istediklerini söylediler.20 Ağustos 2009 tarihinde başlayan 96’ncı hafta çekilişinden sonra 6 hafta 6 bilen çıkmayan Süper Loto’da, 1 Ekim 2009’daki 102’nci hafta çekilişinde 11 milyon liralık ikramiye, kentin en işlek yerindeki Saraçlar Caddesi’nde bulunan Aydın Kilsedar’a ait ‘Bizim Köşe’ adlı 26 nolu bayiden oynanan kupona çıktı. 3 lira ile oynanan 3 kolonluk kuponda şanslı numaralar 8, 17, 33, 36, 44, 47'yi tutturan bir kişi, 11 milyon 274 bin 375 lira 5 kuruş kazandı. Bundan 3 hafta sonra da, Sayısal Loto’nun 685’inci hafta çekişinde 6 bilen 2 kişiden biri yine aynı bayide kupon yatırmış ve 1 milyon 437 bin 969 lira 55 kuruş ikramiye kazanmıştı.KİMİ İŞ KURACAK, KİMİ ÇOCUKLARINA DÜĞÜN YAPACAK Arka arkaya verdiği büyük ikramiyelerle dikkatleri üzerine toplayan 26 nolu bayii önünde vatandaşlar ‘Süper Loto’ oynamak için uzun kuyruklar oluşturdu. Vatandaşlar, ikramiyenin kendilerine çıkması durmunda paranın büyük bir kısmını hayır işlerinde kullanacaklarını belirtti. Kimisi de iş kuracağını ve daha sonra ev, araba almak istediğini söyledi. Bazıları da büyük ikramiye çıkınca borçlarını ödeyeceklerini ve çocuklarını düğününü yapacağını belirtti.UĞURLU ‘AYDIN ABİ’ GİŞESİ Sabahtan bu yana hiç durmadan kupon oynattığını belirten bayi işletmecisi Aydın Kilsedar şunları söyledi: “Son dakikaya kadar büyük ikramiye tutarı 20 milyona ulaşır. Vatandaşlar Süper Loto’ya yoğun ilgi gösterdi. Daha önce 6 hafta bilen çıkmayan Süper Loto büyük ikramiye benim bayimden oynanan kupona çıkmıştı. Bunu bilen vatandaşlar da buraya gelerek uzun kuyruklar oluşturdu. İstanbul’un ‘Nimet Ablası’ var. Edirne’deki vatandaşlar da beni ‘Aydın Abi’ olarak görüyorlar ve şanslı bayi olarak kabul ediyorlar. İnşallah yine büyük ikramiye Edirne’ye çıkar.”</TEXT>
</DOC>
