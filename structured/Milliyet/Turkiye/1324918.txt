<DOC>
<DOCNO> 1324918 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5698eb/l/0l0smilliyet0n0btr0custgecit0eyoklugu0eliseli0egencin0ecanina0emal0eoldu0cturkiye0csondakika0c0a40b110b20a10a0c1310a1640cdefault0bhtm/story01.htm </URL>
<DATE> 2010/11/04 </DATE>
<TIME> 13:11:31.0 </TIME>
<AUTHOR>  </AUTHOR>
<HEADLINE>
��stge��it yoklu��u, liseli gencin can��na mal oldu
</HEADLINE>
<TEXT>KOCAELİ’nin Çayırova İlçesi’nde sabah saatlerinde meydana gelen trafik kazasında, aynı lisede öğrenim gördüğü kız arkadaşıyla okula giderken, yakınlarda üst geçit olmadığı için TEM’den karşıya geçmek zorunda olan 16 yaşındaki Enfal Çiğil otomobilin çarpması sonucu yaşamını yitirdi. Arkadaşı gözünün önünde can veren Seda Sırma sinir krizleri geçirdi.Kaza sabah saatlerinde TEM Karayolu’nun Mutlukent TIR Parkı geçişinde meydana geldi. Gebze’nin Akse Mahallesi’nde oturan ve Çayırova’daki Tadım Jale Yücel Teknik ve Anadolu Lisesi 9' sınıfta öğrenim gören Enfal Çiğil, aynı mahallede oturduğu okul arkadaşı Seda Sırma ile birlikte okula gitmek için yola çıktı. Yakınlarda üstgeçit olmadığından, karşıya TEM Karayolu’ndan geçmek zorunda olan Enfal Çiğil’e birkaç adım attıktan sonra, İlkay Uzun yönetimindeki 34 EP 6289 plakalı otomobil çarptı. Görgü tanıklarının ifadesine göre çarpmanın şiddetiyle yaklaşık 4 havalanıp düşen talihsiz genç olay yerinde can verdi.Kaza sırasında Enfal’e yakın noktada olan ancak onunla aynı anda yola çıkmayan Seda Sırma büyük şok yaşadı. Seda Sırma su içirilerek sakinleştirilmeye çalışırken, sık sık sinir krizleri geçirerek gözyaşı döktü.Semtte oturanlar daha önce de aynı noktada birçok kaza olduğunu, bu nedenle Karayolları’nın buraya bir üst geçit yapma kararı almasına rağmen bugüne kadar yapılmadığını söyledi.Otomobil sürücüsü İlkay Uzun gözaltına alınırken, kazayla ilgili soruşturma sürüyor.</TEXT>
</DOC>
