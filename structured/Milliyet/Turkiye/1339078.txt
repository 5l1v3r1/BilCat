<DOC>
<DOCNO> 1339078 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb8ed0b/l/0l0smilliyet0n0btr0calkollu0esurucu0eotomobiliyle0eaydinlatma0ediregine0ecarpti0cturkiye0csondakika0c170b110b20a10a0c1315350a0cdefault0bhtm/story01.htm </URL>
<DATE> 2010/11/17 </DATE>
<TIME> 13:09:28.0 </TIME>
<AUTHOR>  </AUTHOR>
<HEADLINE>
alkoll�� s��r��c�� otomobiliyle ayd��nlatma dire��ine ��arpt��
</HEADLINE>
<TEXT>Kaza, gece saat 02.40 sıralarında Zonguldak- İstanbul karayolunun Ereğli İlçesi ile Gülüç Beldesi arasında meydana geldi. Gülüç’ten Ereğli yönüne giden Hüseyin Arslan yönetimindeki 67 TC 651 plakalı otomobil, sürücüsünün direksiyon kontrolünü yitirmesi sonucu orta refüjdeki aydınlatma direğine çarpıp, takla attı. Kazada yaralanan Arslan’a ilk müdahale gelen sağlık ekipleri tarafından ambulansta yapıldı. Hüseyin Arslan, kendisini kontrol eden doktora, “Benim bir şeyim yok” diyerek gitmek istediğini söyledi. “Aldık mı şimdi başımıza belayı” diyerek ambulanstan inmek isteyen Arslan’a sağlık görevlileri izin vermedi. Yaralı sürücü ilk müdahalenin ardından Ereğli Devlet Hastanesi’ne kaldırıldı. Sağlık durumunun iyi olduğu belirtilen Arslan’ın 1.71 promil alkollü olduğu saptandı.İçinde bira şişeleri bulunan otomobilin kaldırılma çalışması nedeniyle yol yaklaşık 15 dakika ulaşıma kapatıldı. Kazayla ilgili soruşturma başlatıldı.ALKOLLÜ SÜRÜCÜ POLİSİ KANDIRAMADIAkşam saatlerinde ilçe merkezindeki Bozhane Caddesi’nde meydana gelen başka kazada ise 17 yaşındaki Erdi Akcan yönetimindeki 67 LK 718 plakalı motosiklet, caddede park halindeyken, yola çıkmak için geri manevra yapan 65 yaşındaki Erdem Turhan yönetimindeki 67 LV 218 plakalı otomobile arkadan çarptı. Kazada yaralanan Erdi Akcan, gelen sağlık ekipleri tarafından Ereğli Devlet Hastanesi’ne kaldırıldı. Otomobil sürücüsü Erdem Turhan, motosikletin park halindeki otomobiline arkadan çarptığını ileri sürdü. Ancak motosikletin durduğu yer ve yola akan yağı kontrol eden polisler, sürücünün ifadesinden şüphelendi. Polisin, güvenlik kameralarını kontrol edeceklerini söylemesi üzerine sürücü Turhan, kendisinin geri manevra yaptığı sırada kazanın meydana geldiğini itiraf etti.Doktor kontrolü için aynı hastaneye kaldırılan Erdem Turhan’ın 0.49 promil alkollü olduğu belirlendi. İki sürücünün de ehliyetinin bulunmadığı ortaya çıktı. Kazayla ilgili soruşturma başlatıldı.</TEXT>
</DOC>
