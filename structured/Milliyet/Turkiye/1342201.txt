<DOC>
<DOCNO> 1342201 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fcc2c78/l/0l0smilliyet0n0btr0cbodrum0e330edereceyi0egordu0cturkiye0csondakika0c190b110b20a10a0c13159770cdefault0bhtm/story01.htm </URL>
<DATE> 2010/11/19 </DATE>
<TIME> 17:09:46.0 </TIME>
<AUTHOR>  </AUTHOR>
<HEADLINE>
bodrum 33 dereceyi g��rd��
</HEADLINE>
<TEXT>MUĞLA’nın Bodrum İlçesi'ne Kurban Bayramı tatilini geçirmek için gelenler yazdan kalma günleri yaşadı.İlçede, hava sıcaklığı öğle saatlerinde 33 dereceye ulaştı. Bodrum'a gelen yerli tatilciler deniz suyu sıcaklığının 24 derece olduğu ilçede sahillere akın etti. İskelelerden denize atlayıp saatlerce yüzen tatilcilerin doldurduğu plajlardaki görüntüler yaz aylarını aratmadı. Kumbahçe ve Paşatarlası plajları tatilcilerle doldu.Diamond of Bodrum Otel’in plajında güneşlenen ve denize giren tatilciler, termometre ile hava sıcaklığını ölçtü. Termometrenin saat 14.00’da 33 dereceyi gösterdiği görüldü. İstanbul’dan tatile gelen ve termometreyi kardeşi Gamze Bilol (14) ile birlikte tutan Koç Üniversitesi Biyoloji Bölümü 1'inci sınıf öğrencisi Burcu Gözde Bilol (19), “Pazar günü İstanbul’a dönmeyi hiç istemiyoruz. Gerçekten hava çok güzel ve sıcak.Bu nedenle bütün günü kardeşim ve ailem ile birlikte sahilde güneşlenerek ve denize girerek geçirdik” dedi.Otelin genel müdürü Alican Değer de oteldeki doluluk oranının tatil süresinde yüzde doksanı aştığını söyledi. Değer, “Kasım ayının ortasında otuz dereceye varan sıcaklığı gören yerli turistler adeta çifte bayram yaptı. Bayram tatili için düzenlediğimiz kampanya ile Bodrum’a Ankara ve İstanbul'dan gelenler plajı doldurdu. Yediden yetmişe herkes denize girdi, güneşlendi. Otelimizi kış mevsiminde de kapatmayacağız. Bu bayram tatilinden yerli turist de, otelci de memnun kaldı” diye konuştu.Bodrum’da gelecek hafta ortasına kadar havaların sıcak ve güneşli gideceği, ardından yağışın beklendiği belirtildi.KEMER 37 DERECEYİ GÖRDÜAntalya’nın Kemer ilçesinde gün içerisinde hava sıcaklığı 37 dereceye ulaştı. Turistler sahillere akın etti.Yurt genelinde mevsim normallerinin üzerinde seyreden hava sıcaklığı, Antalya’nın Kemer ilçesinde de etkili oluyor.Yazdan kalma günler yaşanan Kemer’de, Orman Bölge Müdürlüğü’nün duyuru panosuna göre sıcaklık gün içerisinde 37 dereceye, nem oranı ise yüzde 23’ye ulaştı.Güneşli ve sıcak havanının keyfini yaşayan turistler ile Kurban Bayramı dolayısıyla bölgede tatil yapan tatilciler, Ayışığı ve Kemer Halk plajlarını doldurdu.Türk turistlerin yanı sıra Alman, Belçika, Norveç, Rus ve Ukrayna uyruklu birçok turist de denize girerek güneşli havanın keyfini çıkardı. Konut kampanyalarında doğru adres.Yorum yaz</TEXT>
</DOC>
