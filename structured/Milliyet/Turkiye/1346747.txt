<DOC>
<DOCNO> 1346747 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/ffe8437/l/0l0smilliyet0n0btr0caliaga0eya0esehit0eacisi0cturkiye0csondakika0c250b110b20a10a0c13185240cdefault0bhtm/story01.htm </URL>
<DATE> 2010/11/25 </DATE>
<TIME> 21:10:46.0 </TIME>
<AUTHOR>  </AUTHOR>
<HEADLINE>
alia��a'ya ��ehit ac��s��
</HEADLINE>
<TEXT>İSTANBUL'da, ikiz kardeşiyle aynı birlikte görev yapan topçu Er Murat Coşkun, gece eğitimi sırasında iki top arasında sıkışarak şehit oldu. Şehit erin cenazesi yarın Milli Savunma Bakanı Vecdi Gönül'ün de katılacağı askeri törenle ailesinin yaşadığı İzmir'in Aliağa İlçesi'nde toprağa verilecek.İstanbul'un Kartal İlçesi'ndeki 2'nci Zırlı Tuğay Komutanlığı'nda vatani görevini yapan 20 yaşındaki er Murat Coşkun, dün gece eğitimi sırasında iki topun arasında sıkışarak, şehit oldu. Acı haber şehit erin İzmir'in Aliağa İlçesi'ne 20 kilometre mesafedeki Şehit Kemal Mahallesi'nde oturan baba ocağına ateş düşürdü. Aslen Mardin'li olan şehit erin cenazesi, toprağa verilmek üzere aynı birlikte askerliğini yapan ikizi Yunus Coşkun ile birlikte Aliağa'ya gönderildi. Şehit erin cenazesinin yarın Aliağa Merkez Camisi'nde, Milli Savunma Bakanı Vecdi Gönül'ün de katılacağı askeri törenin ardından Yukarı Şehit Kemal Mahallesi Mezarlığı'nda toprağa verileceği bildirildi.</TEXT>
</DOC>
