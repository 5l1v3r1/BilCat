<DOC>
<DOCNO> 1323246 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4f5c46/l/0l0smilliyet0n0btr0c0ehalis0etoprak0ebazi0esorunlari0ebir0etelefonla0ecozuyordu0e0cturkiye0csondakika0c0a30b110b20a10a0c130a97320cdefault0bhtm/story01.htm </URL>
<DATE> 2010/11/03 </DATE>
<TIME> 17:12:05.0 </TIME>
<AUTHOR>  </AUTHOR>
<HEADLINE>
"halis toprak baz�� sorunlar�� bir telefonla ����z��yordu"
</HEADLINE>
<TEXT>Sarıyer 1. Sulh Hukuk Mahkemesindeki duruşmaya Halis Toprak ile taraf avukatları katıldı.Davalı Halis Toprak’ın tanıklarından Necati İçduygu, 2007 ve 2009 yılları arasında Toprak Dış Ticaret Şirketi’nde çalıştığını belirterek, "Her gün Halis Toprak’la işle ilgili konularda görüşürdük, nadiren de olsa genel müdürlerle birlikte evinde davet olduğunda özel hayatta da görüşmüştük. Kendisi işlerine çok vakıf birisidir. Kendisine rapor verirdim, o da yapmam gerekenleri söylerdi. Herhangi bir kötü idare olarak değerlendirilecek bir davranış ve talimatına rastlamadım" dedi.İçduygu, Halis Toprak’ın matematiksel zekasının çok iyi olduğunu, hangi yatırımın nasıl olacağını iyi tespit ettiğini ve kendisinin savurganlığını görmediğini ifade ederek, şöyle konuştu."2001 yılı banka krizinden sonra şirket etkilenmişti. Yönetime daha sonra geldim. Geldiğim sırada TMSF el koymuştu. Halis Bey borçları ödemeye çalışıyor ve gayret ediyordu. Bunun için yurt dışındaki evini, Çamlıca’daki arazisini sattı. Bu satışlar şirketin TMSF’ye olan borcunu ödemeye yönelikti, yoksa şahsi harcamalar için satılmamıştır."Davalı tarafın diğer tanıklarından Erhan Polat, Toprak Dış Ticaret Lojistik Hizmetler Müdürü olduğunu, 1988-2009 yıllarında kesintisiz çalıştığını belirterek, şirketin yönetimine TMSF’nin el koymasının ardından kendi isteğiyle ayrıldığını kaydetti.Polat, Halis Toprak’la çalıştıkları süre zarfında ayda 2-3 kez görüştüklerini, kendisine rapor sunduğunu, sorun varsa kendisine ilettiğini belirterek, şunları kaydetti."Kendisiyle olan görüşmelerimde söz ve davranışlarında olağan dışı bir duruma rastlamadım. Bizim çözemediğimiz konuları bir telefonla dahi çözüyordu. Örneğin gemi ve kara taşımacılığında bazı sorunlar yaşadığımız dönemde telefon açarak görüşür, ticari zekasını kullanarak hallederdi. Bir dönem finans sıkıntısı yaşamaya başladık, daha sonra TMSF yönetime el koydu. El koymadan öncede TMSF’ye borç ödemeleri yapılmaya çalışılıyordu. Ülke ekonomik krize girmişti, şirketin borca girmesinde Halis Bey’in etkisi yoktur. Şahsi harcamalarını bilemem ancak yurt dışından gelen ödemeler yurt içindeki borçlara aktarılıyordu. Halis Bey iyi bir iş adamıdır. TMSF’den şirketler geri alınsa çok iyi yürütebileceği kanaatindeyim."Davacı avukatı Burhan Apaydın ise tanıklarla ilgili araştırma yaptıktan sonra hem ifadeleriyle ilgili  beyanda bulunmak hem de soru yöneltmek üzere süre istediklerini belirterek, "Önümüzdeki celse tekrar tanıkların hazır olmalarını talep ediyoruz" dedi.Halis Toprak’ın avukatı Bülent Akar ise gelecek celsede tanıkların hazır edilmesi yönündeki talebin yerinde olmadığını, tanıkların isimlerini daha önce bildirdiklerini ifade ederek, "Davacı da bu tanıklarla daha önceden birlikte çalışmışlardır. Bu yöndeki itirazları kabul etmiyoruz. Ayrıca müvekkilim Halis Toprak’ın da dinlenilmesini talep ediyorum" diye konuştu.Mahkemenin asıl hakimi izinde olduğu için duruşmaya bakan hakim Gülay Akpınar, Halis Toprak’ın asıl hakimin izinden dönmesinden sonra dinlenilmesine karar verdi.Hakim Akpınar, tanıkların hangi konuda dinletilecekleri konusunun daha önceden davalı tarafından açıklanmadığı için tanıkların bir sonraki celsede hazır edilmesine hükmederek duruşmayı erteledi.İş adamı Halis Toprak’ın kızları Aynur Toprak, Şükran Toprak, Ayfer Toprak, Mine Toprak, Ayla Toprak Zengin, Aysel Duruk ve Sevgi Toprak Tunga’nın avukatı Burhan Apaydın, 28 Temmuz 2009’da Sarıyer 1. Sulh Hukuk Mahkemesine Halis Toprak’ın vesayet altına alınmasını içeren dilekçe vermişti. Dilekçede, 71 yaşındaki Toprak’ın 12 çocuk sahibi olduğu ve Toprak Holding Yönetim Kurulu’nun başkanlığını yaptığı sırada Kuşadası’nda kendisinden 54 yaş küçük 17 yaşındaki Nazlıcan adlı "kız çocuğu" ile evlendiği ifade edilerek, bu yaştaki bir kişinin kendi torunlarından bile küçük bir "kız çocuğu" ile evlenmesinin toplumda büyük tepki gördüğü belirtilmiş, "Halis Toprak’ın, işini gücünü bırakarak balayına gittiği için Toprak Holding’in yönetimsiz bırakılması ve taahhüt olunan borçların ödenmemesi sonucunda TMSF tarafından holding ve holdinge bağlı şirketler ile tüm gayrimenkullere el konularak holdingle ilgili tüm yetkilerin elinden alındığı" kaydedilmişti. "Toprak’ın 17 yaşında bir kızla evlenmesinin medyada geniş yer aldığı ve ’Züğürt Ağa’ denilerek zavallı bir tip olarak nitelendirildiği" savunulan dilekçede, "Toprak Holding’i yönetemeyeceği ve özellikle TMSF’ye karşı yükümlülüklerini yerine getiremeyeceği gerekçesi ve tehlikelerden korunması için Toprak’ın vesayet altına alınması talebinde bulunulmasına ihtiyaç duyulduğu" ifade edilmişti.</TEXT>
</DOC>
