<DOC>
<DOCNO> 1342363 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fcd182b/l/0l0smilliyet0n0btr0chedef0etahtasindaki0eiki0eisim0ekonustu0cturkiye0csondakika0c190b110b20a10a0c13159970cdefault0bhtm/story01.htm </URL>
<DATE> 2010/11/19 </DATE>
<TIME> 19:09:44.0 </TIME>
<AUTHOR>  </AUTHOR>
<HEADLINE>
hedef tahtas��ndaki iki isim konu��tu
</HEADLINE>
<TEXT>'YA KONUŞTUSeri katil şüphelisinin ‘ölüm listesi’nde yer alan 5 ferdi öldürülen Toprak Ailesi'nin hayatta kalan tek çocuğu Mehmet Emin Toprak ile son cinayette öldürülen Ziya Akın'ın oğlu Orhan Akın, yaşanan olayları DHA'ya anlattı.İhsan Doğu'nun evlerine iki kez düzenlediği baskında babası, annesi, ağabeyi ve ikizi öldürülen 35 yaşındaki Mehmet Emin Toprak, can güvenliği nedeniyle kant merkezinde bir yerde koruma altında tutuluyor. Bugün elbiselerini değiştirmek için iki kez baskına uğrayan Muttalip'deki evlerine gelen Mehmet Emin Toprak, anahtrı bulamaıncaiçeri pencereden girdi.DHA muhabirine yaşadıklarını anlatırken, 23 Ağustos günü ailesinden 5 kişini katledildiği baskın sırasında evde olmadığını söyleyen Mehmet Emin Toprak, “İkizim Mehmet Sadık'ın öldüğü 12 Kasım günkü baskında evdeydim. Katil evimizin bahçesine girmiş. Pencerenin önüne geldiğinde kuyunun üzerindeki tahtalara basınca çıkan gürültüden uyandık. İkizim Mehmet Sadık bakmak için yataktan kalktı. O sırada katil pencereden ateş edip onu vurdu. Ben de yan odaya kaçarak kurtuldum” dedi.Seri cinayetlerin faili olarak tutuklanan İhsan Doğu'nun, “Kızımın evinin duvarına işediler, cinsel organlarını gösterdiler, içki şişileri attılar” dediği hatırlatılınca bunların doğru olmadığını söyleyen Mehmet Emin Toprak, “Yalan söylüyor. Biz kimsenin duvarına çiş yapmadık, bira şişelerini de atmadık” dedi. Soylarını kurutmak isteyen katilin en ağır cezaya çarptırılmasını beklediğini kaydeden Mehmet Emin Toprak, “Adalet istiyorum. Katil bu olayı bir yıl planlamış. Çiş ve bira şişesi atma olayı yalan. Öyle olsaydı bir yıl önceden plan yapmazdı. Biz bu olayı kan davasına dönüştürmeyeceğiz. Adalete güveniyoruz. Mahkemenin sonucunu bekleyeceğiz” diye konuştu.Kurban Bayramı'nın ikinci günü öldürülen Ziya Akın'ın, 8 kişilik ölüm listesinde bulunan oğlu Orhan Akın, “İhsan Doğu, babamı da korkaklar gibi arkasından vurdu” dedi. Kendisinin sürekli sokakta dolaştığını belirterek, “Madem ölüm listesine aldı, gelip beni vursaydı ya” dedi. Orhan Akın, şunları söyledi: “Bu adam dayım Yusuf'u, yengem Fatma'yı, kuzenim Selahattin'i ve hiç bir suçu olmayan ablam Zeynep Ruhan Torak’ı öldürdü. Ardından Zeynep’in evinde hayvanlara bakmak için giden babamı öldürdü. Babamın ve ablamın hiçbir suçu yoktu. Babamın evden çıkışını katile haber verenler olmuştur. Çünkü babam kızının evinin önüne gelir- gelmez katil hemen ateş etmiş. Ona yardım edenlerin de bulunmasını istiyoruz. Daha önce gözaltına alınıp serbest bırakılan ailesinin tutuklanması için bir üst mahkemeye başvuracağız.”“EŞİ VE KIZI DOLDURDU“Orhan Akın, seri cinayetlerin faili olarak tutuklanan İhsan Doğu'nun bu cinayetleri eşi Mehir kızı Hatice Uluşkan'ın doldurmasıyla işlediğini belirtti. İhsan Doğu'nun amacının Toprak ve Akın ailelerinin soyunu kurutmak olduğunu öne süren Orhan Akın, “Önce erkekleri öldürecekti. Ama bizim soyumuz kurumaz. Geride benim 5 yaşında öldürülen babamın adını taşıyan Ziya Akın adlı oğlum var, kızlarım var, daha yakınlarımızın çok sayıda çocukları var. İhsan Doğu katliam yaparak yuvaları söndürdü, ağabeyi de esrar satarak çocukları zehirliyordu. Bunlar Koskayı Köyü’nden gelip buraya yerleştiler ve semtimizi insanlara zehir ettiler” dedi.İhsan Doğu'nun işlediği cinayetlerden sonra mahalleden hiç ayrılmadığını da ileri süren Orhan Akın, “Jandarmalara katilin burada olduğunu söylemiştim. Onlarla iddiaya girdik. Burada yakalanınca onlar bana tatlı ısmarlayacaktı, şehir merkezinde yakalansaydı ben onlara tatlı alacaktım. Çünkü çok emindim. Katil ilk cinayetleri işledikten sonra hiç kent merkezine gitmediğini halen düşünüyorum. Ona burada yardım edenler oldu. Zaten daha önce belde olan Muttalip’de 2 bin ev varsa bunun 800’ü boş. Buralarda rahatlıkla saklandı” diye konuştu.TAKSİCİYLE SOHBET ETTİBu arada seri cinayetlerin faili olarak tutuklanan İhsan Doğu'nun ifadesinde, gündüzleri Eskişehir kent merkezinde dolaştığı, geceleri de taksiyle Muttalip'e gelip mahalleye girmeden taksiden indiğini söylediği belirlendi. Doğu ifadesinde bir defasında taksiciyle aralarında geçen konuşmayı şöyle anlattı: “Geceleri taksiyle mahalleye geliyordum. Girişte Jandarma Karakolu bulunması nedeniyle köy yakında taksiden inip, ağaçlık alanlardan gizlenerek köye giriyordum. Burada çok sayıda boş ev vardı. Bu evlerde kalıyordum. Üşümemek için de kadın çorapları da giyiyordum. Evlerde kalıp vuracağım kişiler için planlar yapıyor ve onları gözetlemeye çalışıyordum. Bir defasında müşteri olarak bindiğim taksi şoförü bana ‘Muttalip’te 4 kişiyi öldüren katil hala yakalanamadı’ dedi. Taksici beni tanımadan sohbet ediyordu. Ben de ona ‘Katil kolay kolay yakalanmaz. Çünkü daha vuracağı kişiler var. Onları da vurup 2-3 ay sonra teslim olur’ dedim. Daha sonra da köy yakınında indim.” BİLGİSAYARLI SAVAŞ OYUNLARI İfadesinde İhsan Doğu’nun cinayetleri işlerken bilgisayarda savaş oyunlarından etkilendiğini de söyledi. Bu savaş oyunlarındaki gibi davrandığını belirten İhsan Doğu, ilk uygulamayı iftar sofrası baskınında yaptığını anlattı.İhsan Doğu, “Sofradakilere ateş ettikten sonra avluya çıkıp karanlık noktalara ve hareket eden her şeye ateş ettim. Yusuf Toprak ile Zeynep Ruhan Toprak’ı öldürdükten sonra avluya çıktım. O onda Yusuf Toprak’ın oğlu Selahattih Toprak’ın elinde tabanca olduğunu görünce ona da ateş ettim. Ardından Yusuf Toprak’ın eşi bana sürekli olarak küfür etmeye başladı. Ne anam kaldı ne babam. Bunun üzerine onu da öldürdüm” dedi.MAHALLEDE HAYAT NORMALE DÖNDÜMuttalip'te seri cinayetleres sahne olan Koyunlar Mahallesi'nde hayat yavaş yavaş normale döndü. Her gün kimin öldürüleceği korkusuyla yaşarken şüphelinin yakalanmasıyla rahat bir nefes aldıklarını söyleyen mahalle sakinleri, “Şimdi hayat normale döndü. Çocuklarımız parka salıncağa biniyor, bisikletiyle sokakta rahat olarak dolaşıyor” dedi.Komşuları, seri cinayetlerin faili İhsan Doğu'nun sessiz bir kişi olduğunu belirterek, “Ancak 3 yıl önce evinin yanına evli kızı Hatice Uluşkan taşındı. O taşındıktan sonra Toprak ailesiyle olan gerginlikler arttı. Kızı sürekli olarak İhsan’ı dolduruyordu. Kızı babasına Toprak ailesinin büyükbaş hayvanlarının evinin duvarını sürtünerek aşındırdığını ve evlerinin önüne pislediğini söylüyordu. Olaylar bizce kızının yüzünden oldu” diye konuştu.Mahallede İhsan Doğu'nun ve damadının evinde kimse bulunmuyor. Öldürdüğü kişilerin yakınları tarafından taşlanıp camları kırılan evlerden ayrılan Doğu ailesinin fertlerinin kent merkezinde ev kiraladıkları belirtildi.KELEBEKLER VADİSİYorum yaz</TEXT>
</DOC>
