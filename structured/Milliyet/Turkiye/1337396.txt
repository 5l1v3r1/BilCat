<DOC>
<DOCNO> 1337396 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa89fea/l/0l0smilliyet0n0btr0cbayram0eicin0egeldikleri0ekoylerinde0eyanarak0eolduler0cturkiye0csondakika0c150b110b20a10a0c13147480cdefault0bhtm/story01.htm </URL>
<DATE> 2010/11/15 </DATE>
<TIME> 15:06:46.0 </TIME>
<AUTHOR>  </AUTHOR>
<HEADLINE>
bayram i��in geldikleri k��ylerinde yanarak ��ld��ler
</HEADLINE>
<TEXT>ERZİNCAN'da oturan ve bayram tatilini geçirmek için memleketleri Tunceli'nin Pülümür İlçesi'ne bağlı Boğalı Köyü'ne gelen 36 yaşındaki Erdal Bayram ile 34 yaşındaki Kazım Ekin, kaldıkları kulübede çıkan yangında yanarak yaşamlarını yitirdi.Tunceli'nin Pülümür İlçesi'ne bağlı Boğalı Köyü'nde oturan Erdal Bayram ile Kazım Ekin, 1994 yılında bölgedeki terör olayları yüzünden göç ederek Erzincan'a yerleşti. Burada çalışan, ikisi de evli olan Bayram ve Ekin, eşlerini Erzincan'da bırakarak, yakınlarının bir süre önce döndükleri köylerinde bayramı geçirmeye karar verdi. Boğalı Köyü'ne gelen Bayram ve Ekin, bayramı geçirmek için buraya derme çatma tek gözlü ağaçtan bir kulübe yaptı. Kazım Ekin ile Erdal Bayram, dün gece de buraya kurdukları sobayı yaktıktan sonra uyudu. Sobadan sıçrayan kıvılcımların çıkardığı yangın, kısa sürede bütün kulübeyi kapladı.Kulübe kısa sürede kül olurkenn, ihbar üzerine köye gelen jandarma, 2 kömürleşmiş erkek cesedi buldu. Jandarma ekibi, durumu Pülümür Cumhuriyet Sacılığı’na haber verdi.Olay yerine gelen savcılık, kimlik tespiti yaparak cesetlerin, Erdal Bayram ile 1 çocuk babası Kazım Ekin'e ait olduğunu saptadı.Savcılığın haber vermesi üzerine olay yerine gelen Ekin ve Bayram’ın yakınları, yanmış cesetleri görünce sinir krizi geçirdi. Savcılık yangınla ilgili soruşturma başlattı.</TEXT>
</DOC>
