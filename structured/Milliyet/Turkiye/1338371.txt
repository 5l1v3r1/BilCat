<DOC>
<DOCNO> 1338371 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb0b103/l/0l0smilliyet0n0btr0ckacan0edanayi0epompaliyla0eayaklarindan0evurdular0cturkiye0csondakika0c160b110b20a10a0c13150a550cdefault0bhtm/story01.htm </URL>
<DATE> 2010/11/17 </DATE>
<TIME> 03:33:12.0 </TIME>
<AUTHOR>  </AUTHOR>
<HEADLINE>
ka��an danay��, pompal��yla ayaklar��ndan vurdular
</HEADLINE>
<TEXT>GAZİANTEP’te bir evin garajında kesilmek üzereyken sahiplerinin elinden kaçan 450 kilo ağırlığındaki dana, kilometrelerce yol kat ettikten sonra boş bir arazide sahipleri tarafından pompalı tüfekle ayaklarından vurularak yakalandı.Şahinbey İlçesi’ne bağlı İstiklal Mahallesi’ndeki bir evin garajında kesime hazırlanan dana iplini kopararak kaçtı. Yaklaşık 3- 4 saat boyunca vatandaşları peşinden koşturan 450 kiloluk dana, kendisini yakalamak isteyenlere zor anlar yaşattı. Sahiplerinin yaya ve kamyonetle takip ettiği dana, Güneş Mahallesi ve Karataş semti yakınlarındaki bir dağlık arazide beklemeye başladı. Yardım taleplerine polis ve zabıtanın yanıt vermediğini ileri süren sahipleri, pompalı tüfekle dananın ayaklarına ateş açtı. İlk atış denemesi başarısızlıkla sonuçlanan ve adeta çılgına dönerek önüne vatandaşları da katarak kaçmaya başlayan dana ikinci defa ateşlenen silahla etkisiz hale getirildi. Sahipleri tarafından düştüğü yerde boğazı kesilerek kamyonete konan dana parçalanmak üzere eve götürüldü.Güneş Mahallesi’nde de sahibinin elinden kaçan dana trafiği birbirine kattı. Bir süre önüne gelen araçlara çarparak ilerleyen dana kısa bir kovalamacının ardından sahipleri tarafından halatla yakalandı.ÇOCUKLAR KESİMİ DİKKATLE İZLEDİ Gaziantep’te sokakta kurban kesimi yasak olmasına rağmen çeşitli semtlerde vatandaşların evlerinin önünde ve boş arazilerde kurbanlarını kestiği gözlendi. 8 Şubat Mahallesi’nde de boş arazide kesilmek için bekleyen dana, sahiplerine zor anlar yaşattı. Güçlükle ayakları bağlandıktan sonra yere yatırılan dananın kesilmesini çocuklar meraklı gözlerle izledi. Bazı çocukların korkusu yüzüne yansıdı.</TEXT>
</DOC>
