<DOC>
<DOCNO> 1344160 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd6abcd/l/0l0smilliyet0n0btr0cdonus0eyolu0ekabusa0edondu0cturkiye0csondakika0c210b110b20a10a0c1316540a0cdefault0bhtm/story01.htm </URL>
<DATE> 2010/11/21 </DATE>
<TIME> 11:08:11.0 </TIME>
<AUTHOR>  </AUTHOR>
<HEADLINE>
d��n���� yolu kabusa d��nd��
</HEADLINE>
<TEXT>Dokuz gün süren Kurban Bayramı tatilini şehirleri dışında geçiren tatilcilerin dönüşü nedeniyle yollarda trafik yoğunluğu yaşanıyor. Emniyet yetkilileri, giderek artan trafik kazası bilançosu nedeniyle, sürücüleri hem trafik kazaları hem de karayollarında yaşanacak trafik sıkışıklığına karşı uyardı.Dokuz gün süren Kurban Bayramı tatilini şehirleri dışında geçiren tatilcilerin geri dönüş çilesi de başladı. Özellikler İstanbul ve Ankara gibi büyük şehirlerin giriş ve çıkışlarında trafik yoğunluğu artarken, otogar giriş ve çıkışlarında da uzun otobüs kuyrukları dikkat çekiyor. Otobüs firmaları yetkilileri ek seferler de dahil tüm koltukların dolu olduğunu vurgularken yarın yoğunluğun daha da artacağını ifade etti. Ayrıca tatilcilerin memleketlerinden eli boş dönmedikleri de gözlendi.Bu arada Kocaeli’nde dün akşam saatlerinde başlayan yoğunluk yer yer sürüyor.TEM otoyolunun Gültepe rampası kesimi, Kandıra ve Hereke turnikelerinin bulunduğu bölgelerle, D-100 karayolunun kent geçişi sırasında trafik yoğunlaşırken, bir diğer önemli geçiş noktası olan Bolu Dağı’nda da otoyolun Bolu kesiminin Ankara-İstanbul istikametinde araç yoğunluğunun arttığı görüldü.Yalova’daki Topçular iskelesinde yaşanan dönüş yoğunluğu nedeniyle de İDO ek seferler koydu. Feribot sayısı 14’e çıkarıldı.-EMNİYET UYARDI-Emniyet Genel Müdürlüğü yetkilileri, 9 günlük tatilin sonuna yaklaşılması nedeniyle özellikle yarın yoğunluğun daha da artacağına dikkat çekerek, tatil dönüşleri konusunda vatandaşları bir kez daha uyardı. Vatandaşları trafik kazalarına karşı uyaran Emniyet yetkilileri, tatil dönüşünün en son güne bırakılmaması, sürücülerin dinlenmiş olarak trafiğe çıkması, uykusuz araç kullanılmaması, trafik kurallarına uyulması ve özellikle Türkiye karayollarındaki 32 güzergahtaki 289 kör noktaya dikkat edilmesi gerektiğini belirttiler.Yetkililer ayrıca Ankara-İstanbul istikametinde yaşanan yoğunluk nedeniyle trafik ekiplerinin kontrollerini aralıksız sürdürdüğünü belirtti.-KAZALARIN YÜZDE 52’Sİ 12 İLE 16.00 SAATLERİ ARASINDA-Öte yandan Trafik Hizmetleri Daire Başkanlığı istatistiklerine göre, bayram tatillerinde yaşanan trafik kazalarının yüzde 52’si, 12.00 ile 16.00 saatleri arasında meydana geliyor. Kazaya karışan sürücülerin yüzde 62’sini, 26 ile 45 yaş grubundaki kişiler oluşturuyor. Geçen yılki Kurban Bayramı’nda yaşanan 60 ölümlü trafik kazasının 18’i yayaya çarpma, 16’sı yoldan çıkma, 6’sı yandan çarpma, 5’i arkadan çarpma, 6’sı karşılıklı çarpışma, 5’i sabit cisme çarpma ve 4’ü ise diğer şekillerde meydana geldi.Güvenli sürüşün sırlarını öğrenmek için tıklaYorum yaz</TEXT>
</DOC>
