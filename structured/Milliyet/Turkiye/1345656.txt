<DOC>
<DOCNO> 1345656 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/ffaa643/l/0L0Smilliyet0N0Btr0Chuseyin0Euzmez0Eyeniden0Eyargilaniyor0Cturkiye0Csondakika0C250B110B20A10A0C13183710Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:45.0 </TIME>
<AUTHOR>  </AUTHOR>
<HEADLINE>
Hüseyin Üzmez, yeniden yargılanıyor
</HEADLINE>
<TEXT>'da, 14 yaşındaki B.Ç. adlı kıza cinsel istismarda bulunduğu suçlamasıyla 13 yıl 1 ay 15 gün hapis cezasına çarptırılan 78 yaşındaki 'in, 'ın verilen cezayı usulden bozması nedeniyle yeniden yargılanmasına devam edildi. Güçlükle ayakta durabilen Hüseyin Üzmez’in, cezaevi aracından indikten sonra düşen pantolonunu jandarmanın düzelttiği görüldü. Düşmemesi için 2 eliyle pantolonunu tutan Üzmez'in yine tutarsız ifadeleri dikkat çekerken, durşuma 13 Ocak 2011'e ertelendi.

Bursa'nın Mudanya İlçesi'nde, 26 Nisan 2008 tarihinde 14 yaşındaki B.Ç.'ye cinsel istismarda bulunduğu suçlamasıyla yargılandığı Bursa 4'üncü Ağır Ceza Mahkemesi'nce 13 yıl 1 ay 15 gün hapis cezasına çarptırılan Hüseyin Üzmez, Yargıtay 5'inci Ceza Dairesi'nin verilen kararı usulden bozması sonucu tekrar yargılanmaya başlandı.

Bugün saat 10.00’da cezaevine ait araç ile Bursa Adliyesi'ne getirilen Hüseyin Üzmez'in düşen pantolonunu jandarma düzeltti. Daha sonra pantolonunu iki eliyle tutarak Adliye'ye giren Üzmez'in, duruşmada verdiği tutarsız ifadelerdikkat çekti.

Avukatının sağlık durumunu gerekçe göstererek tahliyesini istediği Hüseyin Üzmez, duruşmada kulaklarının iyi duymadığını belirtince Mahkeme Başkanı tarafından kürsünün önüne getirtildi. Avukatının savunmasından sonra söz alan Üzmez, “Sayın Cumhurbaşkanı , yetkisini kullanarak benim suçlarımın da içersinde bulunduğu özel bir af çıkardı. O af kararı size ulaşmadı mı? Benim şu anda suçlarım ve cezam bitmiştir. Cezai ehliyetim olmadığı yönünde karar verilmiştir. Size bildirilmedi mi?” diye sordu.

Üzmez'in bu sözleri karşısında Mahkeme Başkanı, “Bize böyle bir karar ulaşmadı. Eğer ulaşırsa gereğini yaparız” diyerek cevap verdi.

Mahkeme heyeti,  Ruh ve Sinir Hastalıkları Hastanesi’nden istenilen talep doğrultusunda, Hüseyin Üzmez’in suç işlediği tarihte akıl sağlığının yerinde bulunup bulunmadığının belirlenmesi için 13 Ocak 2011 tarihinde dosyasıyla birlikte Bakırköy Ruh ve Sinir Hastalıkları Hastanesi’nde bulunmasını içeren tebligatı okumasıyla devam etti. Duruşma bu nedenle 20 Ocak 20011 tarihine ertelendi.

Jandarmalar eşliğinde duruşma salonundan çıkartılmak istenen Hüseyin Üzmez, bu sırada mahkeme heyetine dönerek, “Allah'ın izniyle benim hakkımda yazacağınız 320 sayfalık beraat kararı ile tarihe geçeceksiniz” diyerek salondan çıkartıldı</TEXT>
</DOC>
