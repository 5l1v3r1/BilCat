<DOC>
<DOCNO> 1327232 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5f02fd/l/0l0smilliyet0n0btr0cotomobilini0eeylemci0eiscilerin0euzerine0esurdu0cturkiye0csondakika0c0a50b110b20a10a0c1310a610a0cdefault0bhtm/story01.htm </URL>
<DATE> 2010/11/05 </DATE>
<TIME> 13:10:25.0 </TIME>
<AUTHOR>  </AUTHOR>
<HEADLINE>
otomobilini, eylemci i����ilerin ��zerine s��rd��
</HEADLINE>
<TEXT> DÜZCE merkeze bağlı Beyköy Beldesi'nde sendikalı oldukları gerekçesiyle işten çıkarıldıklarını iddia eden 22 işçi, fabrikaya girmek isteyen işçilere engel olmak istedi. Bir kişi otomobilini, eylemci işçilerin üzerine sürünce 4 işçi hafif yaralanırken, işçiler tekme ve yumruklarla otomobilin camlarını kırdı.Beyköy Beldesi'nde bulunan Organize Sanayi Bölgesi’nde kurulu Mas Daf adlı pompa fabrikasında işten çıkarılan 22 işçi, bu sabah servislerle gelen işçilerin içeriye girmesine engel olmaya çalıştı. Birleşik Metal- İş Sendikası’na üye oldukları gerekçesiyle işten çıkarıldıklarını iddia eden işçiler ile fabrikaya girmek isteyen işçiler arasında tartışma çıktı.Jandarma araya girerek tarafları sakinleştirmeye çalışırken, 81 BJ 889 plakalı otomobilin sürücüsü, aracını eylemci işçilerin üzerine sürdü. Caner Cubukçu, Sami Güven, Gökhan Demir ve Ergün Semiç yaralanırken, diğer işçiler tekme ve yumruklarla aracın camlarını kırdı. Sürücü olay yerinden kaçarken, 9 işçi ise camların vücutlarının çeşitli yerlerini kesmesi sonucu yaralandı.Olay yerinde bulunan jandarma ekiplerinin yetersiz kalması üzerine takviye ekipler istendi. Jandarmanın müdahalesi ile işçiler yatıştırıldı. Otomobilin ayağının üzerinden geçmesi sonucu yaralanan Caner Çubukçu, ambulansla Atatürk Devlet Hastanesi’ne kaldırılarak tedavi altına alındı. Diğer yaralılar ise araçlarla hastanelere götürüldü. Bazıları ise arkadaşları tarafından tedavi edilmeye çalışıldı. Olayların yatışmasının ardından diğer işçiler fabrikaya girdi. Jandarma olayla ilgili soruşturma başlattı.</TEXT>
</DOC>
