<DOC>
<DOCNO> 1331872 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f738d05/l/0l0smilliyet0n0btr0csehit0ekizina0etumgeneral0esefkati0cturkiye0csondakika0c0a80b110b20a10a0c13117920cdefault0bhtm/story01.htm </URL>
<DATE> 2010/11/08 </DATE>
<TIME> 17:11:50.0 </TIME>
<AUTHOR>  </AUTHOR>
<HEADLINE>
��ehit k��z��na t��mgeneral ��efkati
</HEADLINE>
<TEXT>SAKARYA'nın Akyazı İlçesi'nde Mudurnu Yolu'nda devriye görevi yapan Sakarya İl Jandarma Komutanlığı'na ait sivil plakalı askeri araç, TIR ile çarpıştı. Kazada Jandarma Uzman Çavuş 31 yaşındaki Levent Alataş şehit oldu, 1 uzman çavuş ile 1 astsubay yaralandı.Kaza dün saat 03.00 sıralarında Akyazı- Mudurnu Yolu Bedir Kazancı Köyü yakınlarında meydana geldi. Sakarya İl Jandarma Komutanlığı'na ait sivil plakalı otomobil, karşı yönden gelen Duran Coşar yönetimindeki 06 BFP 99 plakalı TIR'la çarpıştı. Kazada otomobilde büyük hasar oluşurken araçta bulunan Jandarma Uzman Çavuşlar Levent Alataş, Kerem Çulama ve Astsubay Başçavuş Gökhan Girgin yaralanarak Adapazarı Toyotasa Hastanesi'ne kaldırıldı.Tedavi altına alınan yaralılardan Uzman Çavuş Levent Alataş'ın 2 kez kalbi durdu ve müdahale ile hayata yeniden dönderildi. Uzman Çavuş İstanbul GATA'ya sevk edilmek istenirken şehit oldu. Şehit Uzman Çavuş'un cenazesi memleketi Elazığ'a gönderildi. Yaralanan Uzman Çavuş Kerem Çulama ile Astsubay Gökhan Girgin'in tedavileri sürüyor. TIR şoförü Duran Çoşar bugün sevk edildiği mahkeme tarafından tutuksuz yargılanmak üzere serbest bırakıldı. Sakarya İl Jandarma Komutanlığı'ndan kaza ile ilgili açıklama yapılmazken, sivil plakalı jandarma araçının dış göreve çıktığı belirtildi.ŞEHİT KIZINA TÜMGENERAL ŞEFKATİKazada şehit olan Uzman Çavuş Levent Alataş'ın cenazesi, memleketi Elazığ'da düzenlenen törenin ardından gözyaşları arasında toprağa verildi. Cenazeye katılan Tunceli Jandarma Bölge Komutanı Tümgeneral Harun Ocaklı, şehid uzman çavuşun kızı, 2.5 yaşındaki Gökçe ile yakından ilgilendi.Şehit Uzman Çavuş Levent Alataş, için bugün memleketi Elazığ İzzetpaşa Camii avlusunda cenaze töreni düzenlendi. Törene, Elazığ Valisi Muammer Erol, Tunceli Jandarma Bölge Komutanı Tümgeneral Harun Ocaklı, İl Jandarma Komutanı Albay Zafer Koç, Emniyet Müdürü Fahrettin Coşkun ile askerler, şehit yakınları ve çok sayıda kişi katıldı. Şehit yakınları, gözyaşlarına hakim olamayarak sinir krizleri geçirdi. Tümgeneral Harun Ocaklı, cenaze namazı öncesi avluda bulunan şehidin eşi 28 yaşındaki Mihriban ve ve 2.5 yaşındaki kızı Gökçe ile yakından ilgilenerek, teselli vermeye çalıştı.İl Müftüsü Ömer Kocaoğulu tarafından kılınan öğle namazından sonra şehit Uzman Çavuş Levent Alataş'ın cenazesi, askerlerin omzunda top arabasına taşındı. Şehit cenazesi, Elazığ Şehitliği'nde toprağa verildi.Otomobil dünyasına ait herşey burada!Yorum yaz Arkadaşına gönderSitene ekleSayfayı yazdırAA+-</TEXT>
</DOC>
