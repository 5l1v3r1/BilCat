<DOC>
<DOCNO> 1327945 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f619a26/l/0l0smilliyet0n0btr0cdiyarbakir0eda0eolayli0eyuruyus0cturkiye0csondakika0c0a50b110b20a10a0c1310a7410cdefault0bhtm/story01.htm </URL>
<DATE> 2010/11/05 </DATE>
<TIME> 19:11:09.0 </TIME>
<AUTHOR>  </AUTHOR>
<HEADLINE>
diyarbak��r���da olayl�� y��r��y����
</HEADLINE>
<TEXT>DİYARBAKIR’da BDP, KCK/TM davasında Kürtçe savunma talepleri reddedilen sanıklara destek vermek için yürüyüş ve miting düzenledi. BDP Van Milletvekili Özdal Üçer, “Hakimler Kürtçeyi bilinmeyen bir dil olarak yazıyor. Eğer bunların mahkemeleri, eğer Kürt dilini, Kürt kimliğini tanımazlarsa, biz de onların mahkemelerini, onların savcılarını hakimlerini tanımıyoruz ve meşru da görmüyoruz. Onlar bizim dilimizi, kültürümüzü tanıyana kadar biz de onları meşru görmüyoruz” dedi. Mitingin ardından izinsiz gösteri yapan bir grup polisle çatıştı.PKK’nın gizli sivil yapılanması Kürdistan Topluluklar Birliği Türkiye Meçlisi (KCK/TM) davasında sanıkların Kürtçe savunma taleplerinin mahkeme tarafından reddedilmesi üzerine BDP, bugün Diyarbakır’da sanıklara destek vermek için yürüyüş düzenledi.BDP il binası önünde toplanan yaklaşık 5 bin kişi, BDP Van milletvekili Özdal Üçer, Bitlis Milletvekili Nezir Karabaş, İstanbul Milletvekili Sabahat Tuncel ve BDP Diyarbakır İl Başkanı Nijad Yaruk öncülüğünde bir kilometre yürüyerek Koşuyolu Parkı’na giderken, Abdullah fotoğrafları ve PKK flamaları açılarak sloganlar atıldı.BİZİ TANIMAYAN MAHKEMEYİ BİZ DE TANIMAYIZKoşuyolu Parkı’nda parti otobüsünden kalabalığa Kürtçe konuşan BDP Van Milletvekili Özdal Üçer, Kürt halkının her zaman diline, kültürüne, onuruna, siyasi iradesine sahip çıktığını belirterek, “Özellikle de Amed (Diyarbakır) halkı bütün Kürdistan gibi kendi diline, kültürüne her zaman sahip çıkmıştır” dedi. Üçer, KCK/TM davasında mahkemenin Kürt dilini tanımadığını söyleyerek, şöyle dedi:“Hakimler Kürtçeyi bilinmeyen bir dil olarak yazıyor. Eğer bunların mahkemeleri, eğer Kürt dilini, Kürt kimliğini tanımazlarsa, biz de onların mahkemelerini, onların savcılarını, hakimlerini tanımıyoruz ve meşru da görmüyoruz. Onlar bizim dilimizi, kültürümüzü tanıyana kadar biz de onları meşru görmüyoruz. Erdoğan, Almanya’ya gittiğinde asimilasyondan, dilin inkarından bahsediyor. Türk halkı için bu konuda hak talebinde bulunuyor. Ancak Türkiye’ye geldiğinde, kendi dili ve kültürüyle yaşayan 30 milyonluk Kürt halkını ise yok sayıyor. Tek millet diyor. Keşke, Erdoğan bu kadar söylediği gibi tek millet, tek devlet, keşke onunda başında bir tek olsaydı. Mahkemenin hakim ve savcıları bu dili kabul etmemekle ilgili karar alıyorlar. Ama bu karar için talimatı, AKP’nin içinden, Başbakan Erdoğan’dan, Cumhurbaşkanı Abdullah Gül’den ve cemaatten alıyorlar. Kimse AKP’nin oyununa gelmemeli. Yüzyıllardır bunlar Kürtleri inkar etti. Kürdüm diyenleri de imha ettiler. Bunlar istiyor ki imha ve inkarı hep sürdürsünler, Kürtleri de suskun hale getirsinler. Kürtler hiç bir şikayette bulunmasın, eylem yapmasın, direnmesin istiyorlar. Onların İnkarı, tasfiyesine karşı biz halkımıza sesleniyoruz. Direnmek yaşamaktır, başkaldırı yaşamaktır. Dünyada hiç bir millet yoktur ki, eylemsiz, demokrasisiz, çalışmadan özgürlüğünü kazansın. Kürt halkı da bunun için sürekli çaba sarf etmeli. çalışmalı. Özgürlük günü yakındır.”Üçer, cezaevlerindeki tutukluların mahkemelerinin sürdüğünü belirterek, “Yargılananlar sadece kendileri olarak yargılanmıyor. Halklarının hakları için yargılanıyorlar. Onların şahsında dilimiz, kültürümüz, demokratik siyasetimiz, demokratik hareketimiz yargılanıyor. Biz onların tutuklanmalarını kabul etmiyoruz. Derhal ve zaman geçmeden zindanlardaki tüm siyasi tutukluların serbest bırakılmasını istiyoruz. Biz buradan selamlarımızı başta Kürt halkının önderi Abdullah Öcalan olmak üzere zindanlardaki özgürlük tutuklularına gönderiyoruz. 20-30 Yıldır Kürt halkının dilinde olan bir türkü var. Biz Diyarbakır zindanlarını alacağız diye. onun için yaşasın özgürlük diyoruz” diye konuştu.OLAYLAR ÇIKTIMitingin dağılmasının ardından yüzü maskeli bir grup Koşuyolu Caddesi üzerinde lastikleri ateşe verip, barikatlarla yolu kapattı. Göstericiler, müdahale etmek isteyen polise ses bombası, molotof ve taşlarla saldırdı.Polis, göstericileri dağıtmak için gözyaşartıcı gaz ile tazyikli su kullandı. Polisle göstericiler arasında olaylar 30 dakika kadar sürdü. Olaylar sırasında 1 kişi gözaltına alınırken, göstericiler polisin müdahalesiyle ara sokaklara kaçtı.</TEXT>
</DOC>
