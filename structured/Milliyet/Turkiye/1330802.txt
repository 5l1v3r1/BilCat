<DOC>
<DOCNO> 1330802 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f6ea973/l/0L0Smilliyet0N0Btr0Cagacin0Eustunde0Eoldu0Cturkiye0Csondakika0C0A80B110B20A10A0C13114230Cdefault0Bhtm/story01.htm </URL>
<DATE> 2010/11/08 </DATE>
<TIME> 11:09:14.0 </TIME>
<AUTHOR>  </AUTHOR>
<HEADLINE>
Ağacın üstünde öldü
</HEADLINE>
<TEXT>’ta bir kişi, dallarını budamak için çıktığı çam ağacında hayatını kaybetti.

Edinilen bilgiye göre, Gedemenli Mahallesi’nde, dallarını budamak için bahçesindeki çam ağacına çıkan Yılmaz Şatıroğlu (61), bir süre sonra rahatsızlık geçirdi.

Yaşlı adamın oğlu İbrahim Şatıroğlu, babasının hareketsiz durduğunu fark edince ağaca çıktı. Babasının rahatsızlandığını gören Şatıroğlu, polis ve sağlık ekiplerinden yardım istedi.

Olay yerine giden sağlık ekipleri ağaca çıkamayınca yaşlı adamın ağaçtan indirilmesi için itfaiyeden yardım istendi. Göksu EDAŞ ekiplerinin ağacın yakınından geçen hattaki elektriği kesmesinin ardından Yılmaz Şatıroğlu itfaiye görevlileri tarafından merdivenle ağaçtan indirildi.

Yapılan sağlık kontrolünde Yılmaz Şatıroğlu’nun hayatını kaybettiği belirlendi. Yaşlı adamın cesedi otopsi için Kahramanmaraş Devlet Hastanesi Morgu’na götürüldü. Şatıroğlu’nun iki kez kalp ameliyatı geçirdiği, ölümünün kalp krizinden kaynaklanmış olabileceği ifade edildi.

Bu arada, yapılan çalışmalar boyunca ağaçta babasının yanından ayrılmayan ve sürekli yardım isteyen İbrahim Şatıroğlu’nun çabaları izleyenleri duygulandırdı</TEXT>
</DOC>
