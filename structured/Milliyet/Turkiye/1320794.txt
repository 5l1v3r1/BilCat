<DOC>
<DOCNO> 1320794 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f44b4a3/l/0l0smilliyet0n0btr0cmersin0ede0ebosanma0ehesaplasmasi0e20eolu0e10eyarali0cturkiye0csondakika0c0a20b110b20a10a0c130a920a20cdefault0bhtm/story01.htm </URL>
<DATE> 2010/11/02 </DATE>
<TIME> 17:12:39.0 </TIME>
<AUTHOR>  </AUTHOR>
<HEADLINE>
mersin'de bo��anma hesapla��mas��: 2 ��l��, 1 yaral��
</HEADLINE>
<TEXT>MERSİN'de 22 yaşındaki Feyzi Yılmaz, çocuğu olmadığı için ablasından boşanan eniştesi ile onun anne ve babasına duruşma çıkışında tabancayla kurşun yağdırdı. Kentin en işlek caddesinde meydana gelen saldırıda, boşanan 29 yaşındaki Hakkı Akay ile babası 51 yaşındaki Memet Akay öldü, annesi 49 yaşındaki Cemile Akay ağır yaralandı. Polis, kaçan Yılmaz'ı arıyor.Olay, bugün saat 11.00 sıralarında İsmet İnönü Bulvarı'ndaki Anadolu Hayat İşhanı önünde meydana geldi. İddiaya göre, Hakkı Akay, çocuğu olmadığı için eşi 25 yaşındaki Gülcan Akay ile boşanmak üzere dava açtı. Hakkı Akay, açılan boşanma davasının ilk duruşmasına babası Memet Akay ve annesi Cemile ile birlikte geldi. Yeni adliye binası yapıldığı için geçici olarak Anadolu Hayat İşhanı’nın 4’üncü katında yer alan 3’üncü Aile Mahkemesi’nde yapılan duruşmada taraflar anlaşmalı olarak boşandı.CADDE KAN GÖLÜNE DÖNDÜ8 yıldır çocuğu olmadığı için bir süre önce bir kız kaçırıp nikahsız olarak birlikte yaşayan Hakkı Akay ile anne ve babası, binadan çıktıktan sonra cadde üzerinde yürümeye başladı. Bu sırada Gülcan Akay'ın kardeşi Feyzi Yılmaz, yanlarına geldiği Akay Ailesi'ne tabancayla kurşun yağdırdı.Kentin en işlek caddesinde meydana gelen olayda, vücuduna çok sayıda kurşun isabet eden baba Memet Akay olay yerinde öldü. Hakkı Akay ile annesi Cemile Akay da ağır yaralandı.HASTANEDE ÖLDÜMersin Valiliği'ne yaklaşık 100 metre uzaklıkta meydana gelen olay nedeniyle polis alarma geçti. Çevrede büyük panik yaşanmasına neden olan olayda ağır yaralanan Hakkı Akay, Mersin Üniversitesi Tıp Fakültesi Hastanesi’ne, annesi ise Toros Devlet Hastanesi’ne götürüldü. Başına kurşun isabet eden Hakkı Akay, yapılan tüm müdahaleye rağmen kurtarılamayarak yaşamını yitirdi.Bacağına bir kurşun isabet eden Cemile Akay, “Gelinimin 8 yıl çocuğu olmadı. Baba olmak isteyen oğlum da bir süre önce kız kaçırdı onunla birlikte yaşamaya başladı, gelinimle de anlaşmalı olarak boşandı. Saldırıyı gelinimin kardeşi Feyzi yaptı” dedi.Olaydan sonra kaçan Feyzi Yılmaz'ın yakalanması için polis geniş çaplı operasyon başlattı. Yılmaz'ın yanında bir kişinin daha olduğu da ileri sürüldü. Emniyet Müdürü Arif Öksüz, olay yerine gelerek incelemelerde bulundu.</TEXT>
</DOC>
