<DOC>
<DOCNO> 1329589 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f66ebd5/l/0l0smilliyet0n0btr0cadli0etip0ekurumu0endan0e180eay0esonraya0erandevu0everildigi0eiddiasi0cturkiye0csondakika0c0a60b110b20a10a0c13110a590cdefault0bhtm/story01.htm </URL>
<DATE> 2010/11/06 </DATE>
<TIME> 17:09:52.0 </TIME>
<AUTHOR>  </AUTHOR>
<HEADLINE>
adli t��p kurumu'ndan 18 ay sonraya randevu verildi��i iddias��
</HEADLINE>
<TEXT>Türkiye Psikiyatri Derneği (TPD) ve Adli Tıp Uzmanları Derneğince (ATUD) yapılan ortak açıklamada, tecavüz eyleminin herhangi bir belirti olmasa bile bireyin fiziksel ve ruhsal bütünlüğünü tehdit eden, insanlık suçu bir eylem olduğu bildirildi.TPD Genel Başkanı Doç. Dr. Doğan Yeşilbursa ile ATUD Başkanı Prof. Dr.Ümit Biçer imzasıyla yapılan ortak yazılı açıklamada, geçen ay sonunda üniversite öğrencisi bir kadını zorla kaçırarak tecavüz ettikleri iddiasıyla tutuklu yargılanan iki kişinin, tecavüzle ilgili kanıtlar sabit olmasına, mağdurun ruhsal yönden etkilendiğine ilişkin iki üniversite hastanesinin psikiyatri anabilim dallarından alınan raporlar bulunmasına rağmen yerel mahkeme tarafından serbest bırakıldıkları, bu durumun da hem kamuoyunda hem de meslek gruplarında tepkiye yol açtığı vurgulandı.Ankara Sincan’da meydana gelen olayla ilgili son duruşmada, yerel mahkemenin Adli Tıp Kurumundan bilirkişi görüşü istenmesine karar verdiği anlatılan açıklamada, bu değerlendirme süresinin 18 ay süreceği ve sanıkların mağdur olacağı gerekçesiyle her iki sanığın tutukluluk hallerinin kaldırdığına işaret edildi.Yetkililerin konuyla ilgi tutumunun da eleştirildiği açıklamada, şunlar kaydedildi: "Adalet Bakanlığı tarafından yapılan açıklamada yanlışlar savunulmakta, tecavüzcüleri sokağa bırakan ve adalet duygusunu zedeleyen kararın gerekçeleri büyük bir özenle hazırlanmakta, yasaların çiğnenmesine göz yumulmaktadır. Bu açıklama içerdiği ciddi bilimsel yanlışlar yanında, seçkin bilim kurumlarının kararlarına büyük bir saygısızlık içermekte, bu kurumların görüşlerini değersizleştirmekte, yerel mahkemelerin tecavüzcüleri koruyan kararlarını ısrarla savunmaktadır. Bu haliyle son derece üzücü ve kamuoyu vicdanını yaralayıcıdır.Tecavüz eyleminin kendisi herhangi bir ruhsal belirti olmasa bile bireyin fiziksel ve ruhsal bütünlüğünü tehdit eden, insanlık suçu olan bir eylemdir.Fiziksel ve ruhsal belirtilerin olmaması bu eylemin suç niteliğini kaldırmayacağı gibi tecavüzcünün serbest bırakılması için gerekçe değildir."</TEXT>
</DOC>
