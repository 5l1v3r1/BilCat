<DOC>
<DOCNO> 1330525 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f6ec7a3/l/0l0smilliyet0n0btr0claikligi0eelestiren0epapa0eya0etepki0cdunya0csondakika0c0a80b110b20a10a0c131140a60cdefault0bhtm/story01.htm </URL>
<DATE> 2010/11/08 </DATE>
<TIME> 11:01:09.0 </TIME>
<AUTHOR>  </AUTHOR>
<HEADLINE>
laikli��i ele��tiren papa'ya tepki
</HEADLINE>
<TEXT>İspanya’yı ziyaret etmekte olan Katolik dünyasının ruhani lideri Papa 16. Benediktus, özellikle laikliği eleştiren bazı sözlerinden dolayı tepki çekti.Franco dönemi mağdurları derneği, Papa’nın "İspanya’da, 2. Cumhuriyet döneminde (1931-1936) olduğu gibi, güçlü ve agresif laiklik ve Katolik din adamlığı karşıtlığı doğdu" şeklindeki açıklamasını, "üzücü" bulduğunu bildirdi ve Papa’dan, Katolik Kilisesinin Franco rejimine verdiği destekten dolayı özür dilemesini istedi.Dernekten yapılan açıklamada, "Papa’nın ülkemize gelerek, laiklikle ilgili İspanya’daki mevcut durumu, 1930’lu yıllardaki din adamlığı karşıtlığına benzetmesi, ancak 1936’da Katolik Kilisesinin Franco rejimine verdiği destekten dolayı özür dilememesi bir hakarettir. Papa, diktatörlük döneminde işlenen suçlara Katolik Kilisesinin de karışmış olmasından dolayı özür dilemelidir" denildi.İspanya’daki komünist görüşlü Birleşik Sol Partisinin liderlerinden Gaspar Llamazares de benzer bir açıklama yaparak, "Franco rejimine arka çıktığı için Katolik Kilisesinden halen bir özür beklendiğini" ifade etti.Bu arada Barselona’da, Papa’ya ilginin beklenenden az olduğu belirtildi.500 bin yerine yaklaşık 250 bin Katalanın Papa’yı görebilmek için sokaklara çıkması İspanyol medyasında, "soğuk karşılama" olarak değerlendirildi.</TEXT>
</DOC>
