<DOC>
<DOCNO> 1331258 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f72a667/l/0l0smilliyet0n0btr0cpasok0epartisi0eilk0eturu0eonde0egoturuyor0cdunya0csondakika0c0a80b110b20a10a0c13117330cdefault0bhtm/story01.htm </URL>
<DATE> 2010/11/08 </DATE>
<TIME> 13:09:15.0 </TIME>
<AUTHOR>  </AUTHOR>
<HEADLINE>
pasok partisi ilk turu ��nde g��t��r��yor
</HEADLINE>
<TEXT>Yunanistan’da dün yapılan yerel seçimlerin birinci turunda, iktidardaki PASOK partisinin yarışı ana muhalefet Yeni Demokrasi Partisi’nin (YDP) önünde götürdüğü bildirildi.Yerel basına göre, sandıkların kapanmasının ardından oyların yaklaşık yüzde 96’sının sayıldığı ve 13 valilikten 7’sinde PASOK’un, 6’sında ise YDP’nin yarışı önde götürdüğü açıklandı.Seçimlerin ilk turunda oyların yüzde 42’sini geçemeyen yerlerdeki valilikler için adayların, 14 Kasımda yapılacak 2. turda kozlarını paylaşacakları kaydedildi.İktidar ve ana muhalefetin büyük önem verdiği Atika Bölge Valiliği seçimi de PASOK’un adayı Yannis Sguros’un yüzde 24,07, YDP adayı Vasilis Kikilias’ın yüzde 20,51 oranında oy kalmasıyla ikinci tura kaldı.-BELEDİYE BAŞKANLIKLARI- Seçimlerin ilk turunda aralarında Atina ve Pire’nin de bulunduğu seçim bölgelerinde toplam 325 belediye başkanı seçildi, ancak çok sayıda adayın oyların yüzde 50’den fazlasını alamamaları nedeniyle ikinci tura gidilecek.Yerel seçimlerin anahtar bölgelerinden Selanik’te, YDP’nin adayı Kostandinos Gulekas’ın oyların yüzde 37,87’sini, PASOK’un Çevreciler ve Sol İttifak partileri tarafından desteklenen adayı İonnis Butaris’in ise yüzde 33,57’sini almalarıyla yine adaylar 2. tura kaldı.Diğer önemli bölge olan Atina’da ise yüzde 34,96 ile YDP adayı Nikitas Kaklamanis ve PASOK’un, yüzde 28,41 oy alan adayı Yorgos Kaminis de 2. tura kalan isimler oldular.Bu arada, Pire’de de yüzde 29,58 ile PASOK adayı İonnis Mihas, kendisini yüzde 23,05 oy oranıyla takip eden YDP adayı Vasilis Mihaloliakos’a karşı ikinci tura kaldı.-BATI TRAKYA- Henüz resmi olmayan açıklamalara göre, Batı Trakya’da Türk azınlığın belediye başkanı seçimlerinde de ikinci tura kalındı.Türk belediye başkanı seçilmesi beklenen Rodop ilindeki Kozlukepir (Aryana) Belediyesinde ilk iki sırayı paylaşan Halit Mehmet ile İbrahim Şerif ikinci tura kalan isimler olurken, Yassıköy-Susurköy (İasmos) Belediyesinde de İsmet Kadı, ikinci turda Yunanlı aday Kiryakos Amucas ile yarışacak.İskeçe’deki Mustafçova (Miki) Belediyesinde, Mustafa Aga ile Mustafa Cukal ikinci tura katılma hakkına sahip olan isimler oldu.Öte yandan, oyların yüzde 99’unun sayıldığı Gümülcine ve İskeçe kentlerinde başkan adaylarının hiçbirinin yüzde 50’nin üzerinde oy alamaması nedeniyle, belediye başkanı seçimi ikinci tura kaldı. Seçimlere bağımsız belediye başkanı adayı olarak katılan Sibel Mustafaoğlu, ile Ahmet Hüseyinoğlu, yüzde 8,1 ile yüzde 6.8 oranında oy aldılar.Gümülcine’de 3. sırada yer alan Mustafaoğlu’nun önünde yüzde 44,2 ile PASOK adayı Yorgos Petridis ve yüzde 31,6 oy oranıyla YDP adayı Dimitri Koçakis bulunuyor.İskeçe’de ise Hüseyinoğlu, yüzde 48,45 oranında oy alan YDP adayı Mihalis Stilyanidis, yüzde 35,8 oranında oy alan PASOK adayı Hristos Pulios’un ardından 3. sıraya yerleşti.-YUNAN BASINI- Yunanistan’da yayımlanan gazeteler de bugün seçim sonuçlarına geniş yer ayırdılar.PASOK yanlısı gazeteler, "Hükümete güvenoyu" başlıklı haberlerinde, "PASOK’un efor testinden başarılı çıktığı" değerlendirmesini gündeme taşıdılar.Haberlerde, iktidar partisinin oy kaybına uğramasına rağmen yine de hakimiyetini koruduğu yorumunda bulunuldu.YDP yanlısı gazeteler ise "ana muhalefetin, seçimlerde iktidardaki PASOK ile arasındaki farkı sıfırladığını" savundular.Haberlerde, YDP lideri Andonis Samaras’ın geçen yıl yapılan genel seçimlerde partisinin uğradığı büyük hezimetten sonra gücünü önemli derecede arttırdığı kaydedildi.Gazeteler, halkın yaklaşık yüzde 40’ının oy kullanmayarak "sandıklara sırt çevirdiğini" de vurguladılar ve bunun tüm siyasi partiler için "tehlike çanı" teşkil ettiğinin altını çizdiler.</TEXT>
</DOC>
