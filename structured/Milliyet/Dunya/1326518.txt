<DOC>
<DOCNO> 1326518 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f5c6342/l/0l0smilliyet0n0btr0cyanlis0eadamin0ebebegini0edogurdu0cdunya0csondakika0c0a50b110b20a10a0c1310a4980cdefault0bhtm/story01.htm </URL>
<DATE> 2010/11/05 </DATE>
<TIME> 05:00:45.0 </TIME>
<AUTHOR>  </AUTHOR>
<HEADLINE>
yanl���� adam��n bebe��ini do��urdu
</HEADLINE>
<TEXT>Çift, çocuk doktoru bebeklerinin kan grubunun B olduğunu, anne ve babanınkinin ise 0 ve A grubu olduğunu söylediğinde kliniğin yaptığı hatayı anladı ve kliniği mahkemeye verdi. Klinik, yanlış sperm kullanılması sonucu başkasının çocuğunu dünyaya getiren kadından ve eşinden özür diledi. Thomson Tüp Bebek Merkezi yöneticisi Cheng Li Chang yaptığı yazılı açıklamada, "Olanlar nedeniyle çok üzgünüz. Durumu açıklamak için çiftle buluştuk ve onlara mümkün olan tüm desteği vermeyi sürdüreceğiz" dedi.Adları açıklanmayan Çin asıllı Singapur vatandaşı kadın ile eşinin avukatı S. Palaniappan, bebeğin çiftin yanında olduğunu belirtti.Avukat, "Gerçeği bebeğin doğumundan birkaç gün sonra öğrendiler. Bir çocuk doktoru bebeğin kan grubu konusunda onları bilgilendirdi. Biyolojik olarak bebeğin kan grubunun anne veya babanınkinden farklı olması mümkün olmadığından gerçek anlaşıldı. Müvekkillerim çok şaşkın" diye konuştu.1 Ekim'de dünyaya gelen bebeğe yapılan DNA testi de bebeğin resmi babasının biyolojik babası olmadığını doğruladı.Klinik, olayın ardından tüp bebek prosedürlerinde takviye kontrollerin yapıldığını kaydetti.</TEXT>
</DOC>
