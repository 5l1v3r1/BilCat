<DOC>
<DOCNO> 1322358 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f4c9375/l/0l0smilliyet0n0btr0ctarihi0eanlasma0eimzalandi0cdunya0csondakika0c0a30b110b20a10a0c130a95730cdefault0bhtm/story01.htm </URL>
<DATE> 2010/11/03 </DATE>
<TIME> 11:01:22.0 </TIME>
<AUTHOR>  </AUTHOR>
<HEADLINE>
tarihi anla��ma imzaland��
</HEADLINE>
<TEXT>İngiltere ile Fransa arasında savunma ve nükleer işbirliği anlaşmaları imzalandı.İngiltere’nin başkenti Londra’da yapılan İngiltere-Fransa zirvesinde, Fransa Cumhurbaşkanı Nicolas Sarkozy ile İngiltere Başbakanı David Cameron, biri genel askeri işbirliğiyle ilgili, diğeri ise nükleer silahlarla ilgili 50 yıl süreli iki anlaşmaya imza koydu.İngiltere Başbakanı Cameron, "anlaşmalarla, iki ülke savunma işbirliği tarihinde yeni bir döneme imza attıklarını" söyleyerek, bu anlaşmalarla iki ülkenin de vatandaşlarının daha güvende olacağını ve ülkelerin daha az harcama yapacaklarını kaydetti.Cameron, "Bu, Avrupa ordusu ya da nükleer silahların paylaşımı ile ilgili değil. İngiltere ve Fransa istediklerinde, ulusal çıkarlar gerektirdiği zaman, bağımsız olarak silahlı güçlerini kullanabilecek egemen ülkeler ve hep öyle kalacaklar" dedi.David Cameron ayrıca, İngiltere’nin son yıllardaki tüm askeri operasyonlara müttefikleriyle beraber girdiğini ve nükleer savaş başlıklarının denenmesinde işbirliğine gidilmesinin, milyonlarca sterlin tasarruf sağlayacağını belirtti.Cameron anlaşmalardan birinin, iki ülke askeri güçlerinin "geçmişte hiç olmadığı kadar" birlikte çalışmasını sağlayacağını ve 50 yıl süreli diğer anlaşmanın da "nükleer güvenlik" alanında işbirliğini artıracağını vurguladı.-"BENZERİ GÖRÜLMEMİŞ ANLAŞMALAR"Fransa Cumhurbaşkanı Sarkozy de, imzalanan anlaşmaları "benzeri görülmemiş" olarak tanımlayarak, iki ülkenin egemenliğinin anlaşmalarla zarar gördüğü iddialarını kabul etmedi.Nükleer anlaşmayla İngiltere’de bir nükleer test teknolojisi geliştirme merkezi kurulacak. Fransa’da da testleri yapacak bir merkez olacak. Savaş başlıklarının güvenliği ve etkinliği, başlıkları infilak ettirmeden, teknik araçlarla test edilecek.Diğer anlaşmaysa, her iki ülkeden 5 bin kişilik tugay düzeyindeki iki birliğin, tek bir komuta altında faaliyet göstermesini öngörüyor.İngiltere ve Fransa, denizde her zaman enaz bir uçak gemisi bulundurma konusunda da uzlaştı. Her iki ülke de, denizdeki uçak gemisini, eğitim ve olası operasyonlar için kullanabilecek.Liderlere, bir ülkenin, bir diğerinin desteklemediği operasyona girmesi durumunda ne olacağı da soruldu. Cameron bu soruya, ortak askeri gücün kullanılmasının "siyasi uzlaşıya" bağlı olduğunu söyleyerek yanıt verdi.İngiltere’de muhalefetteki İşçi Partisi anlaşmaların, "İngiltere’nin savunmasıyla ilgili büyük sorulara neden olduğunu" savunuyor.İngiliz basını İngiltere ve Fransa arasındaki işbirliğinin, İngiliz hükümetinin savunma bütçesinde kesintilere gidileceğini açıklamasından iki hafta sonra yapıldığına dikkat çekiyor.</TEXT>
</DOC>
