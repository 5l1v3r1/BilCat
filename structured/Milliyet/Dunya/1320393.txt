<DOC>
<DOCNO> 1320393 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f451ca6/l/0l0smilliyet0n0btr0ccin0enobel0ein0eintikamini0eboyle0ealdi0cdunya0csondakika0c0a20b110b20a10a0c130a92170cdefault0bhtm/story01.htm </URL>
<DATE> 2010/11/02 </DATE>
<TIME> 17:01:49.0 </TIME>
<AUTHOR>  </AUTHOR>
<HEADLINE>
��in, nobel'in intikam��n�� b��yle ald��
</HEADLINE>
<TEXT>Dünya Güzellik Yarışması'na ev sahipliği yapan Çin'in, jüriye baskı yaparak Dünya Güzeli seçileceğine kesin gözüyle bakılan 23 yaşındaki Norveçli Mariann Birkedal'ın seçilmesini engellediği iddia edildi. Nobel Barış Ödülü'nün Çinli muhalif Liu Şiaobo'ya verilmesine öfke duyan Çin'in, yarışmanın favorisi olan Norveçli güzelin önünü tıkayarak intikamını aldığı konuşuluyor. Öyle ki tüm bahislerde bir numara alan Norveçli güzel ilk beşe dahi sokulmadı. Norveçli güzele kazanacağına kesin gözüyle bakıldığı için bahislerde 1'e 1.20, ABD'li güzele ise kazanması imkansız göründüğü için 1'e 6 veriliyordu. Dünya Güzellik Yarışması tarihinde bir güzele 1'e 1.20 verilmesinin bir ilk olduğu belirtiliyor. Norveçli güzel Birkedal, taç yolunun tıkandığı iddialarıyla ilgili olarak temkinli davranırken, 'Yarışmayla ilgili yapılan spekülasyonlara dikkat etmem gerekir' dedi.ÇİNLİ MUHALİF YAZARA NOBEL2010 Nobel Barış Ödülü, Çin'de geniş kapsamlı reformları savunan ve bu içerikte yazdığı yazılardan dolayı geçen aralık ayında 11 yıl hapis cezasına çarptırılan Çinli Liu Şiaobo'ya verilmişti. Norveç'teki Nobel Barış Komitesi, Liu Şiaobo'nun bu ödüle layık görülmesine neden olarak, 'Çin'de insan hakları konusunda şiddet içermeyen uzun zamanlı mücadelesini' göstermişti. Bu ödülün Çinli muhalife verilmesinin ardından Çin-Norveç ilişkileri bozulmuştu. </TEXT>
</DOC>
