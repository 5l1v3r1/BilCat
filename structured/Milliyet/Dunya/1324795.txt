<DOC>
<DOCNO> 1324795 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f568acb/l/0l0smilliyet0n0btr0ctcdd0enin0egozu0eortadogu0eve0easya0eda0cdunya0csondakika0c0a40b110b20a10a0c1310a1510cdefault0bhtm/story01.htm </URL>
<DATE> 2010/11/04 </DATE>
<TIME> 13:01:20.0 </TIME>
<AUTHOR>  </AUTHOR>
<HEADLINE>
tcdd'nin g��z�� ortado��u ve asya'da
</HEADLINE>
<TEXT>Türkiye Cumhuriyeti Devlet Demiryolları (TCDD), ülke dahilindeki yüksek hızlı tren ve diğer demiryolu projelerine hız verdiği süreçte, komşu ülkelerdeki olası projelere de talip olmak için kolları sıvadı.Roma’da TCDD ile İtalyan Devlet Demiryolları (FS) arasında imzalanan yeni bir anlaşmayla, Ortadoğu ve Asya ülkelerindeki projeler için işbirliği yapılması kararlaştırıldı.TCDD Genel Müdürü Süleyman Karaman ve FS Genel Müdürü Mauro Moretti’nin imza koyduğu anlaşma, Türkiye ve İtalya’nın Ortadoğu ve Asya ülkelerinde demiryolu sektörü çerçevesinde yapabilecekleri işbirliğinin genel hükümlerini belirledi. Buna göre TCDD ve FS, bölge ülkelerindeki olası fırsatları beraberce değerlendirerek, fizibilite çalışmaları, proje dizaynları, işletim yönetimi, servis ve bakım, yapım yönetimi, çalışma denetimi, taşımacılık yönetimi, teknik destek ve eğitim alanlarında ortak hareket edecek.Karaman, Roma’da AA muhabirine yaptığı değerlendirmede, "İtalya’yla ikinci kez işbirliği anlaşması imzalamış olduk. 11 Aralık 2009’da imzaladığımız ilk anlaşma, teknik, eğitim, altyapı, yüksek hızlı tren, güvenlik, sinyalizasyon, iletişim gibi konularda FS ile Türkiye’deki işbirliğini konu almaktaydı.İmzaladığımız yeni anlaşma ise TCDD ile FS’nin üçüncü ülkelerde işbirliği yapmasını öngörüyor. Ortadoğu ülkeleri, Türki cumhuriyetler ve Kuzey Afrika’daki olası işlere ve projelere birlikte talip olacağız" dedi.TCDD Genel Müdürü Karaman, yeni anlaşmayla, her iki tarafın da ulusal mevzuatlarına uygun olarak işbirliği yapacağı alanlara Türk ve İtalyan müteahhitlerinin ve tedarikçilerinin katılımlarının sağlanması konusunda da mutabakat sağlandığını belirtti.</TEXT>
</DOC>
