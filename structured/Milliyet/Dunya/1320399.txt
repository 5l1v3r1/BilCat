<DOC>
<DOCNO> 1320399 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f44ce8c/l/0l0smilliyet0n0btr0caihm0eden0ekritik0eimam0enikahi0ekarari0cdunya0csondakika0c0a20b110b20a10a0c130a920a30cdefault0bhtm/story01.htm </URL>
<DATE> 2010/11/02 </DATE>
<TIME> 17:01:54.0 </TIME>
<AUTHOR>  </AUTHOR>
<HEADLINE>
aihm'den kritik imam nikah�� karar��
</HEADLINE>
<TEXT>Avrupa İnsan Hakları Mahkemesi (AİHM) eşinin ölümünden sonra emekli maaşı bağlanmayan imam nikahlı bir Türk kadınının aleyhinde karar verdi. Mahkeme, ayrımcılık yapılmadığına, aile yaşamına saygı hakkının da ihlal edilmediğine hükmederken, "Devletin, dini nikahı tanımaya mecbur olmadığı"nı bildirdi.Strazburg’da faaliyet gösteren AİHM, 1954 doğumlu, altı çocuklu bir Türk kadınının, imam nikahlı olarak yaşadığı eşinin 2002 yılında ölmesinin ardından kendisine emekli maaşının bağlanmaması ve sosyal güvenlik sağlanmaması nedeniyle yaptığı şikayet üzerine açılan davayı aleyhinde sonuçlandırdı.Mahkeme, oy birliği ile aldığı kararda başvuru yapan kadının imam nikahlı olarak yaşayıp bir aile kurma tercihini yaptığına işaret ederek, "ÖK ile birlikte, bir aile olarak, otoritelerin hiçbir müdahalesi olmadan barışçıl bir içinde yaşabildiler. Böylece, imam nikahı tercih etmiş olmaları ve sivil nikah yapmamaları, etkin bir aile hayatını yaşamaya engel oluşturacak, ne idare ne de adli ceza getirmedi" dedi -"EVLENMEYEN ÇİFTLERİN BİR KATEGORİSİ İÇİN ÖZEL REJİM MECBURİYETİ YOK" Avrupa İnsan Hakları Sözleşmesinin aile yaşama saygıya ilişkin 8’nci maddesinin ihlal edilmediğine hükmeden Mahkeme, "8’nci madenin, Devlet’e, dini nikahı tanıma zorunluluğunu empoze ettiği şeklinde yorumlanamayacağı" görüşünü belirtirken aynı maddenin Devlet’i evli olmayan çiftlerin belirli bir kategorisi için "özel bir rejim" kurmaya mecbur etmediğine de dikkat çekti. AİHM, kararında ayrımcılığın da yapılmadığına karar verdi.</TEXT>
</DOC>
