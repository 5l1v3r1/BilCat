<DOC>
<DOCNO> 1340617 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fc3a93a/l/0l0smilliyet0n0btr0cavrupa0eparlamentosunda0ekurt0ekonferansi0cdunya0csondakika0c180b110b20a10a0c13156720cdefault0bhtm/story01.htm </URL>
<DATE> 2010/11/18 </DATE>
<TIME> 17:00:23.0 </TIME>
<AUTHOR>  </AUTHOR>
<HEADLINE>
avrupa parlamentosunda k��rt konferans��
</HEADLINE>
<TEXT>Avrupa Parlamentosunda (AP) aşırı sol grubun (GUE/NGL) düzenlediği 7. Kürt konferansı yapılıyor."Türkiye ve Kürtler: Barışa giden yolda zorluklarla yüzleşmek" gündemiyle dün başlayan konferansın bugün tamamlanması bekleniyor.Konferansın açılış konuşmasını yapan AP’nin sol grup üyesi Jurgen Klute, Türkiye’de 12 Eylülde yapılan halk oylamasında oldukça yüksek katılım oranının Türk toplumunun değişiklik isteğini yansıttığını belirtti ve Türk makamlarının bu süreci ileriye götürmesini istedi.Klute, terör örgütü PKK’nın eylemsizlik kararına Türk hükümetince de karşılık verilmesi ve "barışçıl çözüm için siyasi irade gösterilmesi" gerektiğini söyledi.BDP Eşbaşkanı Selahattin Demirtaş ise "hükümetin üslubunda değişiklik" talep ederek, "zeminin iyi değerlendirilmesi için herkese sorumluluk düştüğünü" belirtti.Kapatılan DEP’in eski milletvekillerinden Leyla Zana da "Kürt partilerin barışçıl ve demokratik iradelerini ortaya koymalarını" ve devletin tüm kurumlarıyla birlikte yaşamanın toplumda içselleşmesini sağlayacak eğitim ve bilgilendirme kampanyaları başlatmasını istedi.Konferansın konuşmacıları arasında Türkiye-AB Karma Parlamento Komisyonu Eşbaşkanı Helene Flautre, gazeteci Cengiz Çandar ve bazı AP üyeleri bulunuyor.</TEXT>
</DOC>
