<DOC>
<DOCNO> 1321187 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f475514/l/0l0smilliyet0n0btr0cmerkel0ein0emakaminda0ebombali0epaket0cdunya0csondakika0c0a20b110b20a10a0c130a92990cdefault0bhtm/story01.htm </URL>
<DATE> 2010/11/02 </DATE>
<TIME> 19:01:26.0 </TIME>
<AUTHOR>  </AUTHOR>
<HEADLINE>
merkel'in makam��nda bombal�� paket
</HEADLINE>
<TEXT>Almanya’nın başkenti Berlin’de başbakanlık binasına bombalı paket gönderildiğinden şüphe ediliyor.Berlin polisinin bir sözcüsü, başbakanlığa bir bomba imha ekibinin gittiğini bildirdi.Tagesspiegel gazetesinin internet sayfasında yer alan haberde, başbakanlıkta bulunan paketin içinde patlayıcı madde olduğundan şüphe edildiği belirtildi.Başbakanlık tarafından bu konuda henüz açıklama yapılmadı.Komşu'da bomba paniğiYunanistan’ın başkenti Atina’nın Psihiko semtinde bulunan Rusya Büyükelçiliğinde bir patlama meydana geldiği, ayrıca çeşitli bombalı paketlerin kontrollü biçimde imha edildiği bildirildi.Yunan basını, Rusya’nin Atina Büyükelçiliğindeki patlamanın, bir elçilik görevlisinin postadan gelen mektubu açmasının ardından meydana geldiğini duyurdu.Elçilik görevlisinin yara almadan kurtulduğu belirtilen olayla ilgili ayrıntılı bilgi verilmedi.Bu arada İsviçre Büyükelçiliğinde daha önce meydana gelen patlamanın ardından, kargoda tespit edilen Almanya ve Şili Büyükelçiliklerine gönderilen bombalı paketlerin de kontrollü olarak imha edildiği bildirildi.Bir kargo firması görevlisinin şüphelenerek başbakanlık binasında görevli polislere teslim ettiği paketin, meclis binasındaki cihazlarla kontrol edildikten sonra, bekleme kulübesinde fünye ile patlatıldığı kaydedildi.Patlamadan sonra yapılan incelemede içinde bomba düzeneği bulunduğu belirlenen paketin, Şili’nin Atina Büyükelçiliğine gönderildiğinin tespit edildiği ifade edildi.Haberlerde, dün de Meksika’nın Atina Büyükelçiliğine gönderilen bombalı paketin infilak ettiği Pangrati’nin Rizari Caddesindeki bir kargo firmasında, Almanya’nın Atina Büyükelçiliğine gönderilen şüpheli bir paketin bomba imha ekipleri tarafından etkisiz hale getirildiği bildirildi.Atina’da, yabancı misyon temsilciliklerine toplu halde paketlerin gönderildiğinin tespit edilmesi üzerine, polisin genel alarma geçirildiği açıklandı.-BOMBALI PAKETLERİ PANGALOS İLE MİÇOTAKİS ADINA GÖNDERMİŞLER- Bu arada Yunan basınında çıkan haberlerde, bir kargo firmasında Meksika’nın Atina Büyükelçiliğine gönderilmek üzere bırakılan bir paketin infilak etmesinin ardından yakalanan iki şüphelinin üzerlerinde arama yapıldığı ve ele geçirilen iki bombalı paketten Fransa Cumhurbaşkanı Nicolas Sarkozy’ye gönderilmek üzere hazırlanmış olanın gönderen kısmına Yunanistan Başbakan Yardımcısı Theodoros Pangalos’un adının yazılı olduğu bildirildi.Belçika’nın Atina Büyükelçiliğine gönderilen paketin gönderici bölümünde ise Yunanistan ACTION AID kurumu adına eski Başbakan Konstantin Miçotakis’in isminin bulunduğu belirtilen haberlerde, Hollanda Büyükelçiliğine gönderilmek üzere posta şirketine teslim edilen diğer bombalı paketin gönderici kısmında bir profesörün adının bulunduğu belirtildi.  </TEXT>
</DOC>
