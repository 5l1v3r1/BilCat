<DOC>
<DOCNO> 1319297 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f3a8b25/l/0l0smilliyet0n0btr0cerdogan0ein0ecameron0ea0ehediye0eettigi0ehali0edepoda0cdunya0csondakika0c0a10b110b20a10a0c130a860a70cdefault0bhtm/story01.htm </URL>
<DATE> 2010/11/01 </DATE>
<TIME> 11:02:27.0 </TIME>
<AUTHOR>  </AUTHOR>
<HEADLINE>
erdo��an'��n cameron'a hediye etti��i hal�� depoda
</HEADLINE>
<TEXT>İngiltere Başbakanlığı, hükümetin şeffaflık politikası çerçevesinde, Mayıs ayında göreve geldikten sonra Cameron'a gönderilen ve değeri 140 sterlin'in (yaklaşık 225 dolar) üzerinde olan hediyelerin listesini açıkladı.Bu hediyeler arasında ABD Başkanı Barack Obama'dan bir tablo, Fransa Cumhurbaşkanı Nicolas Sarkozy'den bir tenis raketi, New York Belediye Başkanı Michael Bloomberg'den bir ipad de bulunuyor.Cameron daha önce işadamı Mike Faith'in hediye ettiği bir ipad'i satın almıştı. Bu yüzden Bloomberg'in ipad'i kullanılmayan eşyanın arasına kaldırıldı. Yasalar gereği Başbakan, değeri 140 sterlini geçen bir hediyeyi kullanmak isterse, satın almak zorunda.İngiliz Başbakanı'nın Glen Rossi'nin Yönetim Kurulu Başkanı Francis Rossi tarafından hediye edilen ve fiyatı 140 sterlinden fazla olan Status Quo marka bir şişe viskiyi ise misafirlerine ikram etmek için tuttuğu belirtiliyor.Cameron'unkilerle birlikte bakanların aldığı hediyelerin listesi de açıklandı.İçişleri Bakanı Therasa May'in de İtalyan mevkidaşından bir ipad aldığı belirtiliyor.Başbakan Yardımcısı Nick Clegg ve Dışişleri Bakanı William Hague adına tutulmuş bir kayıt yok.Hediyelerle birlikte, Başbakan'ın birlikte yemek yediği kişilerin listesi de açıklandı.Bu kişiler arasında Sun gazetesinin de dahil olduğu medya kuruluşlarının sahibi Rupert Murdoch, sanatçı Bob Geldof ve Hintli işadamı Ratan Tata da bulunuyor.Listeye göre, Başbakan'ın ilk altı resmi yurtdışı gezisinin vergi mükelleflerine maliyetinin 500 bin sterlinden fazla.Başbakanlığa göre, Cameron, Obama'ya gönderilen 2500 sterlinlik tablo dışında kimseye değeri 140 sterlinden daha fazla olan bir hediye vermedi.BBC Türkçe</TEXT>
</DOC>
