<DOC>
<DOCNO> 1322365 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f4beca3/l/0l0smilliyet0n0btr0ccay0epartisi0enden0etarihi0ebasari0cdunya0csondakika0c0a30b110b20a10a0c130a95580cdefault0bhtm/story01.htm </URL>
<DATE> 2010/11/03 </DATE>
<TIME> 11:01:49.0 </TIME>
<AUTHOR>  </AUTHOR>
<HEADLINE>
��ay partisi'nden tarihi ba��ar��
</HEADLINE>
<TEXT>ABD’de, 435 üyeli Temsilciler Meclisinin tamamı, Senatonun 37 üyesi ve 37 eyaletin valisiyle eyalet meclisleri üyelerini belirlemek amacıyla bugün düzenlenen ara seçimlerde, muhafazakar Tea Party Movement’in (Çay Partisi Hareketi) bir adayını, Kentucky eyaletinde seçtirmeyi başardığı belirtildi.Amerikan medyası, Çay Partisi Hareketinin, Kentucky eyaleti adayı Rand Paul’un eyalet seçimlerini kazanmasıyla ABD senatosunda önemli bir sandalye elde ettiğini bildirdi.Medya, 47 yaşındaki, göz doktoru Rand Paul’ün, demokrat aday Jack Conway’i kolayca yendiğini, Cumhuriyetçi Jim Bunning’in çekildiğini ve Paul’ün böylece Kentucky eyaletinin yeni senatörü olduğunu ve bu zaferin Tea Party için bir ilk teşkil ettiğine işaret etti.2009 yılında ABD’nin birçok bölgesinde yapılan kitlesel protesto hareketleri sonucu kurulan, çoğu Cumhuriyetçiler’in safında yer almış olan, ultra liberal (piyasacı), milliyetçi, aşırı muhafazakar orta yaş ve üzeri kişilerden oluşan Obama karşıtı Tea Party hareketinin üyeleri, devletin ve kamu harcamalarının küçülmesini, vergilerin azaltılmasını istiyor.Tea Party, adını, 1773’te İngiltere’nin uyguladığı vergilere karşı Boston Limanında yapılan protestolardan alıyor. Yaklaşık 240 yıl önceki protestoda, katılımcılar çaylarını denize dökerek vergileri protesto etmişlerdi.</TEXT>
</DOC>
