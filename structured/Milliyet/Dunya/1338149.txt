<DOC>
<DOCNO> 1338149 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fb1bab5/l/0l0smilliyet0n0btr0cingiltere0eden0eguantanamo0eda0eiskence0egoren0evatandaslarina0etazminat0cdunya0csondakika0c160b110b20a10a0c13150a80a0cdefault0bhtm/story01.htm </URL>
<DATE> 2010/11/17 </DATE>
<TIME> 03:02:18.0 </TIME>
<AUTHOR>  </AUTHOR>
<HEADLINE>
ingiltere'den, guantanamo���da i��kence g��ren vatanda��lar��na tazminat
</HEADLINE>
<TEXT>İngiliz hükümeti, terör suçlamaları nedeniyle bazıları Guantanamo’daki kampta tutulan 12 kişiye milyonlarca sterlin tazminat ödemeyi kabul etti.İngiltere vatandaşı ya da ülkede oturma izni olanlara tazminat ödeme kararının, hükümetin açılacak davaların yaratacağı maliyetten ve hassas bazı istihbarat bilgilerinin açıklanmasından kaygı duyması nedeniyle alındığı bildirildi.Bazıları Guantanamo’da tutulan zanlılar, Fas ve Pakistan’ın da aralarında bulunduğu ülkelerde sorguları sırasında gördükleri işkenceye İngiliz istihbarat servislerinin iştirak ettiklerini söylüyor.İngiliz istihbarat servisleri ise, işkence yapmadıklarını ve işkenceye göz yummadıklarını savunuyor.Bişher el Ravi, Cemil el Banna, Richard Belmar, Ömer Deghayes, Binyan Muhammed ve Martin Mubanga adlı kişiler, İngiltere hükümeti aleyhine tazminat davası açan kişiler arasında bulunuyor. Mayıs ayında bir mahkeme, davayla ilgili yaklaşık 500 bin sayfalık belgenin açıklanmasına hükmetmişti.Guantanamo’daki İngiliz vatandaşları arasında bulunan Binyan Muhammed, 2002 yılında Pakistan’da gözaltına alınmış, daha sonra Amerikalı güvenlik birimleri tarafından Fas’a gönderilmişti. Burada yoğun işkenceye maruz kalan Muhammed daha sonra Guantanamo’da tutulmuştu.Muhammed’le ilgili incelemelerde, Pakistan’da gözaltında tutulduğu sırada bir İngiliz istihbarat yetkilisinin kendisini ziyaret ettiği, Amerikan merkezi haber alma teşkilatı CIA’nın da İngiltere’yi Muhammed’in hedef olduğu kötü muamele konusunda bilgilendirdiği ortaya çıkmıştı.32 yaşındaki Muhammed, Fas’ta gözaltında tutulduğu sırada Faslı işkencecilerin kendisine İngiliz iç istihbarat servisi MI5 tarafından hazırlanan soruları sorduğunu da öne sürmüştü.Muhammed, İngiltere’nin işkenceye katıldığı iddialarının yoğun şekilde tartışıldığı 2009 yılında serbest bırakılmıştı.</TEXT>
</DOC>
