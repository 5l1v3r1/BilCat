<DOC>
<DOCNO> 1340612 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fc41ee7/l/0l0smilliyet0n0btr0cnew0eyork0eta0euclu0egorusme0cdunya0csondakika0c180b110b20a10a0c13156870cdefault0bhtm/story01.htm </URL>
<DATE> 2010/11/18 </DATE>
<TIME> 17:00:17.0 </TIME>
<AUTHOR>  </AUTHOR>
<HEADLINE>
new york'ta ����l�� g��r����me
</HEADLINE>
<TEXT>KKTC Başbakanı ve Ulusal Birlik Partisi (UBP) Genel Başkanı İrsen Küçük, New York’ta BM Genel Sekreteri Ban Ki-mun, KKTC Cumhurbaşkanı Derviş Eroğlu ve Rum Lider Dimitris Hristofyas’ın bugün yapacağı görüşmenin başarılı geçmesini ve üçlü görüşmenin Rum siyasilerin tavrından olumsuz etkilenmemesini diledi.Kurban Bayramı nedeniyle Girne İlçe Binasında partililer ve halkla bayramlaşan Başbakan Küçük, yaptığı açıklamada, New York’ta bugün yapılacak görüşmeye değindi.Küçük, Cumhurbaşkanı Eroğlu’nun, anlaşma ve çözüm için sergilediği olumlu yaklaşıma rağmen, Rum Lider Hristofyas’ın aynı iyi niyeti göstermediğini belirterek, Rum tarafının Türk tarafının gösterdiği iyi niyete karşılık vermesi gerektiğini kaydetti.Görüşmelerin başarılı geçmesi temennisinde bulunan Küçük, şunları söyledi: "Özellikle Rum siyasi partiler Sayın Hristofyas’ı uyarılarla New York’a uğurladılar. Bir lidere güveniyorsanız, görüşmeci olarak gönderiyorsanız elini zayıflatmamanız gerekir. Onu peşinen kısıtlarsanız, ’aşırı tavizler veremezsiniz’ gibi söylemler görüşmelere gölge düşürür ve görüşmelerin başarısı tartışılma noktasına gelir ki bugün güneydeki siyasal partilerin yaptığı hareket budur.Bugün tartışma konusu açmışlardır, görüşmeleri sıkıntıya soktuklarını peşin söylemek isterim." Görüşmelerin Rum siyasilerin sergilediği tavırdan etkilenmemesini temenni eden Başbakan Küçük, Cumhurbaşkanı Derviş Eroğlu başta olmak üzere tüm müzakere heyetine başarı diledi.</TEXT>
</DOC>
