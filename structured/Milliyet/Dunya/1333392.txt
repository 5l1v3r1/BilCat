<DOC>
<DOCNO> 1333392 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f83c877/l/0l0smilliyet0n0btr0cisrailli0esagcilarin0eyeni0eiddiasi0cdunya0csondakika0c10a0b110b20a10a0c13126810cdefault0bhtm/story01.htm </URL>
<DATE> 2010/11/10 </DATE>
<TIME> 21:00:33.0 </TIME>
<AUTHOR>  </AUTHOR>
<HEADLINE>
israilli sa��c��lar��n yeni iddias��
</HEADLINE>
<TEXT>Hollanda ve İsrail’deki aşırı sağcıların işbirliğiyle gelecek ay İsrail’de yapılacak bir konferansta, "Ürdün’ün Filistinlilerin ulusal devleti" olduğu konusunda bir planın değerlendirileceği belirtildi.Maariv gazetesinin haberine göre, söz konusu girişimin önderliğini yapan, İsrail Ulusal Birlik Partisi milletvekillerinden Arye Eldad, "Ürdün Vadisi ile Akdeniz arasında ’sadece bir devletin’ var olduğu, onun da İsrail olduğu" tezini savunuyor.Eldad’ın Tel Aviv’de yapılacak konferansta, söz konusu tezinin ana hatlarını ortaya koyacağı bildirildi.Konferansa konuk olarak, İslam’a ve Müslümanlara karşı görüşleriyle tartışa yaratan aşırı sağcı Hollanda Özgürlük Partisi lideri Geert Wilders’ın davet edildiği kaydedildi. Wilders’ın Eldad’a destek vererek, "Filistinlilerin devleti olarak Ürdün"ü işaret eden bir konuşma yapmasının beklendiği ifade ediliyor.Söz konusu konferansa, İsrail’in eski savunma bakanlarından Moşe Arens ile İsrail’in güvenlik servislerinin eski Başkanı Ami Ayalon’un da davet edildikleri belirtildi.Müslümanlara karşı kin ve nefrete yol açtığı gerekçesiyle hakkında geçen yıl dava açılan Wilders’in, "Fitne" adlı filmi büyük tepki toplamıştı.</TEXT>
</DOC>
