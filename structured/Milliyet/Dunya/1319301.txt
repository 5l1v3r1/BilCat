<DOC>
<DOCNO> 1319301 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f3a81ef/l/0l0smilliyet0n0btr0ccin0eden0esuriye0eye0edestek0eisrail0ee0ecagri0cdunya0csondakika0c0a10b110b20a10a0c130a85950cdefault0bhtm/story01.htm </URL>
<DATE> 2010/11/01 </DATE>
<TIME> 11:02:35.0 </TIME>
<AUTHOR>  </AUTHOR>
<HEADLINE>
��in'den suriye'ye destek, israil'e ��a��r��
</HEADLINE>
<TEXT>Çin Halk Cumhuriyeti Siyasi Danışma Konferansı Ulusal Konseyi Başkanı Jia Qinglin, İsrail’in, uluslararası meşru kararlar doğrultusunda işgal ettiği Golan Tepeleri’nden çekilmesi gerektiğini söyledi.Resmi temaslarda bulunmak üzere bir heyetle Suriye’ye gelen Qinglin, resmi haber ajansı SANA ve Baas gazetesine verdiği demeçte, "Çin’in, Suriye’nin Golan Tepeleri’ne ilişkin taleplerini desteklediğini" bildirdi.Qinglin, "Çin’in İsrail’e işgal ettiği topraklarda yerleşim birimleri inşa etmeyi durdurmasını, Gazze’ye uyguladığı ablukayı kaldırmasını ve işgal ettiği Lübnan topraklarından çekilmesini şiddetle tavsiye ettiğini" belirtti.Çin’in bağımsız Filistin Devleti’nin kurulmasını desteklediğini kaydeden Qinglin, "Çin, Güvenlik Konseyi üyesi ve bölge ülkelerinin dostu bir ülke olarak yapıcı bir rol üstleniyor ve bu çerçevede Orta Doğu’da adil ve kapsamlı bir barışın sağlanması için Suriye ve uluslararası toplum ile birlikte çalışmaya hazır" dedi."Uluslararası ilişkilerin (bağların) bir iki ülkenin kontrolünde olmasının kabul edilemez olduğunu" ifade eden Qinglin, "Çifte standardın uygulandığı politikaların modasının geçtiğini ve diyalog, işbirliği ve ortak çıkar anlayışını esas alan bakış açısının bütün dünyada kaçınılmaz olduğunu" söyledi.Qinglin, "Çin’in çok kutupluluk ve uluslararası ilişkilerde demokratik bakışın desteklenmesi ile hegemonyanın ve güce dayalı politikaların her biçiminin reddedilmesinde aktif bir faktör olduğunu" kaydetti.Temasları çerçevesinde Suriye Cumhurbaşkanı Beşşar Esad ve Başbakanı Naci Itri ile de biraraya gelen Qinglin, Esad ile yapıcı bir görüşme gerçekleştirdiğini belirtmişti.</TEXT>
</DOC>
