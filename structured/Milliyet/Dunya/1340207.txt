<DOC>
<DOCNO> 1340207 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fc13636/l/0l0smilliyet0n0btr0cabd0ede0egeri0edonusumlu0ecips0epaketi0eraflardan0ecekildi0cdunya0csondakika0c180b110b20a10a0c13156120cdefault0bhtm/story01.htm </URL>
<DATE> 2010/11/18 </DATE>
<TIME> 11:01:24.0 </TIME>
<AUTHOR>  </AUTHOR>
<HEADLINE>
abd'de geri d��n������ml�� cips paketi raflardan ��ekildi
</HEADLINE>
<TEXT>Geri dönüşümlü ilk cips paketi çevre dostu olsa da "kulaklara zarar" verdiği için ABD’deki raflardan çekildi. Şirket, Kanada’da satışların etkilenmemesi için farklı bir yönteme başvurdu.Bir Amerikan şirketinin bitki ve polilaktik asitten ürettiği geri dönüşümlü cips paketi, "çim biçme makinesi kadar ses çıkarması, sinemada film izlemeyi kabusa dönüştürmesi" nedeniyle geçen ay ABD’deki raflardan çekildi.Sosyal paylaşım sitesi Facebook’da "çevre dostu" paketlerin piyasadan çekilmesini isteyen onbinlerce kişinin bu talebi, ABD’de, ürünün piyasaya sürülmesinden 18 ay sonra yerine geldi. Ancak şirket Kanada’da satışların düşmemesi için başka bir yola başvurdu.Video paylaşım sitesi Youtube’da şirketin Kanada’daki müdür yardımcısı Anne-Marie Renaud, doğrudan tüketicilere seslendi ve şöyle dedi: "Merhaba Kanada.Paketin çok fazla ses çıkardığını düşünüyorsanız internette bizi ziyaret edin ve bunu dile getirin. Kulaklarınız için bir çift tıkaç göndermekten memnuniyet duyarız".Tüketim ve yeni teknolojiler konusunda bir kitaba imza atan Kanada’nın Quebec Üniversitesi’nden Profesör Benoit Duguay’a göre bu pazarlama yöntemi "çok kurnazca".Duguay, bu yöntemin, olumsuz bir durumu olumlu hale çevirdiği ve iyi işlediği görüşünde.Çevrecilerin de beğenisini toplayan paket, 14 haftada doğada kayboluyor.Daha gürültüsüz paketler için araştırmalar sürüyor. "Az ses çıkaran" paketlerin bir yıla kadar piyasaya sürülebileceği belirtiliyor.</TEXT>
</DOC>
