<DOC>
<DOCNO> 1339856 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fbeeba0/l/0l0smilliyet0n0btr0c240eyillik0eizmarit0ecinayeti0ecozdu0cdunya0csondakika0c180b110b20a10a0c13155950cdefault0bhtm/story01.htm </URL>
<DATE> 2010/11/18 </DATE>
<TIME> 05:00:09.0 </TIME>
<AUTHOR>  </AUTHOR>
<HEADLINE>
24 y��ll��k izmarit cinayeti ����zd��
</HEADLINE>
<TEXT>ABD'de emekli polis Tom Goodwin, tüm kariyeri boyunca bir türlü çözemediği cinayet davasını, emekli olduktan sonra çözmeyi başardı.Goodwin, meslek hayatı boyunca 1986'da Samuel Quentzel'in New York, Long Island'da kim tarafından vurularak öldürüldüğünü bulmaya çalıştı. O zamanın koşullarına göre delliler yetersizdi, fakat Goodwin öngörülü davranarak cinayet mahalinden katile ait olan dört sigara izmaritini toplamıştı. 24 yıllık izmaritlere yapılan DNA testi sayesinde cinayet dosyası geçte olsa aydınlandı. DNA testiyle suçlular bulunarak adalate teslim edildi.Quentzel'in oğlu Andy, "Ailem çok uzun zamandır bunun için bekledi. Babamın cinayetinde sorumluların kim olduğu ortaya çıkarıldığı için mutluyuz, istediğimiz sonucu aldık" diyerek Goodwin'in kendileri için bir kahraman olduğunu söyledi.Quentzel 4 Eylül 1986'da evinin önünde arabasından indiği sırada vurularak öldürülmüştü. İki siyah saldırgan aracın iki tarafından yaklaştı. Saldırganlarından birinin silah doğrultmasıyla irkilen Quentzel kornaya bastı. Bu sırada saldırganın tetiği çekmesiyle üç çocuk babası Quentzel yaşamını yitirdi. Saldırganlar aracı yakmaya çalıştılar, ama başaramadılar. Polisler aracı inceledikleri sırada Goodwin, Quentzel’in çek defterini ve dört Newport sigara izmaritini buldu. 50 bin dolar ödül konulan dokuz aylık soruşturmaya rağmen olayla ilgili kimse tutuklanamad. Ama Goodwin bu işin peşini bırakmadı ve sigara izmaritlerini dikkatli bir şekilde sakladı. 2000'de emekli olan Goodwin, 2008'de DNA teknolojisindeki büyük gelişmeler üzerine izmaritleri incelemeye gönderdi. İzmaritler üzerindeki salya örneklerinden tespit edilen DNA, kabarık bir sabıkası bulunan Roger Williams'a uyayıyordu. Daha sonra cinayetle ilgili dört kişinin olduğu ortaya çıktı.Quentzel'i vuran Clifton Waters adlı saldırgandı. Cinayetten altı ay sonra silahını temizlerken yanlışlıkla kendini öldürmüştü. Olaya karışanlardan Lewis Slaughter, 1986'da işlediği cinayetten hapse atılmıştı. Polisler Slaughter ve Williams' sorguladı. İkisi seslerinin kaydedildiği farkında olmadan cinayeti dördüncü saldırganın üzerine atmaya çalıştı. Daha sonra her ikisi de cinayet suçundan hapis cezalarına çarptırıldı.Başka bir suçtan hapiste olan diğer şüpheli hakkında ise yeterli delil bulunamadı.</TEXT>
</DOC>
