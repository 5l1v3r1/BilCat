<DOC>
<DOCNO> 1327400 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f5f3e59/l/0l0smilliyet0n0btr0csarkozy0eye0eagir0esuclama0cdunya0csondakika0c0a50b110b20a10a0c1310a630a0cdefault0bhtm/story01.htm </URL>
<DATE> 2010/11/05 </DATE>
<TIME> 15:01:41.0 </TIME>
<AUTHOR>  </AUTHOR>
<HEADLINE>
sarkozy'ye a����r su��lama
</HEADLINE>
<TEXT>Fransız Liberation gazetesi, Cumhurbaşkanı Nicolas Sarkozy’yi, "ekonomik çıkarlar uğruna" Çin’deki insan hakları ihlallerine karşı suskun kalmakla suçladı.Gazete, "İnsan haklarının bedeli 16 milyar avro" başlığıyla verdiği haberde, iki ülke arasında dün akşam imzalanan önemli ticari anlaşmalara atıfta bulundu ve Sarkozy’nin Çin Devlet Başkanı Hu Cintao’nun ziyaretinde ekonomik çıkarları ön planda tutup insan hakları ihlallerini gündeme getirmemesini eleştirdi.Le Figaro gazetesi de Sarkozy’nin, Çin’i kızdırmamak için, 2010 Nobel Barış Ödülü verilen, hapisteki muhalif Çinli politikacı Liu Şiaobo’yu kutlamadığını ve Liu’nun tahliye edilmesi için çağrı yapmadığını yazdı.Gazete, Sarkozy’nin, Çin Devlet Başkanı Hu ile imzalanan anlaşmaların ardından geleneklere aykırı olarak ortak basın toplantısı düzenlememesine de dikkat çekti.Fransız nükleer enerji şirketi Areva, petrol grubu Total ve Airbus şirketi dün Çinli muhataplarıyla Elysee Sarayı’nda, iki ülke liderlerinin katımıyla düzenlenen törende önemli ticari anlaşmalar imzalamıştı.Çin’deki insan hakları ve Tibet sorunu yüzünden geçen yıllarda gerginleşen Fransa-Çin ilişkileri, nisan ayında Sarkozy’nin bu ülkeye yaptığı ziyaretin ardından normalleşme sürecine girmişti. Sarkozy, bu ziyarette Çin Cumhurbaşkanı Hu’yu Paris’e davet etmişti.</TEXT>
</DOC>
