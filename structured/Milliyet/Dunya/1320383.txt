<DOC>
<DOCNO> 1320383 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f464896/l/0l0smilliyet0n0btr0cturk0eyunan0esinirinda0ebir0eilk0cdunya0csondakika0c0a20b110b20a10a0c130a92660cdefault0bhtm/story01.htm </URL>
<DATE> 2010/11/02 </DATE>
<TIME> 17:01:36.0 </TIME>
<AUTHOR>  </AUTHOR>
<HEADLINE>
t��rk yunan s��n��r��nda bir ilk
</HEADLINE>
<TEXT>Avrupa'ya gitmeye çalışan kaçak göçmenlere karşı Türkiye-Yunanistan sınırını bekleyecek olan AB sınır muhafızları bugün göreve başlıyor.İlk kez başvurulan bu uygulama, Afrika, Asya ve Orta Doğu ülkelerinden Türkiye'ye gelip buradan kara veya deniz yoluyla sınırı geçerek Yunanistan'a gitmek isteyen çok sayıda kağıtsız göçmeni engellemeyi hedefliyor.AB'nin sınır güvenliğinden sorumlu kurumu Frontex 175 sınır güvenliği uzmanının Yunanistan-Türkiye kara sınırı yakınlarına yerleştirileceklerini söyledi.Frontex'in bu yılın ikinci çeyreği için verdiği rakamlarına göre, Avrupa Birliği'ne giren her 10 kaçağın yaklaşık 9'u Türkiye-Yunanistan sınırını kullanıyor.Buna göre Türkiye üzerinden Yunanistan'a günde ortalama 300 kimliksiz ve evraksız göçmen ve mülteci adayı geçiyor.Yunanistan sınır muhafızları sık sık göçmen ve mülteci adaylarının haklarını çiğnemekle suçlanıyor.Getirilen suçlamalar arasında, yakalanan göçmenlere etkin iltica başvurusu hakkı tanınmaması, kimi zaman sınırı deniz yoluyla geçmeye çalışanların botlarının batırılmaya çalışılması ya da motorsuz botlarla iki ülke sınırı ortasına bırakmaları gibi iddialar yer alıyor.Bu görev ile 2007 yılında kurulan Frontex ilk kez bir sınır bölgesine konuşlandırılmış olacak.YUNANİSTAN TEK BAŞINA MÜCADELE EDEMİYOR AB İç İlişkiler Bakanı Cecilia Malmstrom, "Yunanistan-Türkiye sınırındaki durum giderek kaygı verici bir hal alıyor. Sınırdan kaçak geçişlerin sayısı endişe verici boyutlara ulaştı ve Yunanistan bununla tek başına mücadele edemiyor" demişti.Yunanistan'a gelen kaçak göçmenlerin çoğu Afganistan vatandaşı olduğu belirtiliyor.Avrupa Komisyonu'ndan yapılan açıklamaya göre, 2007'de oluşturulan "Sınır Müdahale Gücü" Yunanistan'ın talebi üzerine ilk kez Türkiye sınırında görev yapacak.ATEŞ AÇMA YETKİLERİ OLACAK Türk-Yunan sınırında görev yapacak Avrupa Birliği personeli, sınır muhafızı gibi çalışacak ve silah taşıyacak. Bu personelin ateş açma yetkisi olacak.AB'ye girmek isteyen 20 bin kadar kaçak göçmenin yüzde doksanı, Yunanistan'a kara sınırlarından girmeye çalışırken yakalandı.Bu kişilerin yarısının Yunanistan'da mevsimlik işlerde çalışmaya gelen Arnavut vatandaşları olduğu belirtiliyor.Kaçak göçmenlerin diğer yarısının ise Yunanistan üzerinden başka AB ülkelerine gitme planları yaptığı kaydediliyor.Avrupa Komisyonu'nun içişlerinden sorumlu üyesi Cecilia Malmström, Türkiye sınırındaki Orestiada kasabasında, kaçak göçmen akının "dramatik" boyutlarda olduğunu, acil müdahale ekiplerinin Yunan makamlarına bağlı olarak, sınırlı bir süre görev yapacaklarını söyledi.Frontex'e göre, 2009 yılında, Türkiye'den Yunanistan'a kaçak geçişler deniz ve kara sınırlarında hemen hemen eşit düzeydeydi. Ancak bu yıl ağırlık kara sınırına kaydı.Merkezi Varşova'da bulunan Frontex, Yunanistan'a kaçak göçün artması nedeniyle, geçen yıl Pire'de ilk kez temsilcilik açtı. (BBC TÜRKÇE</TEXT>
</DOC>
