<DOC>
<DOCNO> 1319604 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f3ba985/l/0l0smilliyet0n0btr0cabd0eden0eturkiye0eye0egozdagi0cdunya0csondakika0c0a10b110b20a10a0c130a86730cdefault0bhtm/story01.htm </URL>
<DATE> 2010/11/01 </DATE>
<TIME> 13:02:22.0 </TIME>
<AUTHOR>  </AUTHOR>
<HEADLINE>
abd'den t��rkiye'ye g��zda����
</HEADLINE>
<TEXT>Türkiye’nin ABD’nin öncülüğündeki füze kalkan planına ilişkin tutum, Batı’yı meşgul etmeyi sürdürüyor. Wall Street Journal gazetesi, Dışişleri Bakanı Ahmet Davutoğlu’nun, NATO’nun gerekli gördüğü güvenlik önlemlerine karşı çıkmalarının söz konusu olmadığı sözlerini Türkiye’nin füze kalkanını bloke etmeyeceği şeklinde yorumladı. Ancak Ankara’nın, füze kalkanına ev sahipliğini yapmayı kabul edeceği yönünde bir işaret vermediğini de belirten gazete, kalkan planının Türk hükümetinin "zor" bir duruma soktuğunu, "sıfır sorun" politikası için "test" oluşturduğunu da savundu.ABD’nin en çok satan gazetesi Wall Street Journal, Türkiye muhabiri Marc Champion imzasıyla yayımladığı, "Türkiye, NATO planını bloke etmeyeceğini söylüyor" başlıklı haber analizinde Çin ziyaretini sürdüren Dışişleri Bakanı Davutoğlu, füze kalkanına ilişkin açıklamalarına dikkat çekti. Davutoğlu’nun Türkiye’nin NATO’nun gerekli gördüğü güvenlik önlemlerine karşı çıkmasının söz konusu olmadığını söylediğini kaydeden gazete, bu sözleri, "ABD’nin önerdiği füze kalkanını bloke etmeye yönelik herhangi bir girişimi dışladığı gibi" yorumladı.Ancak gazete, öneri konusunda Türk hükümetinin şimdiye kadar yaptığı "en ayrıntılı yorumları" olarak nitelediği, Davutoğlu’nun sözleri için de "Ancak Ankara’nın sisteminin radarın sensörlerine ev sahipliğini yapmayı kabul edeceği yönünde bir işaret de vermedi" diye yazdı.-"TÜRKİYE, KABUL ETMEZSE ABD’Yİ, EDERSE İRAN’I KIZDIRMA RİSKİNE GİRER"Davutoğlu’nun Türkiye’nin kalkana yaklaşımına ilişkin olarak dile getirdiği üç ana ilkenin bazılarının "koşul" anlamına geldiği gibi göründüğünü kaydeden gazete, bu çerçevede Türkiye’nin Soğuk Savaş dönemi gibi NATO için bir "cephe ülkesi" olmayacağı ilkesine dikkat çekti. Gazete şöyle devam etti: "Diplomatlar ve analistlere göre, planlanan füze kalkanı, Türk hükümetini zor bir konuma soktu. Bu kişiler, Ankara’nın, kalkana katılmayı reddederse veya onu bloke ederse eğer, Türkiye’nin ABD ve NATO müttefiklerini kızdırma riskine gireceğini söylüyorlar. Ancak kalkanda yer alırsa, hükümet, komşusu ve büyük bir enerji tedarikçisi olan İran’ı öfkelendirme riskine girmiş olur." WSJ, Beyaz Sarayı’nın ABD Yönetiminin füze kalkanı planını anlatan bir bilgi notunda, spesifik olarak İran’ın isminin, kalkanın karşı koymayı amaçladığı bir tehdit olarak geçtiğine dikkat çekerken de, "Füze kalkanına ilişkin Ankara ile Washington arasındaki görüşmelere yakın diplomatlar, Türkiye’nin NATO zirvesinde benimsenecek hiçbir belgede İran’dan söz edilmemesini talep ettiğini söylüyorlar. Bu kişiler de, Türkiye’nin, aynı zamanda kalkanın Rusya ile ilişkilerine zarar vermesinden de kaygı duyduğunu da belirtiyorlar" diye yazdı.Türkiye’nin İran’ın nükleer programı konusunda "nötr bir taraf" olarak konumlanmaya çalıştığını belirten gazete, "Ancak kalkan, Sayın Davutoğlu’nun ‘komşularıyla sıfır sorun’ dış politikası’ için bir test oldu" yorumunu yaptı.ABD’li gazete, Türkiye’nin BM Güvenlik Konseyi’nde İran’a yaptırımlara karşı çıkmasının Washington’da "pek iyi karşılanmadığı"nı da yazdığı haber analizinde "hayır" oyunun Türkiye’nin Batı’dan uzaklaştığı yönündeki kaygıları artırdığını ancak Davutoğlu ve diğer Türk liderlerinin böyle bir kaymayı kuvvetle yalanladıklarını da kaydetti</TEXT>
</DOC>
