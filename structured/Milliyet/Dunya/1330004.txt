<DOC>
<DOCNO> 1330004 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f691c8c/l/0l0smilliyet0n0btr0cucagi0ebombali0ekopek0edusurecekti0cdunya0chaberdetay0c0a70b110b20a10a0c13111360cdefault0bhtm/story01.htm </URL>
<DATE> 2010/11/07 </DATE>
<TIME> 01:01:18.0 </TIME>
<AUTHOR>  </AUTHOR>
<HEADLINE>
u��a���� bombal�� k��pek d������recekti
</HEADLINE>
<TEXT>DIŞ HABERLER SERVİSİUluslararası terör örgütü El Kaide’nin ABD’ye bombalı kargoyla saldırı düzenleme girişiminden iki sene önce, içlerine patlayıcı yerleştirilmiş iki köpek aracılığıyla Irak’tan Los Angeles’a gidecek bir uçağa terör saldırısı düzenlemeyi planladığı ortaya çıktı. Fransız Le Figaro gazetesinin bir Amerikalı yetkiliye dayandırdığı habere göre, içlerine bomba yerleştirilen köpekler, Bağdat Havaalanı’na sokuldu. Köpeklerin içine ne şekilde sokulduğu belirtilmeyen patlayıcılar, uçak havadayken patlayacak şekilde ayarlandı. Çocuklar da kullanılabilirAncak köpekler, patlayıcılardaki zehirli maddeler yüzünden uçağa bindirilmeden öldü. Bunun üzerine köpeklere yapılan otopside, midelerinde bomba ve fünye olduğu görüldü. İstihbarat servisleri, havaalanları ve kargo şirketlerini alarma geçirirken, El Kaide’nin “bombalı hayvan” planı kamuoyundan iki sene boyunca saklandı. Fransız terör uzmanı Christophe Naudin, canlı hayvanların hem yolcu uçaklarına hem de kargo uçaklarına alındıklarını ve havaalanlarının bu konuda dikkatli olmaları gerektiğini söyledi. Naudin, Batılı istihbarat servislerini çocuklara karşı da dikkatli olmaları konusunda uyararak, çocukların da içlerine bomba yerleştirilebileceğini söyledi.29 Ekim’de de İngiltere ve Dubai’de ABD’ye gidecek iki kargo uçağında, Yemen’den yollanmış patlayıcı yüklü paketler ele geçirilmişti. Yemen merkezli “Arap Yarımadası’ndaki El Kaide” örgütü önceki gün bu saldırı girişimlerini üstlendi. </TEXT>
</DOC>
