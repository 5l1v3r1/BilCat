<DOC>
<DOCNO> 1346555 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/ffd6a08/l/0l0smilliyet0n0btr0cbasbakan0eerdogan0ein0eziyaretini0eboyle0eprotesto0eettiler0cdunya0csondakika0c250b110b20a10a0c13184820cdefault0bhtm/story01.htm </URL>
<DATE> 2010/11/25 </DATE>
<TIME> 19:01:24.0 </TIME>
<AUTHOR>  </AUTHOR>
<HEADLINE>
ba��bakan erdo��an'��n ziyaretini b��yle protesto ettiler
</HEADLINE>
<TEXT> Lübnan'da yaşayan Ermeniler, Başbakan Recep Tayyip Erdoğan'ın ziyaretini protesto etmek için başkent Beyrut'ta gösteri düzenledi.Beyrut'taki Şehitler Meydanı'nda toplanan göstericiler, ellerindeki Lübnan ve Ermenistan bayraklarıyla, Türkiye ve Başbakan Erdoğan aleyhinde sloganlar attı.Başbakan Erdoğan'ın Sayda kentinde TİKA tarafından yaptırılan Travma ve Rehabilitasyon Hastanesi'nin açılışını yaptığı saatlerde gerçekleşen olayda, sözde Ermeni "soykırımı" ile ilgili pankartlar hazırlayan göstericiler, billboardlardaki Erdoğan posterlerini de yırttı.Protestocuların Erdoğan'ın posterlerini yırtması ve askerlere taş atması üzerine, güvenlik güçleri eylemcilere müdahalede bulundu. Associated Press haber ajansı, olayda yaralanan olmadığını bildirdi.Arap ülkelerinde yüksek popülaritesi olan Erdoğan, daha Lübnan'a gitmeden Beyrut sokaklarında posterleri asılmaya başlanmıştı. Lübnan genelinde cadde ve sokaklar da Erdoğan'ın onuruna Türk bayraklarıyla donatılmıştı.Resmi görüşmelerde bulunmak üzere dün Lübnan’a giden Erdoğan'ın Beyrut'a inişinde de bir grup "Hoşgeldin sultan" diye sevgi gösterisinde bulunurken, başka bir grup da Başbakan'ı protesto etmişti. Erdoğan aleyhinde gösteri yapan Ermeni asıllı Lübnanlılar "Yeni Osmanlılar Lübnan’da", "Yeni Osmanlıları karşılamayın" pankartları taşımıştı.Lübnan'da yaklaşık 150 bin Ermeni yaşıyor. Ermeniler, Lübnan nüfusunun yüzde 4'ünü oluşturuyor.</TEXT>
</DOC>
