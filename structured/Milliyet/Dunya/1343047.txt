<DOC>
<DOCNO> 1343047 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fd04ace/l/0l0smilliyet0n0btr0cdikkat0efacebook0eastim0ekrizini0etetikliyor0e0cdunya0csondakika0c20a0b110b20a10a0c13162180cdefault0bhtm/story01.htm </URL>
<DATE> 2010/11/20 </DATE>
<TIME> 11:01:27.0 </TIME>
<AUTHOR>  </AUTHOR>
<HEADLINE>
dikkat! facebook ast��m krizini tetikliyor!
</HEADLINE>
<TEXT>Napoli'deki bir hastanenin doktorları, "The Lancet" dergisinde yayımlanan makalelerinde 18 yaşındaki bir gencin durumunu ele aldı. Makalede, kız arkadaşından ayrıldıktan sonra kız arkadaşının Facebook'daki arkadaş listesinden silinen depresif gencin astım krizinin annesi tarafından farkedildiği ve doktorlara başvurulduğu belirtildi.Yeni bir hesap açarak farklı bir isimle eski kız arkadaşıyla Facebook'da arkadaş olan gencin, kızın fotoğrafını her gördüğünde "nefesinin kesildiğini" belirten doktorlar, stresin astım krizini tetiklendiğinin bilindiğini, dolayısıyla bu tür sosyal paylaşım sitelerinin yeni stres kaynakları olabileceğini vurguladı.Daha sonra Facebook'a girmesi doktorlar tarafından yasaklanan gencin anormal astım krizlerinin de durduğu belirtildi.Fransa'nın Nantes kentinden Profesör Antoine Magnan ise Fransız "Le Point" dergisine yaptığı açıklamada, astım ve internet arasında bir bağlantının bulunmadığını söyledi.İtalyan doktorların bu değerlendirmesini uluslararası bir bilim dergisinde görmenin kendisini şaşırttığını belirten Magnan, bu durumun çok sıradan olduğunu, her türlü stresin astım hastası bir gençte solunum sorunlarına yol açtığını, bu vakada da aşk acısının ve gencin sevdiği kişiyle bağlantıya geçmesinin buna neden olduğunu vurguladı.Gencin, aileye çok önem verilen Napoli kentinde yaşadığını belirten Magnan, annenin oğlu Facebook'a girdiği sırada solunum sorunlarının ortaya çıktığını gördüğünü ve doktora başvurduğunu söyledi.Annenin önemli bir rol oynadığını belirten Magnan, "Ancak sonu acı biten aşk hikayesinin yayımlanmasının bu genç adam için çok iyi olduğundan emin değilim" dedi.</TEXT>
</DOC>
