<DOC>
<DOCNO> 1335839 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510886/s/fa15cc5/l/0L0Smilliyet0N0Btr0Canastacia0Ekktc0Ede0Ekonser0Everdi0Cdunya0Csondakika0C140B110B20A10A0C13143560Cdefault0Bhtm/story01.htm </URL>
<DATE> 2010/11/14 </DATE>
<TIME> 15:01:12.0 </TIME>
<AUTHOR>  </AUTHOR>
<HEADLINE>
Anastacia, KKTC'de konser verdi
</HEADLINE>
<TEXT>’ye gelişi olay olan Pop müziğin dünyaca ünlü ismi Anastacıa, Girne’deki Cratos Premium Otel’de konser verdi.

Anastacıa, Girne’deki Cratos Premium Otel’in  etkinlikleri kapsamında dün gece sahne aldı. Anastacıa’nın konseri Gazimağusa’da trafo patlaması sonucu meydana gelen elektirk kesintisi sonucu 50 dakika geç başladı.

Otelden verilen bilgiye göre, İngiliz ses ekibi, ses ayarlarının bozulmasını engellemek için, otelin jeneratör sisteminin kullanılmamasını ve şehir elektriğinin beklenmesini istedi. Bu nedenle konser yaklaşık 50 dakika geç başladı. Odasından konser alanına  minibüs ile gelen Anastacia, elektriğin gelmesini 50 dakika boyunca araç içinde bekledi.

1 saat 15 dakika sahnede kalan sanatçı, sade siyah elbisesi ve leopar desenli trençkotu ile kostüm değiştirmeden konserini tamamladı.

Sahnede 12 parça seslendiren, sıcak ve samimi tavırlar sergileyen sanatçı, kısa sürede öğrendiği Türkçe kelimeleri hayranlarıyla paylaştı.

Anastacia, konser bitiminde, "en kısa sürede uzun süreli tatil yapmak için tekrar Cratos Premium Hotel’e geleceğini" söyledi.

Kendisi için özel aşçı istemeyen sanatçı,  kebabı, şalgam suyu gibi geleneksel Türk yiyecek ve içeceklerini tercih etti.</TEXT>
</DOC>
