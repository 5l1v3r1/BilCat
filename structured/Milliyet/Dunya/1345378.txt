<DOC>
<DOCNO> 1345378 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510886/s/ff6bec0/l/0L0Smilliyet0N0Btr0Chamile0Ekadina0Eanahtarli0Eiskence0E0Cdunya0Csondakika0C250B110B20A10A0C13182520Cdefault0Bhtm/story01.htm </URL>
<DATE> 2010/11/25 </DATE>
<TIME> 15:00:38.0 </TIME>
<AUTHOR>  </AUTHOR>
<HEADLINE>
Hamile kadına anahtarlı işkence!
</HEADLINE>
<TEXT>Ozodoa Kakimov, doğum için Brooklyn'deki Coney Island Hastanesi'ne yattı. Doktorlar, cuma günü kadının vücudunda  izlerine rastladı. Geçen aralıkta Ozodoa ile evlendiği belirtilen Ulubek Kakimov'un ev anahtarıyla karısına işkence ettiği belirtildi. Olayın ortaya çıkmasının ardından derhal tutuklanan adamın, karısını onu ve bebeğini öldürmekle tehdit ettiği de kaydedildi.
Hastane çalışanları, kadının vücudunda anahtarla Özbekçe 'fahişe' gibi kötü sözler kazınmış olduğunu gördü.
23 yaşındaki talihsiz kadın  Daily News'e yaptığı açıklamada, "Evlendiğimiz gün beni dövmeye başladı. Bacağıma ve boynuma kötü sözler kazıdı" diye konuştu.
Kadın, 26 yaşındaki kocasının ağustostan başlayıp geçen haftaya kadar kalçalarına, boynuna ve karnına anahtarla kötü sözler kazıdığını anlattı.
"Hamileyken beni dövüyordu" diyen kadın ailesi olduğunu düşünerek kocasıyla kalmaya devam ettiğini söyledi.
Cuma gecesi hastanedeki karısını arayıp, oraya gelip onu ve bebeği öldüreceği tehdidini savuran adam, geldiğinde bekleyen polisler tarafından tutuklandı. Kakimov, polise karısının kendisinden boşanabilmek için suçlamalarda bulunduğunu öne sürdü. Ozodoa ise kocasının tutuklanmasının ardından "Güvende hissediyorum. Şimdi bakmam gereken bir oğlum var. Hayatımda yeni bir erkek var artık" diye konuştu.</TEXT>
</DOC>
