<DOC>
<DOCNO> 1339689 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fbe432e/l/0l0smilliyet0n0btr0conce0ekralice0eyi0eikna0eetti0cdunya0chaberdetay0c180b110b20a10a0c131550a70cdefault0bhtm/story01.htm </URL>
<DATE> 2010/11/18 </DATE>
<TIME> 01:01:24.0 </TIME>
<AUTHOR>  </AUTHOR>
<HEADLINE>
��nce krali��e���yi ikna etti
</HEADLINE>
<TEXT>Kate Midlleton, Prens William ile nişanlanmak için sekiz yıl bekledi. jöyle Öyle ki İngiliz basınında adı “Bekleyen Kate”e çıktı. Şimdi genç kızın bu süre zarfında yalnızca Prens William’ı değil, büyükannesi Kraliçe Elizabeth’i ikna etmek için de her adımını tek tek planladığı iddia ediliyor. Prenses Diana’nın hayatını anlatan “The Diana Chronicles” (Diana Günlükleri) kitabının yazarı ünlü gazeteci Tina Brown, Kate Middleton’ın son sekiz yılı sarayı “Prenses Diana’ya hiç benzemediğini kanıtlamak için uğraşarak” geçirdiğini yazdı. Diana’nın utangaç, hassas ve sevgiye muhtaç yapısının kraliyet ailesi için adeta bir “saatli bomba” olduğunu hatırlatan Brown, Kate’in bunun tam tersi özelliklerini ortaya çıkarmaya özen gösterdiğini söylüyor. Kate, bugüne kadar hep ölçülü davrandı, nerede ne yapması gerektiğinin farkında olarak basına malzeme vermemeyi başardı. Yatak hikâyelerini sakladıSaf bir yapıya sahip olan Diana’nın aksine Kate her zaman akıllı ve kontrollü oldu. Evlilik öncesi bir cinsel deneyimi olup olmadığı hakkındaki hassa konuyu ustaca yönetmeyi başardı. William’dan önce üniversitede ilişkisi olduğu bilinen kriket oyuncusu Rupert Finch’i konuşmamaya ikna etti. Brown’a göre Kate’in Kraliçe’yi en çok etkileyen özelliklerinden biri de sabrı oldu. Kate’in basına bunca yıl malzeme vermemeyi başarması Kraliçe’yi memnun etti. Nişan açıklandığında Karliçe de “Yeterince prova yaptılar” diyerek çok sevindiğini belirtti. Kraliyet modernleşecekKraliyet uzmanları ve İngiliz basını William ile Kate’in düğünü sayesinde monarşinin artık tamamen modernleşeceğini yazdı. Times gazetesi başyazısında, bu nişanın monarşi kurumunu baştan aşağıya yenileyeceğini, yeni çağa göre kendini yeniden tanımlayacağını anlattı. Yazıya göre, çoğunlukla kapalı kapılar ardında kalmayı başaran, gizliliğini koruyan İngiliz sarayının modernleşmeye doğru ilk adımı Prenses Diana’nın aileye katılması ile oldu. Basından olağanüstü bir ilgi gören Diana monarşinin de topluma açılmasını sağladı. William da St. Andrews Üniversitesi’ne gitmekte ısrar ederek bu durumu olabildiğince değiştirmeyi başardı. Saray karşıtları da memnunIndependent gazetesi de William’ın soylu bir aileye sahip olmayan Kate ile evlenerek hem monarşi savunucularının hem de modernlik yanlılarının desteğini almayı başardığını, bu nişanın “modern monarşi”ye doğru ilk adım olduğunu yazdı.  Uzun süredir beklenen bu nişanın gerçekleşmesi monarşi destekçilerini heyecanlandırdı, tahta sırasında olan birinin sıradan bir insanla evlenmesi de moderleşme isteyenlerin gönlünü aldı.  Kate’in annesi Carole British Airways’de bir hostes, babası Michael ise uçuş idarecisiydi. 1987’de Middletonlar sipariş üzerine parti eşyaları ve oyuncaklar satan şirketlerini kurdular. YÜZÜK SİPARİŞLERİ TAVAN YAPTI-  Çiftin nişanlandıklarını açıklarken Kate’in giydiği mavi Issa London marka elbise satış rekorları kırdı. Yüzlerce insan Issa London’un internet sitesinden 385 poundluk elbiseyi sipariş ederek stokları bitirdi.-  William’ın Kate’e verdiği, Diana’ya ait olan “Natural Sapphire” mücevher şirketinin yapımı olan yüzüğün basına gösterilmesinin ardından şirketin ABD’deki merkezine telefonlar yağdı. Şirketin CEO’su Michael Arnstein İngiltere, Kanada ve ABD’den onlarca kişinin yüzüğü sipariş ettiğini söyledi.-  Hediyelik eşya mağazaları daha önceki nişan dedikoduları üzerine hazırladıkları ve yıllardır beklettikleri tasarımları anında üretime soktu.Mağazalarda Kate ve William’ın yüzünün olduğu yemek takımları satışa sunuldu.Falcılar karamsar-  Fransız AFP haber ajansının Hindistan’da görüştüğü Falcılar Derneği Başkanı Arun Kumar Bansal çiftin çocuk yapmakta zorlanacağını ve Prens’in 15 yıl daha kral olamayacağını söyledi. Hong Kong’daki ünlü bir falcı olan Anthony Cheng ise çiftin Wiiliam 39 yaşına geldikten sonra problemler yaşayacaklarını ve boşanacağını iddia etti.  Milyonluk bahis -  Bahislere düşkünlükleri ile tanınan İngilizler Prens William’ın evliliğiyle ilgili tahminlere de başladı. Bahisçiler bir gün içinde 1 milyon sterlinlik bahis oynandığını açıkladı. Bahisçilere göre çift 8 Temmuz’da, Westminster Abbey’de evlenecek. Sadıç erkek kardeşi Prens?Harry olacak. ONLAR HÂLÂ BEKÂRTüm dünyada genç kızların hayran olduğu Prens William evleniyor ama daha en az 10 veliaht, prensesini arıyor. Bunların başında İngiltere Prensi Harry (26), Monaco Prensleri Andrea (26) ve Pierre (23), Liechtenstein Prensi Wenzeslaus (36),?Danimarka Prensi Phillippos (24), Brunei Prensi Azim (26), Dubai Prensi Badr Jafar, İsveç Prensi Carl-Philip, Belçika Prensleri Amedeo ve Joachim ile Lüksemburg Prensi Felix  bulunuyor.</TEXT>
</DOC>
