<DOC>
<DOCNO> 1336405 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fa3d3c8/l/0l0smilliyet0n0btr0cbaris0eicin0erusvet0cdunya0chaberdetay0c150b110b20a10a0c131450a30cdefault0bhtm/story01.htm </URL>
<DATE> 2010/11/15 </DATE>
<TIME> 01:01:21.0 </TIME>
<AUTHOR>  </AUTHOR>
<HEADLINE>
bar���� i��in r����vet
</HEADLINE>
<TEXT>DIŞ HABERLER SERVİSİABD, tıkanan Ortadoğu barış görüşmelerinin yeniden canlandırılması için, Batı Şeria’da yerleşim inşaatını dondurması karşılığında İsrail’e 20 savaş uçağı ve uluslararası camiada İsrail karşıtı kararları veto etme sözü verdi. ABD Dışişleri Bakanı Hillary Clinton tarafından geçen perşembe günü İsrail Başbakanı Binyamin Netanyahu’ya sunulan öneri paketi dün İsrail kabine toplantısında tartışıldı. Öneri paketinde şu maddeler yer alıyor:* İsrail Batı Şeria’da 90 gün boyunca yeni yerleşim inşa etmeyecek. Önceki inşaat moratoryumunun sona erdiği 26 Eylül tarihinden sonra yapımına başlanan yeni yerleşimler de durdurulacak. Yeni moratoryum Doğu Kudüs’ü kapsamayacak, ayrıca ABD 3 aylık sürenin sonunda İsrail’den yeni bir inşaat durdurma talebinde bulunmayacak.*ABD, gelecek bir yıl içinde Birleşmiş Milletler Güvenlik Konseyi gibi uluslararası kuruluşlarda İsrail’in aleyhine karar alınmasına karşı çıkacak.*ABD yönetimi, Kongre’den İsrail’e 3 milyar dolar değerinde 20 adet F-35 savaş uçağı verilmesini onaylamasını isteyecek. * İsrail ile Filistin arasında barış anlaşması imzalanırken, ABD de İsrail’le özel bir güvenlik anlaşması imzalayacak.Filistinlilerin haberi yokNetanyahu, dünkü kabine toplantısında yaptığı konuşmada öneri paketine henüz son şeklinin verilmediğini ve her iki tarafta da önerinin detaylandırılması çalışmalarının devam ettiğini belirtti. Kabinenin Likud’lu 4 bakanı ise yeni bir inşaat yasağına karşı olduklarını söylediler.Öte yandan, Filistin Yönetimi Devlet Başkanı Mahmud Abbas’ın Sözcüsü Nebil Ebu Rudeyna, bu konuda kendilerine herhangi bir resmi bilgi ulaşmadığını ifade etti. Rudeyna, ABD’den yerleşimlerdeki yasak konusunda resmi bir cevap almadan, Filistin tarafının tutumu konusunda açıklama yapmayacaklarını söylemekle yetindi.Filistinli Başmüzakereci Saib Erekat da Netanyahu’ya yapılan öneri konusunda Filistinlilere detaylı resmi bir bilginin ulaşmadığını tekrarladı. Erekat, yine de sadece Batı Şeria’da bir inşaat yasağının yeterli olmadığını, bunun Doğu Kudüs’ü de kapsaması gerektiğini vurguladı.Amerikan New York Times gazetesi köşe yazarı Thomas L. Friedman ise ABD yönetiminin İsrail’e “rüşvet” teklif ettiğini yazdı.500 bin Yahudi yerleşimci varİsrail’in 1967’de Batı Şeria ve Doğu Kudüs’ü işgal etmesinin ardından bu bölgelerde 120’den fazla Yahudi yerleşim birimi kuruldu. Uluslararası hukuka göre yasa dışı kabul edilen yerleşimlerde yaklaşık 500 bin Yahudi yaşıyor. Filistin, İsrail’in bütün yerleşimleri terk etmesini ya da bunlar karşılığında yeni toprak verilmesini istiyor.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırRSSAA+-</TEXT>
</DOC>
