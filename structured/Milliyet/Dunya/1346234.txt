<DOC>
<DOCNO> 1346234 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/ffbcda4/l/0l0smilliyet0n0btr0chaiti0epazar0egunu0eyeni0ebaskanini0eseciyor0cdunya0csondakika0c250b110b20a10a0c13184270cdefault0bhtm/story01.htm </URL>
<DATE> 2010/11/25 </DATE>
<TIME> 17:01:35.0 </TIME>
<AUTHOR>  </AUTHOR>
<HEADLINE>
haiti pazar g��n�� yeni ba��kan��n�� se��iyor
</HEADLINE>
<TEXT>Kolera salgını sonucu binden fazla kişinin hayatını kaybettiği Haiti’de, halk 28 Kasım pazar günü yeni devlet başkanını seçmek üzere sandığa gidecek.Haiti ulusal seçmen kütüğü müdürü Philippe RJ Augustin, AFP’ye yaptığı açıklamada, bütün adada düzenlenecek seçimlere hile karışması olasılığının yüksek olduğunu ve bu durumun kendisini endişelendirdiğini belirtti."Haiti toplumunda çok yaygın olan rüşvetin seçim bürolarına ulaşmasından korkuyorum" diyen Augustin, "Fakir ülkemizdeki seçim bürolarında çalışan 33 bin memurun tamamının ’temiz’ olacağından emin değilim" dedi.Augustin, mükerrer oy kullanılmasını engellemek amacıyla oy atmış seçmenin parmağına mürekkep sürme yönteminin etkili olmayabileceğini, kötü niyetli kişiler tarafından saptırılabileceğini söyledi.Haiti’de, kolera salgınının yanı sıra, şiddetin de hüküm sürdüğü belirtiliyor.Yetkililer, seçim tarihinin yaklaşmasıyla şiddetin arttığını ve pazartesi günü adanın güneybatısında iki adayın taraftarlarının çatışması sonucu 2 kişinin öldüğünü, birçok kişinin de yaralandığını kaydetti. Çarşamba sabahı da, başkent Port-au-Prince’te yaklaşık 50 göstericinin Devlet Başkanı Rene Preval’i protesto ettiği belirtildi.Kolera ve şiddete rağmen, 18 adayın katıldığı seçimlerin ülke için "büyük önem" arzettiğini belirten üst makamlar, bu çerçevede seçimin ertelenmeyeceğini duyurdu.ABD’nin Haiti Büyükelçisi Kenneth Merten, salı günü yaptığı açıklamada, Haiti’deki seçimlerin ertelenmesine karşı çıkmış ve Haitililer’in "hür, adil ve şeffaf seçimlere katılma hakkını desteklediğini" belirtmişti.Haiti’de şiddetin başka bir nedeni de, kolera salgınının bir türlü önlenememesine tepki gösteren halkın, salgının sorumlusu olarak gördüğü BM barış gücü askerleriyle zaman zaman çatışmaya girmesi.BM İnsani İşler Koordinasyon Bürosunun son belirlemelerine göre, Haiti’de koleradan ölenlerin sayısı bin 344.</TEXT>
</DOC>
