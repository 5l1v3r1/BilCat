<DOC>
<DOCNO> 1346233 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/ffbcda5/l/0l0smilliyet0n0btr0cisrail0enecef0ete0ekamp0ekurmayi0eplanliyor0cdunya0csondakika0c250b110b20a10a0c13184260cdefault0bhtm/story01.htm </URL>
<DATE> 2010/11/25 </DATE>
<TIME> 17:01:34.0 </TIME>
<AUTHOR>  </AUTHOR>
<HEADLINE>
israil necef'te kamp kurmay�� planl��yor
</HEADLINE>
<TEXT>İsrail, ülkenin güneyindeki Necef’te, Mısır sınırından ülkeye kaçak giren yaklaşık 10 bin civarındaki göçmeni içinde barındırabilecek bir kamp kurmayı planlıyor.Konunun, önümüzdeki Pazar günü toplanacak Bakanlar Kurulu’nda ele alınacağı ve tesis konusunda karar verileceği bildirildi.İsrail Başbakanlığı, kampın ülkeye yasadığı yollarla giren, ancak sınırdışı edilemeyen göçmenleri barındırmayı amaçladığını belirtti. İsrail Cezaevi İdaresi’nin sorumluluğunda olacak kampta barındırılacakların, belli bazı sınırlamalarla kamptan çıkışlarına izin verileceği de belirtildi. İsrail Başbakanlığı, benzer tesislerin Avustralya, Hollanda ve İtalya gibi ülkelerde de bulunduğuna dikkat çekip, bu merkezin çalışma izni olmaksızın gelenlere karşı yasaların uygulanmasını mümkün kılmayı amaçladığını kaydetti.Ancak, hükümetin bu konudaki planlarına bölgenin güneyindeki Ramat Necef Konseyi olumsuz tepki verdi.Konsey Başkanı Şmulik Rifman, "Burada, böyle açık bir kamp kurulmasını kabul etmiyorum" derken, İsrail Başbakanı Binyamin Netanyahu’ya gönderdiği yazıda, "5000 göçmen işçinin burada, benim konseyimin etrafında dolaşmasını istemiyorum" dedi. Böyle bir kampın bölgede suç oranlarını da artıracağını savunan Rifman, kapalı bir tesise yine de onay vereceklerini ifade edip, açık bir tesise karşı olduklarını kaydetti.Söz konusu kampın, karar verildiği takdirde 6 içinde tamamlanması ve göçmenlerin burada barındırılarak, yatma, yeme-içme ve sağlık gibi ihtiyaçlarının karşılanması öngörülüyor.Kampla ilgili açıklamanın İsrail’in hafta başında Mısır sınırına yeni bir bariyer inşa çalışmalarına başlandığının duyurulmasının sonrasına geldiğine de dikkat çekildi.Mısır sınırındaki çalışmalar başlarken, İsrail’e kaçak girişlerin hızlandığı, sadece geçen Salı günü, bir seferde 188 kişilik, çoğunluğu Somali ve Eritreli bir grubun kaçak giriş yaptığı bildirildi.Yıl boyunca Mısır sınırından İsrail’e ayda ortalama 1200 kişinin kaçak yollarla girdiği belirtiliyor.</TEXT>
</DOC>
