<DOC>
<DOCNO> 1327125 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f5ec1c0/l/0l0smilliyet0n0btr0cnukleer0eutanc0esuruyor0e0cdunya0csondakika0c0a50b110b20a10a0c1310a5720cdefault0bhtm/story01.htm </URL>
<DATE> 2010/11/05 </DATE>
<TIME> 13:01:20.0 </TIME>
<AUTHOR>  </AUTHOR>
<HEADLINE>
n��kleer utan�� s��r��yor!
</HEADLINE>
<TEXT>İngiliz Kraliyet Deniz Kuvvetleri'nin 22 Ekim'de İskoçya'daki tatbikatı sırasında kullandığı tam 1 milyar sterlin (yaklaşık 2.2 milyar lira) değerindeki nükleer denizaltısı karaya oturmuş ve büyük bir utanca sebebiyet vermişti.Aynı günün akşamında kurtarılan denizaltının başına gelenlerin bununla sınırlı kalmadığı ortaya çıktı.İngilizlerin gurur kaynağı ve "başyapıt" olarak nitelendirdikleri HMS Astute adlı denizaltının, karaya oturduktan sonra, kendisini kurtarması için gönderilen sahil güvenlik römorkörüyle çarpıştığı ve ağır hasar aldığı öğrenildi.Hasarın giderilmesinin "milyonlarca" sterline patlayacağını yazan ingiliz basını, denizaltının kaptanının da askeri mahkemeye çıkarılacağını belirtti.Deniz Kuvvetleri'nden bir yetkili, Astute ile römorkör arasında çarpışma yaşandığını, konunun incelendiğini ve kaptan hakkında da dava açılacağını doğruladı.7 bin 800 ton ağırlığındaki nükleer denizaltı, 2007 yılının Temmuz ayında suya indirilmişti.Astute'nin yaşadığı kazanın, İngiltere'nin ilk nükleer denizaltısı olan HMS Dreadnought'ın suya indiriliş tarihi olan 21 Ekim 1960'tan tam 50 yıl sonra meydana gelmesi de dikkat çekti. </TEXT>
</DOC>
