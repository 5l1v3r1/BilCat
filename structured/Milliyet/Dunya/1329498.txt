<DOC>
<DOCNO> 1329498 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f66eb9b/l/0l0smilliyet0n0btr0cdizilerle0efethettik0e0cdunya0csondakika0c0a60b110b20a10a0c13110a60a0cdefault0bhtm/story01.htm </URL>
<DATE> 2010/11/06 </DATE>
<TIME> 17:00:54.0 </TIME>
<AUTHOR>  </AUTHOR>
<HEADLINE>
dizilerle fethettik!
</HEADLINE>
<TEXT>Yunanistan’da, televizyonlarda yayınlanan Türk dizilerinin Yunan halkının Türklere olan ilgi ve sempatisini arttırdığı belirtildi.Yunan basını, Yunanistan’da büyük izleme oranları kaydeden Türk dizilerinden etkilenen Yunanlı izleyicilerin, her gün akın akın Türkiye’ye gittiğini duyurdu.Ta Nea gazetesi, Türk dizilerinin Yunan televizyonlarında yayınlanmasından sonra, Türkiye’nin, Yunanlılar için bir numaralı seyahat destinasyonu haline geldiğini belirterek, Binbir Gece’ dizisindeki baş karakterler ’Şehrazat" ile "Onur’un yaşadığı evi yakından görmek isteyen Yunanlıların kalabalık gruplar halinde İstanbul’a gittiğini yazdı.Yunanlı seyahat acentelerinin, aralarında ilkokul öğrencilerinin de bulunduğu binlerce Yunanlının bu ’hayallerini’ gerçekleştirebilmek için ellerinden geleni yapmaya çalıştıklarını ifade eden gazete, "Dizilerdeki sahneler Yunanlıları büyülüyor ve komşuya karşı oluşan sempati, turizmi en üst düzeye çıkarıyor" ifadesini kullandı.Dizilerin çekildiği Boğaz ile Taksim’deki İstiklal caddesinin Yunanlı turistlerin en sevdikleri mekanlar olduğu belirtilen haberde, din turizmi, tarihi eserler ve alışveriş olanaklarının her türlü gelir düzeyindeki Yunanlıyı cezbettiği kaydedildi.</TEXT>
</DOC>
