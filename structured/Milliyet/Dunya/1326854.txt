<DOC>
<DOCNO> 1326854 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f5e39c5/l/0l0smilliyet0n0btr0ctony0eblair0ein0eesinden0ebasortusune0edestek0cdunya0csondakika0c0a50b110b20a10a0c1310a5330cdefault0bhtm/story01.htm </URL>
<DATE> 2010/11/05 </DATE>
<TIME> 11:01:25.0 </TIME>
<AUTHOR>  </AUTHOR>
<HEADLINE>
tony blair'in e��inden ba����rt��s��ne destek
</HEADLINE>
<TEXT>Avrupa ülkeleri birbiri ardına çarşafı yasaklarken, İngiltere eski Başbakanı Tony Blair’in eşi Cherie Blair’den başörtüsüne destek geldi. Cherie Blair, başını veya vücudunu örtenleri tehdit olarak görmenin yanlış olduğunu söyledi.İspanya’nın El Pais gazetesine konuşan Bayan Blair, insanların istedikleri gibi giyinme haklarına saygı gösterilmesi gerektiğini savunarak, “Kadınların görünüşlerini, varsaydığımız bir İslami tehdide karşı duyduğumuz korkularımız için metafor olarak kullanıyoruz" dedi.Cherie Blair’in kırkardeşi Lauren Booth iki hafta önce Müslüman olmuştu. Bayan Blair, kardeşinin Müslüman olmasından sonra ilk kez konuştu.Avrupa’da Avrupalıların yaşam biçimini paylaşan ve bu şekilde yaşamayı sürdürmek isteyen binlerce Müslüman olduğunu söyleyen Cherie Blair, “Bu kişiler inançlarından dolayı başka bir şekilde giyinmek istiyorlar diye tehdit olarak görülmemeliö dedi Cherie Blair, kardeşinin Müslüman olmasını nasıl karşıladığı yolundaki soruya da, "Bu onun seçimi" diye yanıt verdi.Bayan Blair, Avrupa’da Müslüman kadınların ezildiği, güvence altında olmadığı ve kendi başlarına düşünemedikleri yolundaki bir inanç bulunduğunu hatırlatarak, bunun gerçek dışı olduğunu savundu.Müslüman kadınlarla ilgili bu tip önyargıların kırılması gerektiğini savunan Bayan Blair, "Anlaşılması için çaba gösterdiğim şeylerden biri de şu: İslam açık bir dindir ve başları ister açık ister kapalı olsun, kadınlar da söz sahibidir. Nitekim ben de boyunlarına kadar kapalı olan rahibeler tarafından eğitildim."</TEXT>
</DOC>
