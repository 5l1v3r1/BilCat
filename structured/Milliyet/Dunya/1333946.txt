<DOC>
<DOCNO> 1333946 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f8791ef/l/0l0smilliyet0n0btr0cviyana0eda0eelci0ekrizi0cdunya0chaberdetay0c110b110b20a10a0c13128240cdefault0bhtm/story01.htm </URL>
<DATE> 2010/11/11 </DATE>
<TIME> 01:08:19.0 </TIME>
<AUTHOR>  </AUTHOR>
<HEADLINE>
viyana���������������������������������������������������������������������������������������������������������������������������������������������������������������������������������������������������������������������������������������������������da el������������������������������������������������������������������������������������������������������������������������������������������������������������������i krizi
</HEADLINE>
<TEXT>DIŞ HABERLER SERVİSİTürkiye’nin Viyana Büyükelçisi Kadri Ecvet Tezcan, bir gazeteye verdiği demeçte, Avusturya’daki Türk göçmenlerin “virüs” muamelesi gördüğünü söyleyerek İçişleri Bakanlığı’nı eleştirince Avusturya hükümetinin tepkisini çekti. Viyana, Tezcan’ı Dışişleri Bakanlığı’na çağırırken, Avusturya Dışişleri Bakanı Michael Spindelegger de Türk mevkidaşı Ahmet Davutoğlu’yla telefonda görüştü. Ankara’da ise Avusturya Büyükelçisi Türk Dışişleri Bakanlığı’ndan randevu istedi.Tezcan, Die Presse gazetesinde yayımlanan röportajda, Avusturya’daki Türklerin kenara itildiğini ve gettolar oluşturmaya zorlandığını belirterek, “Avusturya’da entegrasyondan İçişleri Bakanlığı sorumlu. Bu inanılmaz bir şey. İçişleri Bakanlığı entegrasyon sürecine müdahale etmeyi bırakmalıdır. İçişleri Bakanlığı’na bir sorun verilirse oradan polisiye bir çözüm çıkacaktır” dedi.‘Bakan yanlış partide’Büyükelçi sözlerine, “İçişleri Bakanı Maria Fekter’le konuştum, sonuna kadar dinlemek istemedi. O yanlış partide. Bayan Fekter, kendini liberal addeden halkçı bir partide. Ama savunduğu düşünce, liberal ve açık bir zihniyete uygun düşmüyor. Ben BM’nin, AGİT’in veya OPEC’in genel sekreteri olsam, burada durmazdım. Burada yabancıları istemiyorsanız, kovun onları gitsin. Yeryüzünde yabancıların hoş karşılandığı pek çok ülke var” diye devam etti.  ‘Profesyonel değil’Avusturya Başbakanı Werner Faymann da, “Büyükelçi Tezcan’ın açıklamalarının profesyonellikten uzak ve kabul edilemez” olduğunu belirterek, “Büyükelçi Tezcan açıklamalarıyla misafir olduğu ülke insanlarını, ülkedeki uluslararası kuruluşları rencide etmenin yanı sıra iki ülke arasındaki iyi ilişkileri de zedelemiştir” dedi. Faymann açıklamasında, “bu olayın sonuçlarının olacağını” da söyledi.Davutoğlu: İnceliyoruzStrasbourg’da konuyla ilgili yöneltilen sorular üzerine demecin, karşı tarafta hassasiyetler doğurduğunu söyleyen Dışişleri Bakanı Davutoğlu, ancak Büyükelçi Tezcan’ın da röportajın başında bunların kendi kişisel görüşleri olduğunu belirttiğine dikkat çekti. Büyükelçinin kendi tecrübeleri ile oradaki Türk toplumu içinde yaşadığı tecrübeleri yansıtmaya çalıştığını ifade eden Davutoğlu, Michael Spindelegger ile görüştükten sonra hem Tezcan’la konuştuğunu hem de Tezcan’ın mülakat metnini incelemek üzere istediğini açıkladı.</TEXT>
</DOC>
