<DOC>
<DOCNO> 1323123 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f4efaa5/l/0l0smilliyet0n0btr0cgazeteci0ekatillerine0eagir0ehapis0ecezasi0cdunya0csondakika0c0a30b110b20a10a0c130a9710a0cdefault0bhtm/story01.htm </URL>
<DATE> 2010/11/03 </DATE>
<TIME> 17:01:30.0 </TIME>
<AUTHOR>  </AUTHOR>
<HEADLINE>
gazeteci katillerine a����r hapis cezas��
</HEADLINE>
<TEXT>Hırvatistan’da iki yıl önce öldürülen gazeteci İvo Pukaniç’in katilleri ağır hapis cezalarına çarptırıldı.Haftalık siyasi Nacional dergisinin sahibi ve yazı işleri müdürü Pukaniç’in öldürülmesiyle ilgili davada yargılanan, organize suçlarla bağlantısı olduğu sanılan 8 kişiden 6’sı mahkum oldu.Sanıklardan üçünün aynı suçtan komşu Sırbistan’da da yargılandığı, her iki ülkede de yargılanan Zelyko Milovanoviç’in Zagreb’deki davada gıyabında 40 yıla mahkum olduğu bildirildi.Diğer 5 sanığın ise 15 ile 33 yıl arasında değişen hapis cezalarına çarptırıldığı kaydedildi.Pukaniç ve derginin bir çalışanı, Ekim 2008’de başkent Zagreb’de bombalı araçla düzenlenen saldırıda hayatını kaybetmişti.Balkanlardaki organize suç ve yolsuzluklarla ilgili yazıların çıktığı Nacional dergisinin sahibinin öldürülmesinin ardından, Hırvatistan Başbakanı İvo Sanader, İçişleri ve Adalet Bakanlarını görevden almıştı.Yolsuzluk ve organize suçla mücadele, AB’ye girmeye çalışan tüm Balkan ülkelerinin önüne, yerine getirmeleri gereken önemli kriter olarak konuluyor.</TEXT>
</DOC>
