<DOC>
<DOCNO> 1320388 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f464899/l/0l0smilliyet0n0btr0c0egoogle0estreet0eview0ealmanya0eda0ebasladi0cdunya0csondakika0c0a20b110b20a10a0c130a92650cdefault0bhtm/story01.htm </URL>
<DATE> 2010/11/02 </DATE>
<TIME> 17:01:39.0 </TIME>
<AUTHOR>  </AUTHOR>
<HEADLINE>
'google street view' almanya'da ba��lad��
</HEADLINE>
<TEXT>Almanya’daki sokakların üç boyutlu görüntüsünü internete yansıtan ve özel yaşama müdahale anlamına geldiği gerekçesi ile yoğun şekilde eleştirilen "Google Street View" uygulamasına başlandı.20 kentin görüntülerinin kısmen yayınlandığı uygulama çerçevesinde ilk olarak Bayvera eyaletindeki Oberstaufen köyünün görüntüleri üç boyutlu olarak internete yansıtıldı.Köyde uygulamanın başlaması kutlandı. Oberstaufen muhtarlığı turizmin gelişmesi katkı sağlayacağı gerekçesiyle Ağustos ayında Google şirketine bu konuda işbirliği önermişti.Oberstaufen köyünün yanı sıra Berlin’deki Zafer Anıtı, Dresden’deki Tiyatro Meydanı, Münih’teki Königsplatz (Kral Meydanı), Stuttgart’ta Solitude Sarayı’nın parkı ve Hamburg’daki Köhlbrandbrücke Köprüsü’nün gösterildiği uygulamada ayrıca Alman Birinci Ligi (Bundesliga) maçlarının oynandığı 10 stadyum sanal ortamda gezilebiliyor.Google şirketinin sözcüsü Kay Oberbeck, gelecekte diğer stadyumların da uygulama kapsamına alınmasının planlandığını, reklam kampanyasında Bayern Münih’te oynayan Alman milli futbolcu Philipp Lahm’ın oynayacağını söyledi.Yıl sonuna kadar 20 büyük kentin sokaklarının panoramik görüntülerinin sanal ortama yansıtılması çalışmalarının tamamlanmasını istediklerini belirten Oberbeck, bunun biraz zaman alacağını, bazı evlerin tanınmaz hale getirilmesi gerektiğini kaydetti.Uygulama başlamadan önce 20 kentte yaklaşık 244 bin hanenin internet ortamında tanınmaz hale getirilmesi için müracaatta bulunulmuştu.Almanya’da uygulamanın başlayacağı duyurulduktan sonra yoğun tartışmalar yaşanmış, uzmanlar yaklaşık 1 milyon hanenin tanınmaz hale getirilmesinin istenileceği tahmininde bulunmuştu.Vatandaşlar, uygulama başladıktan sonra evlerinin internet ortamında tanınmaz hale getirilmesi için müracaatta bulunabilecek.</TEXT>
</DOC>
