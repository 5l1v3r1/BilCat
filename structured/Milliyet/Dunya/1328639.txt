<DOC>
<DOCNO> 1328639 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f640fb3/l/0l0smilliyet0n0btr0cseks0eyaparken0eheykelini0eyaptirmis0e0cdunya0csondakika0c0a60b110b20a10a0c1310a9540cdefault0bhtm/story01.htm </URL>
<DATE> 2010/11/06 </DATE>
<TIME> 05:01:10.0 </TIME>
<AUTHOR>  </AUTHOR>
<HEADLINE>
seks yaparken heykelini yapt��rm����!
</HEADLINE>
<TEXT>Brunei Sultanı'nın kardeşi, kendisini seks yaparken tasvir eden gerçek boyutlardaki 'erotik heykellerin' fotoğraflarının eski danışmanlarına karşı açtığı mahkemede gösterilmemesini istedi.Brunei Sultanı Hassanal Bolkiah'ın 55 yaşındaki kardeşi Prens Jefri Bolkiah'ın avukatları, Manhattan'da kendisini dolandırdıklarını iddia ettiği eski hukuk danışmanlarına karşı açtığı davada hakimi, dört heykelin fotoğraflarının jüriye gösterilmemesine ikna etmeye çalışıyor.Prensi seks yaparken tasvir eden heykeller, vaktiyle Prens Jefri Bolkiah'ın New York Long Island'daki 113 bin metrekare arazi üzerindeki malikanesinde bulunuyordu.Prens, sultan kardeşiyle uzun süredir devam eden adli kavgasından ayrı olarak, bu davasında eski danışmanlarını servetini kötü idare etmek ve kendisini 7 milyon dolar dolandırmakla suçluyor.Prensin avukatları, eski danışmanlar Faith Zaman ve kocası Thomas Derbyshire'ın prensi utandırmak ve şantaj yapmak amacıyla heykellerin fotoğraflarını çektiğini belirtiyor.Ancak davada prensin özel hayatına dair detayların söz konusu olmaması gerektiğini savunan avukatlar, İslami kurallara göre prensin çok eşliliğinin yasal olduğunu belirtiyorlar.Avukatlar bu nedenle Amerikalıların olumlu bakmadığı bir konunun ilgisiz bir davada mevzubahis edilmemesi gerektiğini, bunun jüriyi olumsuz yönde etkileyebileceğini savunuyorlar.Fotoğrafların ve heykellerden birinin çizim halindeki taslağının New York Daily News gazetesinde yayınlanmasının ardından hakim, davanın taraflarına basına konuşma yasağı getirdi.Pres ve sultan ağabeyi arasındaki kavga, küçük kardeşin 15 milyar doları zimmetine geçirdiği iddiasından kaynaklanıyor. Dava geçen on yılda Londra, Malezya ve Cayman Adaları'ndaki mahkemelere taşındı. </TEXT>
</DOC>
