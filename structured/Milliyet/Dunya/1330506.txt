<DOC>
<DOCNO> 1330506 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f70eff6/l/0l0smilliyet0n0btr0cazerbaycan0esecimlerinde0ekesin0esonuclar0eaciklaniyor0cdunya0csondakika0c0a80b110b20a10a0c1311630a0cdefault0bhtm/story01.htm </URL>
<DATE> 2010/11/08 </DATE>
<TIME> 11:01:02.0 </TIME>
<AUTHOR>  </AUTHOR>
<HEADLINE>
azerbaycan se��imlerinde kesin sonu��lar a����klan��yor
</HEADLINE>
<TEXT>Azerbaycan’da dün yapılan genel seçimlerin ardından çoğu seçim bölgesindeki sonuçların belli olduğu bildirildi.Azerbaycan Merkez Seçim Komisyonunun (MSK) internet sitesinde verilen bilgilere göre 109 seçim bölgesinden kesin sonuçlar alınırken, 16 seçim bölgesinde oy sayım işlemi halen devam ediyor.Yayımlanan son listede Müsavat Partisi Genel Başkanı İsa Kanber ile Halk Cephesi Partisi Genel Başkanı Ali Kerimli’nin seçilmeme ihtimalinin bulunduğu görülüyor.Halk Cephesi ve Müsavat partileri, "AXCP-MUSAVAT" adıyla bir seçim ittifakı oluşturmuş ve seçimlere ortak adaylarla girme kararı almıştı.Kerimli’nin seçim bölgesi olan 31 sayılı Surahan bölgesi 2. seçim noktasındaki oy sayımında, Ali Kerimli’nin rakibi Ferec Guliyev’e karşı yenik durumda olduğu, ancak oy sayım işleminin halen devam ettiği kaydedildi.Kerimli, dün gece özel bir televizyon kanalına yaptığı açıklamada, bu seçimlerin yasadışı olduğunu öne sürerek, "AXCP-MUSAVAT" seçim ittifakının gerçek oy oranını yarın (bugün) düzenleyecekleri basın toplantısında ilan edeceklerini belirtti.Öte yandan "AZADLIK" gazetesi, bugünkü haberinde, Halk Cephesi liderinin 260 oy farkla seçimleri kazandığını iddia etti.-KESİN SONUÇLAR GÜN İÇİNDE AÇIKLANACAK- Merkez Seçim Komisyonu Başkanı Mezahir Penahov yazılı bir açıklama yaparak, ülkede dün düzenlenen seçimlere gölge düşürebilecek önemli bir olayın meydana gelmediğini bildirdi.Penahov, oy kullanılan 5314 sandıktan 4801’inde oy sayım işleminin yapıldığını, gün içerisinde kesin sonuçların açıklanacağını ifade etti.Azerbaycan meclisindeki 125 sandalye için 23 partiden toplam 690 aday yarıştı.</TEXT>
</DOC>
