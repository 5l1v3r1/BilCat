<DOC>
<DOCNO> 1320386 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f46aad6/l/0l0smilliyet0n0btr0cmilletvekili0eni0ebicaklayan0eogrenci0esuclu0ebulundu0cdunya0csondakika0c0a20b110b20a10a0c130a92860cdefault0bhtm/story01.htm </URL>
<DATE> 2010/11/02 </DATE>
<TIME> 17:01:39.0 </TIME>
<AUTHOR>  </AUTHOR>
<HEADLINE>
milletvekili'ni b����aklayan ����renci su��lu bulundu
</HEADLINE>
<TEXT>İngiltere’de İşçi Partisi milletvekili Stephen Timms’i bıçaklayarak, öldürmeye çalışan kadın öğrenci mahkeme tarafından suçlu bulundu.İngiltere’nin başkenti Londra’daki "Old Bailey" Ağır Ceza Mahkemesinde görülen davada, Roshonara Choudhry’nin, mayıs ayında meydana gelen olayla ilgili olarak, "ceza vermek" ve "Irak halkının intikamını almak için" İşçi Partili milletvekilini bıçakladığı belirtildi.Bugünkü duruşmaya hakkındaki kararı kabul etmediği gerekçesiyle katılmayan Choudry’nin, Timms’i, tokalaşmak üzere elini uzattığı sırada karnından mutfak bıçağıyla iki kez bıçakladığı ve suçlu bulunduğu kaydedildi.Choudry’nin ne kadar ceza alacağı ise yarın belli olacak.Olayın ardından hastaneye kaldırılan ve geçirdiği ameliyat sonucu sağlığına kavuşan 55 yaşındaki Timms, 1994 yılından bu yana parlamentoda bulunuyor.21 yaşındaki Roshonara Choudhry, mayıs ayında, doğu Londra’daki ofisinde milletvekilini karnından iki kez bıçaklamıştı. Choudry’nin, 2006-2007 yıllarında ülkenin Hazine Bakanlığını yapan Timms’i, Irak savaşına girme kararına onay verdiği için öldürmek istediği ortaya çıkmıştı.</TEXT>
</DOC>
