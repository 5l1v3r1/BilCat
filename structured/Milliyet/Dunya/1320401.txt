<DOC>
<DOCNO> 1320401 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f43a5ef/l/0l0smilliyet0n0btr0chaaretz0ebasyazisini0eturkiye0eye0eayirdi0cdunya0csondakika0c0a20b110b20a10a0c130a91430cdefault0bhtm/story01.htm </URL>
<DATE> 2010/11/02 </DATE>
<TIME> 17:02:00.0 </TIME>
<AUTHOR>  </AUTHOR>
<HEADLINE>
haaretz ba��yaz��s��n�� t��rkiye'ye ay��rd��
</HEADLINE>
<TEXT>İsrail’in “Kırmızı Kitap’ta tehdit olarak nitelenmesi Tel Aviv’de büyük yankı yarattı. İsrail’in liberal eğilimli ünlü gazetesi Haaretz, bugünkü başyazısını Türkiye’ye ayırdı.Son zamanlara kadar Türkiye’nin yakın müttefiki ve stratejik ortağı olan İsrail’in ilk kez “düşman devlet" tanımına karşılık gelen bir sıfatla nitelendirildiğini belirten gazete, “Bu sadece bir jest hareketinden ibaret değil. Türkiye’nin bu nitelemesinin pratik sonuçları da olacak. Örneğin ortak tatbikatların iptal edilmesi ve diplomatik ambargo bunun sonuçlarından bazıları. Karar gelecekteki işbirliklerini de olumsuz etkileyecek" diye yazdı.Haaretz, İsrail hükümetinin iddia ettiği gibi ilişkilerin Adalet ve Kalkınma Partisi’nin iktidara gelmesiyle birlikte bozulmadığını savundu.İki ülke hükümetlerinin Gazze operasyonuna kadar ortak çıkarları paylaşan gerçek ortaklar gibi davrandıklarını ifade eden gazete, “Bu operasyon ve ardından da özellikle Türk büyükelçiye kamuoyunun önünde hakaret eden İsrail Dışişleri Bakan Yardımcısı Danny Ayalon’un aptalca davranışları ilişkilerde dönüm noktası olduö dedi. Haaretz bu gelişmelerden sonra hızla gerileyen ilişkilerin Mavi Marmara olayı ile dibe vurduğunu kaydetti.Gazete, İsrail’i eleştiren Türkiye’nin de “ellerinin temiz olmadığınıö iddia etti. Türkiye’nin Kürt militanlara karşı yürüttüğü savaşın İsrail’in savaşından farklı olmadığını savunan Haaretz gazetesi, Ankara’nın İran ve Suriye ile yakınlaşmasının da İsrail’de kuşkulara yol açtığını belirtti.Türkiye ve İsrail’in siyasi anlaşmazlık dönemlerinde dahi başarılı ve yakın ilişkiler yürütmeyi bildiğini ifade eden gazete şunları yazdı: "İki ülkenin ilişkilerinin tamamıyla kopmak üzere olduğu şu anda da, prestij takıntımızdan kurtulup, bozulan ilişkileri yeniden canlandırmak için elimizden geleni yapmalıyız. Gazze filosuna karşı gerçekleştirilen operasyon İsrail’de bile başarısız olarak görülüyor. Tam tersine, operasyon kararı ters tepki yaptı. İsrail uluslararası baskı altında Gazze ablukasını gevşetmek zorunda kaldı. İsrai’in, Türk sivillerin ölümünden dolayı üzüntü duyduğunu açıklaması ve hatta resmen özür dileyip ölenlerin ailelerine sembolik bir tazminat ödemesi dünyanın sonu olmaz. Prestije takılıp olayları tırmandırmak ülkeye çok daha ciddi zarar verir."</TEXT>
</DOC>
