<DOC>
<DOCNO> 1329092 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f65da57/l/0l0smilliyet0n0btr0cucaga0ekopekli0esaldiri0e0cdunya0csondakika0c0a60b110b20a10a0c13110a0a30cdefault0bhtm/story01.htm </URL>
<DATE> 2010/11/06 </DATE>
<TIME> 13:01:15.0 </TIME>
<AUTHOR>  </AUTHOR>
<HEADLINE>
u��a��a k��pekli sald��r��!
</HEADLINE>
<TEXT>Bağdat-Los Angeles seferini yapan bir Amerikan kargo uçağının, iki köpeğin karnına yerleştirilen bombalarla havaya uçurulmak istendiği iddia edildi.Fransız Le Figaro gazetesinin Amerikan istihbarat kaynaklarına dayandırdığı habere göre olay iki yıl önce meydana geldi.Bağdat’tan Los Angeles’a gitmeye hazırlanan bir kargo uçağına bindirilmek üzere antrepoda bekletilen iki köpek bir anda öldü.İki köpeğin aynı anda ölmesinden şüphelenen görevlilerin hayvanlar üzerinde yaptığı inceleme sonucunda, köpeklerin karınlarına bomba düzenekleri yerleştirildiği ortaya çıktı. Görevliler bombaların uçak havadayken patlayacak şekilde ayarlandığını tespit etti.Le Figaro’ya göre Amerikalı istihbaratçılar, büyük bir faciayla sonuçlanması tesadüf eseri önlenen olayı, paniğe yol açmamak için kamuoyundan gizledi. Buna rağmen Uluslararası Sivil Havacılık Örgütü bütün havayollarını uyararak evcil hayvan kargolarının incelemeye alınmasını istedi.Olay, önceki gün Yemen-ABD seferine yapan bir uçağa yerleştirilen bombanın patlamadan sadece 17 dakika önce fark edilerek etkisiz hale getirilmesi nedeniyle gündeme geldi.</TEXT>
</DOC>
