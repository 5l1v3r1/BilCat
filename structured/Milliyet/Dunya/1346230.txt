<DOC>
<DOCNO> 1346230 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/ffcbc46/l/0l0smilliyet0n0btr0cmisir0eile0eetiyopya0earasinda0enil0egerginligi0cdunya0csondakika0c250b110b20a10a0c13184580cdefault0bhtm/story01.htm </URL>
<DATE> 2010/11/25 </DATE>
<TIME> 17:01:30.0 </TIME>
<AUTHOR>  </AUTHOR>
<HEADLINE>
m��s��r ile etiyopya aras��nda nil gerginli��i
</HEADLINE>
<TEXT>Mısır ile Etiyopya arasında, Nil Nehri üzerine Etiyopya’nın baraj inşa etmesiyle başlayan gerginlik tırmanıyor.Mısır medyasında yer alan haberlere göre, Etiyopya Başbakanı Meles Zennavi, geçen hafta basına verdiği beyanatlarda Mısır’ı, Etiyopya karşıtı hareketlere destek vermekle suçlayarak, "Mısır’ın Nil Nehri üzerinden Etiyopya’ya karşı verdiği savaşı kazanamadığını" söyledi.Etiyopya Başbakanı Zennavi’ye cevap, Mısır Cumhurbaşkanı Hüsnü Mübarek’ten geldi. Mübarek, Katar’ın El Cezire televizyonunda katıldığı bir programda, hayatında ilk defa Mısır’ın başka ülkede bir siyasi hareketi desteklediğine yönelik iddia duyduğunu belirterek, "Bizim Etiyopya ile güzel ilişkimiz var. Biz, Afrika’nın hiçbir yerinde hiçbir harekete destek vermiyoruz.Bu bizim ülkeler ile anlaşma, temas kurma şeklimiz değil" dedi.Mısır’da 1929 yılında işgalci konumundaki İngiltere, Nil Nehri’nin sularının yüzde 80 oranında kullanım hakkını Mısır’a vermişti. Nehrin kaynağında bulunan ülkeler ise 1929 yılında İngiltere’nin Mısır’a verdiği hakkın günümüzde geçerli olmadığını bu nedenle paylaşımın yeniden yapılmasını istiyor.</TEXT>
</DOC>
