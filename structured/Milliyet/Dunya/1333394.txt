<DOC>
<DOCNO> 1333394 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f84d7b2/l/0l0smilliyet0n0btr0cdenktas0egecim0esikintisi0ecekiyor0cdunya0csondakika0c10a0b110b20a10a0c13127360cdefault0bhtm/story01.htm </URL>
<DATE> 2010/11/10 </DATE>
<TIME> 21:00:33.0 </TIME>
<AUTHOR>  </AUTHOR>
<HEADLINE>
denkta�� ge��im s��k��nt��s�� ��ekiyor
</HEADLINE>
<TEXT>KKTC hükümetinin Ankara’yla birlikte aldığı ekonomik önlemler, kurucu cumhurbaşkanı Rauf Denktaş’ı geçim sıkıntısına soktu.Denktaş kesintilerden sonra emekli maaşıyla geçinemediğinden yakındı ve 86 yaşında avukatlığa geri dönmeyi düşündüğünü açıkladı.KKTC’nin kurucu Cumhurbaşkanı Rauf Denktaş, yerel bir televizyon kanalında geçmişte 7 bin lira olan maaşının emeklilerden vergi alınmaya başlamasıyla 5 bin liraya düştüğünü ve bütçesinin sarsıldığını söyledi.Kıbrıs TV’ye konuşan Denktaş, “Maaşımın 2 bin lirası borç taksidine gidiyor. Şimdi 2 bin lira daha kestiler böylece elde 3 bin kaldı ve bütçem sarsıldı” dedi.Geçinebilmek için avukatlığa geri dönüp dönmemeyi ciddi bir şekilde düşündüğünü belirten Rauf Denktaş, “Bazıları beni zengin zannetse de, durum öyle değildir. İnsanın taksitleri, ödeme mükellefiyetleri var. Konu mahkemeye götürüldü adil bir karar bekliyorum” diye konuştu.KKTC’deki özelleştirme çalışmalarına da değinen Denktaş, kurumların özelleştirileceğinin belirtildiğini ancak bunların kime verileceğinin açıklanmadığını kaydetti.Denktaş, “Kurumları yabancılara mı peşkeş çekiyorlar bilmiyoruz. KKTC egemenlik mücadelesi veriyor, bu durumda önemli kuruluşların yabancılara devredilmesine karşıyım” dedi.ntvmsnbc</TEXT>
</DOC>
