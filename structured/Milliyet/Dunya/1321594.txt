<DOC>
<DOCNO> 1321594 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f49aead/l/0l0smilliyet0n0btr0ckuryeyle0ebomba0edagittilar0cdunya0chaberdetay0c0a30b110b20a10a0c130a9460a0cdefault0bhtm/story01.htm </URL>
<DATE> 2010/11/03 </DATE>
<TIME> 01:01:36.0 </TIME>
<AUTHOR>  </AUTHOR>
<HEADLINE>
kuryeyle bomba da����tt��lar
</HEADLINE>
<TEXT>Yunanistan’ın başkenti iki gündür bomba paniği yaşıyor. Pazartesi günü Meksika Büyükelçiliği’ne gönderilmek üzere bekleyen bir paket, depoda infilak ederek bir işçinin yaralanmasına neden oldu. Hollanda Büyükelçiliği’ne gönderilmek üzere bekleyen bir bombalı paket de polis tarafından imha edildi. Olay yeri çevresinde yapılan aramada yakalanan iki şüphelinin üzerinden Fransa Cumhurbaşkanı Nicolas Sarkozy, Belçika ve Hollanda’nın büyükelçiliklerine gönderilmek üzere hazırlanmış bombalı paketler, silah, şapka ve peruk çıktı. Berlusconi’ye de şüpheli paketAncak olaylar dün daha da büyüdü. İsviçre Büyükelçiliği’nin önüne bırakılan paketten şüphelenen bir görevli poşeti açmaya başladığında bomba patladı. Küçük ölçekli bomba herhangi bir yaralanmaya neden olmadı. Rusya Büyükelçiliği’ne bırakılan bir paket de burada infilak etti, ancak zarara ya da yaralanmalara sebep olmadı. Birkaç dakika sonra bu kez Meclis binasının önünde hareketli dakikalar yaşanmaya başlandı. Kurye, Şili Büyükelçiliği’ne götürmekte olduğu paketten şüphelenince polise haber verdi. Meclis binasının önüne gelen ekipler bombalı paketi kontrollü şekilde imha etti. O andan itibaren başlayan aramalarda Bulgaristan Büyükelçiliği’nde ve bir kurye şirketinde bulunan bomba da imha edildi. Dün gece de Atina’dan Roma’ya giden uçakta İtalya Başbakanı Silvio Berlusconi’ye gönderilen şüpheli bir paketin bulunması üzerine Bologna Havaalanı’na indirildi. Paket İtalyan polisi tarafından incelenmeye alındı.AB polisi ve Adalet Divanı’naKurye şirketindeki bombanın Almanya Büyükelçiliği tarafından şüpheli bulunarak geri gönderildiği ortaya çıktı. Atina’da tüm büyükelçiliklerin çevresinde güvenilk önlemleri artırılırken, polis kırmızı alarma geçti. Gün boyu bomba ihbarları gelirken, kontroller de devam etti. Havalimanının kargo bölümünde de Avrupa Birliği (AB) Polis Teşkilatı ve Avrupa Adalet Divanı’na gönderilmek üzere şüpheli 2 paket bulundu. Olaylarla ilgili pazartesi günü gözaltına alınan kişilerden biri Ateş Çekirdeği Komplosu isimli gruptaki çalışmaları nedeniyle aranıyordu. Aynı grup geçtiğimiz iki yıl içinde birçok küçük bombalı eylemi üstlenmişti. Yunanistan’da 2009 yılından beri üç kişi aşırı sol ya da anarşist grupların eylemlerinde öldü.  Tutuklananların ismi açıklanmadı. MERKEL’İN OFİSİNDE BOMBA PANİĞİAlmanya Başbakanlığı’nda da şüpheli bir paket bulundu. Başbakan Angela Merkel’in Brüksel’de olduğu sırada gönderilen paketin içinde patlayıcı olduğu ortaya çıktı. Paketteki ateşleme mekanizmasının, Atina’daki İsviçre Büyükelçiliği’ne gönderilen paketin içindeki ateşleme mekanizmasıyla aynı olduğu belirlendi. Pazar günü havayoluyla Yunanistan’dan Almanya’ya gönderildiği tespit edilen paketin üzerinde gönderici olarak da, “Yunanistan Ekonomi Bakanlığı” yazdığı belirtildi. Dün öğle saatlerinde paketin tespit edilmesiyle başbakanlığın posta bölümü geçici olarak kapatıldı. Almanya medyası, bu olayın terör örgütü El Kaide’nin bir eylemi olmadığını, radikal Yunan anarşistler tarafından yapıldığının tahmin edildiğini bildirdi.</TEXT>
</DOC>
