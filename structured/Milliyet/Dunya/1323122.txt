<DOC>
<DOCNO> 1323122 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f4efaa6/l/0l0smilliyet0n0btr0cisvecli0evekiller0eiran0eheyetinin0eziyaretine0ekarsi0cdunya0csondakika0c0a30b110b20a10a0c130a970a80cdefault0bhtm/story01.htm </URL>
<DATE> 2010/11/03 </DATE>
<TIME> 17:01:29.0 </TIME>
<AUTHOR>  </AUTHOR>
<HEADLINE>
isve��li vekiller iran heyetinin ziyaretine kar����
</HEADLINE>
<TEXT>İsveç iktidar ve muhalefet partilerinden bir grup milletvekilinin, İran Meclisi Eğitim Komisyonu üyelerinin yarın başlayacak İsveç ziyaretini protesto edeceği bildirildi.İran’dan üst düzey politikacıların İsveç’i ziyaretine karşı çıkan koalisyon ortağı Halk Partisi (Folk Parti) ile muhalefetteki Sol (Venster) ve Yeşiller (Miljö) Partisi milletvekilleri, İsveç gazetelerine yaptıkları açıklamalarda, İran’da hala hapiste tutulan Sakine Muhammedi Aştiyani’nin, idam edilme tehlikesinin devam ettiğine dikkat çekti.İranlı politikacıların İsveç’i ziyareti sırasında Sakine Muhammedi Aştiyani’nin idam edilebileceğini savunan Halk Partisi milletvekili Fredrik Malm, ziyaretin uygunsuz olduğunu savundu.Sol Parti milletvekili Hans Linde de, Sakine Muhammedi Aştiyani’nin idam cezası ile karşı karşıya olduğu bir dönemde İranlı politikacıların İsveç’i ziyarete gelmelerine karşı çıktıklarını söyledi. İranlı politikacıların İsveç ziyaretine Yeşiller Partisi’nin de karşı çıktığı bildirildi.İsveç Dışişleri Bakanlığı Basın sorumlusu Anders Jörle, yaptığı açıklamada ziyaret isteğinin İranlı politikacılardan geldiğini belirterek, "İsveç’ten resmi bir davet olmadı, ancak İranlı ziyaretçiler için biz bir program hazırladık" dedi.Açıklamaya göre, İran Meclisi Eğitim Komisyonu üyeleri yarın ve cuma günü İsveç Dışişleri Bakanlığı ile İsveç meclisini ziyaret edecek.</TEXT>
</DOC>
