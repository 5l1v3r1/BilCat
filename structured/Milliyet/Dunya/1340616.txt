<DOC>
<DOCNO> 1340616 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fc3a93b/l/0l0smilliyet0n0btr0catina0eda0egocmenlere0esaldiri0cdunya0csondakika0c180b110b20a10a0c13156710cdefault0bhtm/story01.htm </URL>
<DATE> 2010/11/18 </DATE>
<TIME> 17:00:22.0 </TIME>
<AUTHOR>  </AUTHOR>
<HEADLINE>
atina'da g����menlere sald��r��
</HEADLINE>
<TEXT>Yunanistan’ın başkenti Atina’da, bir grubun, Bangladeşli göçmenlere saldırdığı, 2 göçmenin yaralandığı bildirildi.Atina Haber Ajansı’nın (ANA) haberinde, dün akşam, kent merkezindeki Aristomenus caddesinde, semt halkının, Bangladeşli 2 göçmene ibadet çıkışında saldırdığı kaydedildi.Bölgeye ulaşan polis aracının, söz konusu 2 göçmen ile Yunanistan Müslümanlar Birliği Başkanı Naim Elghadour’u semt karakoluna götürdüğü belirtildi.Yaralı göçmenlerin karakoldan hastaneye sevk edildikleri, Elghadour’un ise karakol önünde öfkeli kalabalığın toplanmış olması nedeniyle polis eşliğinde evine götürüldüğü belirtildi.ANA’ya konuya ilişkin açıklamada bulunan Elghadour, "Saldırının planlanmış olduğu" görüşünü dile getirdi.Elgadour, "Böyle giderse, saldırganların an gelip bir göçmeni öldüreceklerini, sonrasında ise çevresinde dans edeceklerini" ileri sürdü.Saldırganlardan şikayetçi olacağını da söyleyen Başkan Elghadour ayrıca, "Polisin elinden gelen herşeyi yaptığını, Aristomenus caddesinde sürekli 2 polis aracının görevde bulunduğunu" belirtti.Öte yandan, polis merkezinden yapılan açıklamada ise, yaralı 2 göçmenin şikayetçi olmadıkları bildirildi.Açıklamada, hemen hemen her akşam söz konusu bölgede kalabalığın toplandığı ve ibadete gelen göçmenleri tahrik etmeye çalışıldığı belirtilirken, bu nedenle güvenlik birimlerinin hazırda bekledikleri kaydedildi.Atina’da, Atiki Meydanı’nda bayram namazı kılan göçmenlere de çevredeki bazı apartmanlardan yumurta atıldığı bildirilmişti.Polis, göstericilerin namaz kılmaya gelenlere yaklaşmasına izin vermemişti.Başkentte cami bulunmaması nedeniyle ibadetlerini mescide dönüştürülen garaj ve bodrum katı benzeri yerlerde yapan göçmenlere geçen aylarda çeşitli saldırılar düzenlenmişti.Yunanistan’da son 12 yıldır başkent ve çevresinde yaşayan Müslümanların ibadetleri için bir cami inşası ve mezarlık yapımı tartışılıyor.Parlamentonun karar alması ve Kilisenin desteklemesine karşın henüz bir ilerleme kaydedilmedi.Hükümet Sözcüsü Yorgo Petalotis, başkent Atina’da 500 kişi kapasiteli bir cami yapımının kararlaştırıldığını söylemişti.Yunan medyasının haberine göre, Petalotis, caminin kentin "Votanikos" semtinde inşa edileceğini, Deniz Kuvvetleri mülkiyetindeki bir arsaya yapılacak cami için devlet ödeneklerinden faydalanılacağını belirtmişti.</TEXT>
</DOC>
