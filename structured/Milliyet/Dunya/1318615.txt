<DOC>
<DOCNO> 1318615 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f385dfb/l/0l0smilliyet0n0btr0cab0eden0eankara0eya0edev0ediplomasi0ecikarmasi0cdunya0chaberdetay0c0a10b110b20a10a0c130a850a20cdefault0bhtm/story01.htm </URL>
<DATE> 2010/10/31 </DATE>
<TIME> 01:00:00.0 </TIME>
<AUTHOR>  </AUTHOR>
<HEADLINE>
ab���den ankara���ya dev diplomasi ����karmas��
</HEADLINE>
<TEXT>GÜVEN ÖZALP BrükselAvrupa Birliği, diplomatik ilişkilerini koordine etmek için yeni bir yapılanmaya gidiyor. Halen dünyanın birçok ülkesinde temsilciliği bulunan AB, aralık ayından itibaren AB Dış Politika Yüksek Temsilcisi Catherine Ashton’a bağlı Avrupa Dış Eylem Servisi’ni (EEAS) devreye sokuyor. Yeni yapılanma kapsamında AB’yi dünya çapında temsil edecek 137 delegasyonun en büyüğü Türkiye’de yer alacak. Aslında AB’nin Türkiye’de halen bir delegasyonu bulunuyor. Şu an 120’den fazla çalışanı olan delegasyonun Avrupa Dış Eylem Servisi’nin (EEAS) nihai yapılanmasında 132 kişilik bir kapasiteye ulaşması öngörülüyor. AB’nin en kalabalık ekibini Türkiye’ye ayırması Brüksel’in Ankara’ya verdiği önemin işareti olarak yorumlanıyor. EEAS yapılanmasında Washington ve New York ayakları bulunan Amerikan delegasyonu 124 görevlisiyle Türkiye’nin ardından ikinci sırada yer alacak. AB Barbados ve Papua Yeni Gine de dahil  130 ülkede temsil edilecek. 7 bin kişilik operasyonEEAS 2009 yılının sonunda yürürlüğe giren Lizbon Antlaşması’nın Avrupa Birliği’nin işleyişine getirdiği en radikal değişikliklerden birini oluşturuyor. Bir çeşit dışişleri bakanlığı görevi yapacak olan EEAS’ın oluşturulmasının ardında yatan en önemli etken AB’nin dış ilişkilerinin daha uyumlu ve etkili bir şekilde yürütülmesinin sağlanmak istenmesi. EEAS çalışanları, AB Komisyonu ve AB Konseyi’nin ilgili birimlerinin yanı sıra üye ülkelerin diplomatik servislerinden seçilen isimlerden oluşuyor. Dış temsilciliklerdeki kadro da eklendiğinde EEAS bünyesinde görev yapanların sayısı yaklaşık 7 bine ulaşıyor. İngiliz Ashton, EEAS’ın iki numaralı koltuğunu Fransa’ya, onun yardımcılıklarını da Almanya ve Polonya’ya verdi.</TEXT>
</DOC>
