<DOC>
<DOCNO> 1333396 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f83c874/l/0l0smilliyet0n0btr0crusya0efilistin0ee0eyardim0eedecek0cdunya0csondakika0c10a0b110b20a10a0c13126820cdefault0bhtm/story01.htm </URL>
<DATE> 2010/11/10 </DATE>
<TIME> 21:00:34.0 </TIME>
<AUTHOR>  </AUTHOR>
<HEADLINE>
rusya filistin'e yard��m edecek
</HEADLINE>
<TEXT>Rus parlamentosunun üst kanadı Federasyon Konseyi Başkanı Sergey Mironov, Filistin’e ilave yardımlarda bulunmak için karar aldıklarını söyledi.Temaslarda bulunmak için bölgeye giden Mironov, Filistin lideri Mahmud Abbas ile görüşmesinden sonra yaptığı açıklamada, "öncelikle ikili ilişkilerimizi ele aldık. Sayın Abbas, Rusya’nın mali de dahil olmak üzere verdiği destek için teşekkür etti" dedi.Rusya’nın yakın zamanda Filistin’e ilave yardımlar yapılması kararı aldığını belirten, ancak ayrıntılı bilgi vermeyen Mironov, "Sayın Abbas bunun için bize teşekkür etti ve Rusya’ya sık sık geldiğini söyledi. Ben kendisinin sadece Moskova’yı değil Çeçenistan’ı, Dağıstan’ı ve Tataristan’ı ziyaret ettiğini biliyorum. Kendisi ayrıca Başkortostan’ı da ziyaret edecek" diye konuştu.Filistin’e silahsız 50 zırhlı araç verdiklerini ifade eden Mironov, "Bu zırhlı araçlar geldi ve şu anda Ürdün’de bekliyorlar. Şimdi de bu teknik malzemelerin Filistin’e nakli için organizasyonu İsrail ile yapmak gerekiyor.Rusya yükümlülüklerini yerine getirmiştir. Bu zırhlı araçlarda elbette silah yok, ama bu araçlar sivil halkın korunmasında kullanılabilir" dedi.</TEXT>
</DOC>
