<DOC>
<DOCNO> 1332357 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f76dfcb/l/0l0smilliyet0n0btr0ckulaklarini0edeldirirken0eoluyordu0e0cdunya0csondakika0c0a90b110b20a10a0c13118830cdefault0bhtm/story01.htm </URL>
<DATE> 2010/11/09 </DATE>
<TIME> 01:01:36.0 </TIME>
<AUTHOR>  </AUTHOR>
<HEADLINE>
kulaklarÃ¯Â¿Â½Ã¯Â¿Â½nÃ¯Â¿Â½Ã¯Â¿Â½ deldirirken Ã¯Â¿Â½Ã¯Â¿Â½lÃ¯Â¿Â½Ã¯Â¿Â½yordu!
</HEADLINE>
<TEXT>İngiltere'de yaşayan 15 yaşındaki Grace Etherington, kulaklarını deldirirken kaptığı virüs yüzünden felç oldu.Kulaklarını deldirdikten kısa bir süre sonra ayaklarında bir gariplik hisseden Grace, muayene için gittiği doktor bir sorun bulamayınca evine geri döndü.Birkaç gün sonra kızının yürümekte bile zorlandığını farkeden annesi Sharon, onu hemen hastaneye götürdü.Hastanede kaldığı süre içinde durumu giderek kötüleşen Grace, ayaklarını hissedemiyor ve onları oynatamıyordu.Yüzü de kısmi felç geçiren kızın organları da birer birer iflasın eşiğine geldi.Kızının gözlerinin önünde çöktüğünü gören Sharon, doktorların kendisine söyledikleriyle de iyice yıkıldı."Doktorlar onun bir daha konuşamayacağını, hayatının sonuna kadar sadece göz kırparak iletişim kurabileceğini söylüyorlardı." diyen Sharon, kızı için savaşmaya başladığını da sözlerine ekliyor."Ona, kendisini ne kadar çok sevdiğimi defalarca kez söyledim. O da bana göz kırpmaya başladı. Bunu beni sevdiğini söylemek için yaptığını biliyordum."Beş gün sonra Grace doktorlarını şaşırtarak iyileşme belirtileri göstermeye başladı ve on gün sonra da parmaklarını kıpırdatıp, konuşmaya çalışıyordu.Altı hafta boyunca yoğun bakımda kalan Grace, ellerini ve ayaklarını tekrar hissedebiliyordu ve yoğun bir fizyoterapi sürecine girdi.Dans etmeyi çok seven Grace, sinir sistemini etkileyip, felce yol açan Guillan Barre sendromu başına gelmeden önce birlikte dans ettiği arkadaşlarıyla tekrar sahneye çıkmayı bile başardı.Doktorların bile kızının gösterdiği gelişmeye inanamadığını söyleyen Sharon, "Grace tam olarak iyileşmese bile, kesinlikle muhteşem bir iş başardı ve onunla gurur duyuyorum." diyor.Grace de yaşadıklarıyla ilgili en kötü hatırasının annesinin kendisini sevdiğini söylediği anlarda ona yanıt veremeyip sadece göz kırpabilmesi olduğunu ve kendisini annesinin kurtardığını söylüyor. </TEXT>
</DOC>
