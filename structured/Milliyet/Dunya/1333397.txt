<DOC>
<DOCNO> 1333397 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f846202/l/0l0smilliyet0n0btr0cisrail0esavunma0ebakani0eyardimcisi0eatina0eyi0eziyaret0eetti0cdunya0csondakika0c10a0b110b20a10a0c13127140cdefault0bhtm/story01.htm </URL>
<DATE> 2010/11/10 </DATE>
<TIME> 21:00:35.0 </TIME>
<AUTHOR>  </AUTHOR>
<HEADLINE>
israil savunma bakan�� yard��mc��s�� atina'y�� ziyaret etti
</HEADLINE>
<TEXT>Yunanistan’ın başkenti Atina’ya günübirlik ziyarette bulunan İsrail Savunma Bakanı Yardımcısı Matan Vilnai, Yunanistan Savunma Bakanı Vekili Panos Beglitis ile bir araya geldi.Yunan medyası, res mi açıklama yapmayan Vilnai ile Beglitis’in temaslarında, Yunan savaş uçaklarının İsrail hava üslerini ziyaretlerini ve savunma sanayi alanında işbirliğini ele aldıklarını duyurdu.Özellikle "Yunan savaş uçaklarının ziyaretleri konusunun, iki taraf arasında güvenin tesis edildiğinin göstergesi olması açısından Atina için büyük önem taşıdığı" değerlendirmesine yer verilen haberlerde Vilnai’nin, İsrail hükümetinin, Yunan Silahlı Kuvvetlerinin silahlanma programı, Leopard 2 tipi muharebe tankı mühimmat siparişi ve SPICE 1000/2000 tipi havadan karaya bomba güncelleme sistemi satışına ilişkin ilgisini dile getirdiği kaydedildi.Vilnai ile Beglitis’in görüşmelerinde ayrıca, Ortadoğu ve Doğu Akdeniz’deki gelişmeleri değerlendirdikleri, masaya getirilen konulardan birisinin de Türkiye’nin genel tutumu olduğu ifade edildi.</TEXT>
</DOC>
