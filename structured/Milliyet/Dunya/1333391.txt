<DOC>
<DOCNO> 1333391 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f839486/l/0l0smilliyet0n0btr0chintli0edoktor0ebabasini0ekesmek0ezorunda0cdunya0csondakika0c10a0b110b20a10a0c13126780cdefault0bhtm/story01.htm </URL>
<DATE> 2010/11/10 </DATE>
<TIME> 21:00:33.0 </TIME>
<AUTHOR>  </AUTHOR>
<HEADLINE>
hintli doktor babas��n�� kesmek zorunda
</HEADLINE>
<TEXT>Hindistan'da bugüne kadar ilk kez böyle bir operasyon yapılacağı belirtiliyor.Doktor Mahantesh Ramannavar, BBC'ye yaptığı açıklamada, üstlendiği görevin kendisini zorladığını ancak başka seçeneği bulunmadığını söyledi.Ramannavar'ın babası, İngiltere'nin Hindistan'daki sömürge rejimine karşı savaşan ve Hindistan'da geleneksel tıp bilimi olan ayurveda alanında önemli bir doktormuş.İki sene önce, 89 yaşında öldüğünde cesedinin, oğlu tarafından tıbbi araştırma amacıyla incelenmesini vasiyet etmiş.40 yaşındaki Doktor Mahantesh Ramannavar, bu vasiyeti babasının ikinci ölüm yıldönümü olan 13 Kasım'da yerine getirmeye hazırlanıyor.Operasyon, ülkenin güneyinde bulunan Karnataka eyaletindeki tıp fakültesinde yapılacak.Ramannavar, "Babam ölümünden önce vücudunu parçalara ayırmam konusunda beni ruhen hazırladı" diye konuştu ve duygularını kontrol edebilecek hale geldiğini anlattı.Ramannavar, babasını vasiyetini yerine getirme kararına annesi ve diğer aile üyelerinin de destek verdiğini dile getirdi.Doktor Ramannavar, babasının, insan vücudunun dolaşım sistemine ilişkin araştırmalarıyla ün kazanan İngiliz fizikçi William Harvey'den ilham aldığını söyledi.Harvey, tıp biliminin gelişmesi için öz kız kardeşinin cesedini parçalara ayırmasıyla biliniyor.Mahantesh, yapacağı operasyonun, başkalarının da cesetlerini tıp araştırmalarına bağışlamaları açısından örnek oluşturmasını umuyor.Sadece Hindistan'da değil, tüm dünyada tıp araştırmaları için kadavra ihtiyacı giderek artıyor.Yetkililer, bu konuda kamuoyunun bilinçlendirilmesinin önemine dikkat çekiyor.Ramannavar, aile üyelerinin kadavra bağışı için bir vakıf kurduklarının ve tümünün kendi cesetlerini de bağışladıklarının altını çizdi.BBC</TEXT>
</DOC>
