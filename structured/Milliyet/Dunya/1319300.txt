<DOC>
<DOCNO> 1319300 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f3a81f0/l/0l0smilliyet0n0btr0cmedvedev0eortaligi0ekaristirdi0cdunya0csondakika0c0a10b110b20a10a0c130a85920cdefault0bhtm/story01.htm </URL>
<DATE> 2010/11/01 </DATE>
<TIME> 11:02:33.0 </TIME>
<AUTHOR>  </AUTHOR>
<HEADLINE>
medvedev ortal������ kar����t��rd��
</HEADLINE>
<TEXT>Rusya Devlet Başkanı Dimitriy Medvedev’in bugün Kuril Adaları’na geldiği bildirildi.Bir yetkili, Medvedev’in, Rusya’nın "Güney Kuriller" olarak adlandırdığı dört adadan biri olan Kunashir Adası’na geldiğini, jeotermal istasyonu gezdiğini ve halkla görüştüğünü belirtti.Bu arada, Japonya Başbakanı Naoto Kan, Medvedev’in bu ziyaretini "çok üzücü" olarak nitelendirdi.Japon medyasına göre, Japonya Dışişleri Bakanı Seiji Maehara, bu ziyareti protesto etmek için Rusya’nın Tokyo Büyükelçisi’ni bakanlığa çağırdı.Rus büyükelçi Mikhail Bely, bakanlıktan çıkışında gazetecilere yaptığı açıklamada, bakana bu meselenin Rusya’nın iç işi olduğunu söylediğini ve Japonya’dan bu konuda sakin ve adil davranmasını istidiğini söyledi.Japonya Dışişleri Bakanı Maehara da bu gelişmenin Japon halkının duygularını incittiğini kaydetti.Medvedev, daha önce, Rusya’nın Kamçatka Yarımadası ile Japonya’nın Hokaaido Adası arasındaki küçük adacıklardan oluşan Kuril Adaları’nın güneyiyle ilgili olarak, buranın ülkesinin çok önemli bölgeleri arasında bulunduğunu söylemişti.Rusya’nın "Güney Kuriller", Japonya’nın "Kuzey Toprakları" olarak adlandırdığı bölgeyle ilgili tartışmalar yaklaşık 60 yıldır sürüyor. Sovyet ordusunun 1945 yılında işgal ettiği ve halen Rusya’nın denetimi altında olan sorunlu bölge nedeniyle İkinci Dünya Savaşı sonrasında iki ülke arasında (Japonya ve SSCB) barış anlaşması imzalanmadı ve teoride halen savaş halindeler.Rusya, 2005 yılında anlaşmazlık konusu 4 adanın 2’sini Japonya’ya verme karşılığında bu ülkenin diğer 2 ada üzerinde hak iddiasından vazgeçmesi önerisinde bulundu ancak Japonya bunu reddetti.</TEXT>
</DOC>
