<DOC>
<DOCNO> 1322682 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f4dcaa2/l/0l0smilliyet0n0btr0coyle0ebir0ekategoride0edunya0erekoru0ekirdi0eki0e0cdunya0csondakika0c0a30b110b20a10a0c130a96560cdefault0bhtm/story01.htm </URL>
<DATE> 2010/11/03 </DATE>
<TIME> 15:01:29.0 </TIME>
<AUTHOR>  </AUTHOR>
<HEADLINE>
��yle bir kategoride "d��nya rekoru" k��rd�� ki...
</HEADLINE>
<TEXT>İngiltere'de, her yıl düzenlenen Egremont Yengeç Festivali, "yüz ifadesini çirkinleştirme" anlamına gelen "gurning" yarışmasını 27 kez kazanan kadın, sonunda Guinness Rekorlar Kitabı'na girmeyi başardı.Yarışmayı sadece 11 kez kazanan erkek yarışmacı Tommy Mattinson'sa zaten rekorlar kitabında kendisine yer edinmişti.Ancak geçtiğimiz Eylül ayında düzenlenen "gurning" yarışmasını bir kez daha kazanarak 27. zaferini elde eden Anne Woods, Guinness Rekorlar Kitabı'nın "en başarılılar" kategorisinde, "dünyanın en çirkin suratını takınabilen kadın" olarak yer almaya hak kazandı.İngiltere'nin kırsal kesimlerinde çok popüler olan "gurning"in tarihi 11. yüzyıla kadar gidiyor.Gurning'de yarışmacılar, boyunlarına koşum takımının hamudunu geçirerek, suratlarını çirkinleştirmeye çalışıyorlar, bunu en iyi beceren kişi de yarışmanın galibi oluyor.Dünyanın en çirkini olmaktan gurur duyduğunu söyleyen Anne Woods, "Rekorlar kitabına girebilmek çok muhteşem. Ancak bunun için biraz geç kalındı. Yarışmayı şimdiye dek tam 27 kez kazandım." sözleriyle duygularını açıklıyor ve ekliyor:"Yarışmayı bırakmayı düşünüyorum, ama neye benzediğimi de biliyorum. Gelecek yılın yarışmasında da sahneye çıkabilmek için uğraşıyor olacağım. Ne olursa olsun, benim rekorumun kırılabileceğini sanmıyorum."30 yaşındayken "gurning"e başlayan Anne, o yıl yarışmayı kazandıktan sonra, 33 yıl boyunca yarışmaya devam etti. Anne, yarışmayı sadece bir kez, hamile olduğu için kaçırdığını, ancak doğum yaptıktan ik hafta sonra tekrar sahneye çıkıp, tacını geri aldığını söylüyor. </TEXT>
</DOC>
