<DOC>
<DOCNO> 1322362 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f4bf4c2/l/0l0smilliyet0n0btr0ckosova0eda0ehukumet0edustu0cdunya0csondakika0c0a30b110b20a10a0c130a95690cdefault0bhtm/story01.htm </URL>
<DATE> 2010/11/03 </DATE>
<TIME> 11:01:28.0 </TIME>
<AUTHOR>  </AUTHOR>
<HEADLINE>
kosova'da h��k��met d����t��
</HEADLINE>
<TEXT>Kosova’da bugün yapılan ve hükümetin düşürülmesiyle sonuçlanan güven oylamasında, Başbakan Haşim Taçi’nin lideri olduğu Kosova Demokrasi Partisi (PDK) de hükümetin düşmesi yönünde oy kullandı.Taçi, oylamadan önce yaptığı açıklamada, "bu oylamanın Kosova’ya destek anlamına geldiğini, ülkenin içinde bulunduğu siyasal krizden çıkılmasının tek yolunun erken seçim olacağını" söyledi.Cumhurbaşkanı Fatmir Seydiu’nun istifa etmesi ve Kosova Demokratik Birliği’nin koalisyon hükümetinden çekilmesi sonrasında ülke siyasal krize girmişti.Başbakan Taçi, erken seçimin ardından yeni başbakanın görevi üstlenmesine değin makamını koruyacak.Muhalefet partisi Yeni Kosova İttifakı (AKR) tarafından verilen önerge sonucu yapılan güven oylamasında, Taçi’nin PDK milletvekillerinin de dahil olduğu 66 milletvekili, hükümetin düşmesi yönünde oy kullandı. Sadece 1 milletvekili karşı oy verirken, 2 milletvekili de çekimser kaldı.Önerge, aralarında 3 Türk milletvekilinin de bulunduğu azınlık partileri milletvekillerince de desteklendi.Bu arada Cumhurbaşkanlığı görevini vekaleten yürüten Meclis Başkanı Yakup Krasniçi, basın toplantısı düzenleyecek ve erken seçimle ilgili açıklamada bulunacak.</TEXT>
</DOC>
