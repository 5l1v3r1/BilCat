<DOC>
<DOCNO> 1338147 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fb557b1/l/0l0smilliyet0n0btr0c0eolum0etaciri0eicin0eyolun0esonu0cdunya0chaberdetay0c170b110b20a10a0c13152380cdefault0bhtm/story01.htm </URL>
<DATE> 2010/11/17 </DATE>
<TIME> 03:02:18.0 </TIME>
<AUTHOR>  </AUTHOR>
<HEADLINE>
�����l��m taciri��� i��in yolun sonu
</HEADLINE>
<TEXT>DIŞ HABERLER SERVİSİAralarında PKK’nın da bulunduğu birçok terör örgütüne silah satmakla suçlanan Rus vatandaşı Viktor Bout, iki yıl önce tutuklandığı Tayland tarafından dün apar topar ABD’ye iade edildi.  ABD ile Tayland arasında aylar süren yasal mücadelenin ardından Bangkok hükümeti dün Bout’un ABD’ye gönderilmesine onay verdi. Bangkok’ta yüksek güvenlikli bir cezaevinde tutulan Bout, onlarca silahlı polis komandosu eşliğinde, keskin nişancılar tarafından olası bir suikast girişiminden korunarak havaalanına götürüldü. Bout, iade kararının çıkmasından 3 saat sonra Amerikan hükümetine ait bir uçakla ABD’ye doğru yola çıktı. Kremlin: ‘Haksızlık yapılıyor’Bout’un alelacele ABD’ye gönderilmesi, avukatının ve karısının yanı sıra Rusya’dan da tepki çekti. Rusya’nın Bangkok Büyükelçiliği, sınır dışı kararının kendilerine iletilmediğinden şikayetçi oldu ve işlemlerin “gizli kapaklı” yürütüldüğünü iddia etti. Rus Dışişleri Bakanı Sergey Lavrov da, Bout’un ABD’ye iade edilmesinin “büyük bir haksızlık” olduğunu söyledi ve vatandaşlarını sonuna kadar destekleyeceklerini söyledi. Rusya’nın sert tepkisi, eski bir Sovyet hava kuvvetleri pilotu olan Bout’un Rusların hassas sırlarını biliyor olabileceği şüphelerini güçlendirdi.  Bout, Mart 2008’de Bangkok’ta Kolombiyalı FARC militanları gibi davranan Amerikalı ajanlara silah satmaya çalışırken yakalanmıştı. 43 yaşındaki Bout, PKK’nın yanı sıra El Kaide ve Taliban’ın da aralarında bulunduğu çok sayıda örgüte silah satmakla suçlanıyor. Ancak kendisi, yalnızca yasal bir havayolu kargo şirketi işlettiğini söyleyerek suçlamaları reddediyor. Moskova da Bout’un masum olduğunu ve ABD’nin Tayland’a baskı yaparak sınır dışı edilmesini sağladığını savunuyor.ABD ‘rüşvet’ vererek ikna etti“Savaş Tanrısı” (Lord of War) isimli Hollywood filmine esin kaynağı olan “Ölüm taciri” lakaplı Viktor Bout’un iadesi konusunda aylardır çetin bir pazarlık sürüyordu. Bout’un geçen eylül ayında ABD’ye teslim edilmesi bekleniyordu. Öyle ki, mahkeme kararının ardından ABD Hava Kuvvetleri 20 Ağustos günü Bout’u teslim almak için Tayland’a özel bir uçak gönderdi. Ancak azılı silah kaçakçısını kendileri yargılamak istedikleri için Tayland’a, Bout karşılığında üç Black Hawk savaş helikopteri ve 120 milyon dolar veren Amerikalılar operasyondan elleri boş döndü. Zira Rusya son anda bastırmış ve ucuz petrol-doğal gaz satışı karşılığında Tayland’ı Bout’u göndermekten vazgeçirmeyi başarmıştı. Tayland Başbakanı, 4 Ekim’de Bout’un ABD’ye teslim edilmeyeceğini söyledi. Ancak ABD ikinci bir iade davası açarak istediğini almayı başardı.,Altı dil biliyorRus Askeri Enstitüsü’nün yabancı diller bölümünden mezun olan Viktor Bout 6 dil biliyor. Sovyetler Birliği döneminde orduda tercüman olarak görev yapan Bout’un, Rus askeri istihbarat servisi GRU’da binbaşılık yaptığı da iddia ediliyor. Sovyetler Birliği’nin yıkılmasının ardından ordunun kullanmadığı uçaklarla bir lojistik firması kuran Bout’un bir süre sonra silah kaçakçılığına başladığı belirtiliyor.</TEXT>
</DOC>
