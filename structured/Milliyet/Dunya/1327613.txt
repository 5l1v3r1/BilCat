<DOC>
<DOCNO> 1327613 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f60e8fb/l/0l0smilliyet0n0btr0cabd0eden0eiran0ei0ememnun0eeden0ekarar0cdunya0csondakika0c0a50b110b20a10a0c1310a6930cdefault0bhtm/story01.htm </URL>
<DATE> 2010/11/05 </DATE>
<TIME> 17:01:25.0 </TIME>
<AUTHOR>  </AUTHOR>
<HEADLINE>
abd'den iran'�� memnun eden karar
</HEADLINE>
<TEXT>Amerikan Dışişleri Bakanlığı, İran’da faaliyet gösteren Sünni militan grup Cundullah’ı ABD’nin terörist örgütler listesine aldı.Amerikan Dışişleri Bakanlığı sözcüsü, birçok terörist eylem düzenleyen Cundullah’ın, aralarında El Kaide, Hizbullah ve Taliban’ın da bulunduğu 46 örgütü kapsayan listeye eklendiğini söyledi.Uzmanlar, Washington’ın bu hareketinin, İran’ın uranyum zenginleştirme programıyla ilgili olarak bu ayın sonunda yapılması planlanan yeni müzakerelerin ilerlemesine katkı sağlayabileceğini belirtiyor.İRAN MEMNUNBu arada İran, ABD’nin Cundullah’ı terörist örgütler listesine eklemesini olumlu karşıladı.Dışişleri Bakanlığı sözcüsü Ramin Mihmanperest, Cundullah’ın ABD tarafından terörist örgütler listesine alınmasını "doğru yönde atılmış bir adım" olarak değerlendirdi."Terörizmle mücadele bütün ülkelerin ortak sorumluluğudur" diyen Mihmanperest, Washington yönetiminin, İran karşıtı örgütlerle (PJAK, Cundullah, Tonder) ilgili politika değişikliklerinin uygulamadaki yansımalarını değerlendireceklerini söyledi.CUNDULLAHAdı "Allahın Askerleri" anlamına gelen Cundullah, İran’ın Sünni ağırlıklı bölgelerinde Sünni azınlığın hakları için savaştığını iddia ediyor.Pakistan’ın İran sınırındaki Belucistan bölgesinde üslenen ve zaman zaman sınırı geçerek İran’da eylem düzenleyen Cundullah’ın El Kaide ile bağlantılı olduğu, bu örgütten silah ve para yardımı aldığı öne sürülüyor.Cundullah, bu yıl haziran ayında İran’ın güneydoğusundaki Sistan-Belucistan’da bir Şii camisine düzenlenen ve 30 kişinin öldüğü saldırıyı üstlenmişti.Örgütün 18 Ekimde Sistan-Belucistan eyaletinde Devrim Muhafızlarını hedef alan saldırısında, aralarında üst düzey komutan ile aşiret liderlerinin de bulunduğu 42 kişi hayatını kaybetmiş, 50 dolayında kişi yaralanmıştı.Örgüt, 2005 yılında 9, 2007’de 11, 2008’de 16 güvenlik görevlisinin öldürülmesi, 25 Mart 2008 tarihinde İran’da Bam-Kerman otoyolunun kapatılarak 22 sivilin öldürülmesi ile 28 Mayıs 2009’da 25 kişinin ölümü ve 119 kişinin de yaralanmasıyla sonuçlanan cami bombalanması eylemlerini üstlenmişti.Adam kaçırma, yol kesme eylemlerinde de bulunan Cundullah’ın, güvenlik güçleri ve sivillere yönelik bombalı ve silahlı saldırılarında yüzlerce kişinin hayatını kaybettiği ve bir o kadarının da yaralandığı belirtiliyor.Örgütün lideri Abdülmelik Rigi, İran İstihbarat Bakanlığı ve emniyet birimlerince düzenlenen özel bir operasyonda yakalanarak 23 Şubatta İran’a getirilmiş ve 20 Haziranda idam edilmişti. </TEXT>
</DOC>
