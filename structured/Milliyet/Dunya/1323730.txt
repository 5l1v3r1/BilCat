<DOC>
<DOCNO> 1323730 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f52a6f3/l/0l0smilliyet0n0btr0ccehennemin0efotografi0e0cdunya0csondakika0c0a40b110b20a10a0c130a980a30cdefault0bhtm/story01.htm </URL>
<DATE> 2010/11/04 </DATE>
<TIME> 01:01:28.0 </TIME>
<AUTHOR>  </AUTHOR>
<HEADLINE>
cehennemin foto��raf��!
</HEADLINE>
<TEXT>En yakınımızdaki yıldız ve yaşam kaynağımız olan Güneş'in en nadir fotoğraflarından biri, İtalya'daki gözlem evinde Kevin Reardon adlı uzay bilimci tarafından çekildi.Tüm fotoğraf, güneşin sadece çok küçük bir kısmını gösteriyor; sadece 160 bin metre kare.Fotoğrafta görülen girdaba benzer oluşumlar, "spikül" olarak bilinen "ateş tüpleri".Bu tüplerin içinde yer alan aşırı sıcak gazlar, sesten çok daha hızlı şekilde hareket ediyor ve çapları genelde 480 kilometreyi aşmıyor.Fotoğrafın sağ alt köşesinde de bir güneş lekesi görülüyor.Bilim insanları, güneşte, her an 60 ile 70 bin arası aktif spikül bulunduğunu ve bunların yüzeyden sekizbin kilometre kadar yükselebildiğini söylüyor.Yapılan detaylı incelemelerde, bu spiküllerin oluşup kaybolmalarının yaklaşık beş dakika sürdüğü görüldü.Tüm bu ateş denizini fotoğraflayan Kevin Reardon, fotoğrafın güneşdeki bağımsız yapıların detaylarını ve birbirleriyle nasıl birleşip, örgü haline geldiklerini anlamaya yardımcı olduğunu söylüyor. </TEXT>
</DOC>
