<DOC>
<DOCNO> 1323725 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f52a6f0/l/0l0smilliyet0n0btr0cartik0edaha0egucsuz0eve0eyalniz0cdunya0chaberdetay0c0a40b110b20a10a0c130a98820cdefault0bhtm/story01.htm </URL>
<DATE> 2010/11/04 </DATE>
<TIME> 01:01:19.0 </TIME>
<AUTHOR>  </AUTHOR>
<HEADLINE>
art��k daha g����s��z ve yaln��z
</HEADLINE>
<TEXT>DIŞ HABERLER SERVİSİABD’de önceki gün yapılan ara seçimlerde muhalefetteki Cumhuriyetçiler, Temsilciler Meclisi’nde çoğunluğu Demokratların elinden aldı, Senato’da da Demokratlarla aralarındaki farkı büyük ölçüde kapadı. Sonuç, Başkan Barack Obama’nın yasa yapma kabiliyetine büyük bir darbe olarak yorumlanıyor. İlk sonuçlara göre Cumhuriyetçiler, 435 üyeli Temsilciler Meclisi’ndeki sandalye sayılarını en az 60 artırarak 239’a yükseltti. Parti 1938 yılında 80 yeni sandalye kazanma başarısı göstermelerinden bu yanaki en önemli seçim zaferine imza attı.Senato’da Tea Party mağlubiyeti100 üyeli Senato’da ise, oylamaya sunulan 37 sandalyeden 23’ünü Cumhuriyetçiler, 11’ini Demokratlar kazandı. Üç sandalyenin dağılımı ise dün gazetemiz baskıya hazırlandığı sırada belirlenmemişti. Demokratlar, bu 37 sandalye içinde daha önce sahip oldukları 6’sını Cumhuriyetçilere kaptırmış oldu. Böylece Demokratların Senato’daki sandalye sayısı 51, Cumhuriyetçilerinki ise 46 oldu. Bazı eyaletlerde aşırı sağcı Tea Party üyelerinin aday olması ve kaybetmesi, Cumhuriyetçilerin Senato’da çoğunluğu kazanamamasının önemli nedenleri arasında gösteriliyor. Cumhuriyetçi vali ordusuSenato seçimlerinde memleketi Illinois’den gelen sonuçlar da Obama’yı üzdü. Obama’nın Beyaz Saray’a giderken bıraktığı Senato sandalyesini Cumhuriyetçi aday kazandı. ABD’de dün ayrıca 50 valilikten 37’si de bu seçimle belirlendi. Demokratlar 8, Cumhuriyetçiler ise 21 valilik kazandı, 9 eyaletteki sonuçlar ise dün itibariyle henüz belli değildi.İcraatlar yavaşlayacakABD’de bir yasanın yürürlüğe konabilmesi için hem Temsilciler Meclisi hem de Senato’dan onay alması gerekiyor. Meclislerden biri farklı bir partinin başkanlığında yönetildiğinde, başkanın istediği yasaları yürürlüğe koyması zorlaşıyor. Cumhuriyetçilerin kazanımlarının, Obama’nın görev süresinin son iki yılında gündemindeki icraatları Kongre’de yasalaştırma çabalarını zora sokabileceği, ayrıca Başkan’ı, sağlık reformu ve diğer kabul edilen yasalara karşı Cumhuriyetçilerin yapabileceği saldırılara karşı zorlu bir mücadelenin beklediği yorumları yapılıyor. ‘DÜŞMANINI’ BÖYLE ARADIABD Başkanı Barack Obama sonuçların belli olmasından sonra Temsilciler Meclisi’nin yeni başkanı Cumhuriyetçi John Boehner’i arayarak gündemin önceliklerini değerlendirdi. John Boehner sonuçların belli olmasının ardından yaptığı açıklamada, “Seçmen Obama’ya rota değiştirmesi için mesaj verdi” dedi. DİPNOTCumhuriyetçilerin başarısı, 1930 yılından bu yana ilk kez Kongre’nin iki kanadının iki farklı parti arasında bölünmesi sonucunu doğurdu. KAZANANLARMARCO RUBIOBaşkan bile olabilirTea Party’nin ılımlı isimlerinden sayılan Marco Rubio (38), Florida eyaletinde Senatör seçildi. Marco Rubio için “Tea Party güçlenirse başkan bile olabilir” yorumları yapılıyor.TEA PARTYBaşarısız ama gürültülüTea Party Senato’ya dokuz adayından yalnızca ikisini sokabildi. Ancak aşırı sağcı hareket bu seçimlere yine de damgasını vurdu.JERRY BROWNÜçüncü kez valiDemokrat Parti adayı Jerry Brown, California eyaleti valiliğine geri döndü. İlk kez 1975 yılında eyaletin en genç valisi olmuştu.RAND PAULGöz doktoru senatörHükümet karşıtı düşünceleriyle tanınan Tea Party adayı göz doktoru, Kentucky’den senatör seçildi. KAYBEDENLERNANCY PELOSYBaşkanlığı kaybettiTürkiye’ye karşı Ermeni yasa tasarılarına destek vermesiyle tanınan Temsilciler Meclisi başkanı Nancy Pelosy (74) koltuğunu kaptırdı.CHIRISTINE O’DONNELLCadılara yer yokTea Party’nin Senatör adayıydı. Seçim kampanyasına cadılık yaptığı ve mastürbasyondan nefret ettiği açıklamalarıyla damga vurmuştu.ESRAR KULLANANLARCalifornia seçmenlerinin yüzde 57’si yetişkinlerin sadece kendi kullanımları için 28 gram esrar bulundurmasına izin veren düzenlemeyi reddetti.MAG WHITMAN140 milyon $ yetmediEbay’in eski CEO’su Mag Whitman California valiliği için kişisel servetinden 140 milyon dolar harcamıştı. HP’nin eski CEO’su Carla Fiorina da California senatörlüğüne adaydı. Her ikisi de kaybetti.Cumhuriyetçiler soruşturma açacak Seçim sonuçlarının, ABD ekonomisinin zayıflığı ve iki yıl önce umut ve değişim mesajlarıyla göreve gelen Başkan Obama’ya karşı duyulan hayal kırıklığını yansıttığı belirtiliyor. Temsilciler Meclisi’ndeki Cumhuriyetçi çoğunluk, bu sonuçlarla birlikte “devletin ağırlığının azaltılması” ve vergilerin kısılması gibi gündemlerini, basit çoğunluk oyuyla kabul ettirebilecek. Ancak hala Demokratların elindeki Senato’nun, Cumhuriyetçilerin sağlık reformunun iptal edilmesine yönelik olası girişimleri de dahil olmak üzere, bu tasarıları durdurabileceği belirtiliyor. Cumhuriyetçilerin ayrıca Meksika Körfezi’ndeki petrol sızıntısı gibi olaylarla ilgili detaylı soruşturmalar açması bekleniyor.</TEXT>
</DOC>
