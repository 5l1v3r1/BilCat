<DOC>
<DOCNO> 1342780 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fcf1d0a/l/0l0smilliyet0n0btr0ccamlica0eda0eanadolu0esofrasi0cali0eriza0ekarduz0ccumartesi0cyazardetay0c20a0b110b20a10a0c13160a830cdefault0bhtm/story01.htm </URL>
<DATE> 2010/11/20 </DATE>
<TIME> 03:22:01.0 </TIME>
<AUTHOR>  </AUTHOR>
<HEADLINE>
��aml��ca���da anadolu sofras��
</HEADLINE>
<TEXT>Geçen hafta sonu arkadaşlarım beni Çamlıca’ya kebap yemeğe götürdü. Gittiğimiz lokantayı anlatmadan İstanbul yaşamındaki dönüşüme dikkatinizi çekmek istiyorum.Eski İstanbullu kebabı bilmezdi. Yeni İstanbul’da ise kebapsız yaşanmıyor. Kebap alışkanlığı İstanbul’da yayıldıkça, her köşede bir kebapçı açıldı. Rekabet başlayınca kebapçılar mutfakları, salonları, servisleri ile lüks lokantalar haline geldi.Arkadaşlarımın götürdüğü lokantanın ismi Beyce Sultan. Bu isim Denizli’nin Çivril ilçesine bağlı Beycesultan Höyüğü’nden geliyormuş.Kapıda bizi güler yüzlü bir hanım kızımız karşıladı. İsmi Merve Sezgi imiş. Amerika’da halkla ilişkiler eğitimi görmüş. Ondan öğrendiğimize göre, Malatyalı Vahap Tanrıverdi isminde tekstil sektöründe faaliyet gösteren bir işadamı, eski Nezih’in Hamza Koç kaptanlığında bir araya gelen eski kadrosunu destekleyerek bu kebap lokantasını açmış. Mutfağını gezdim, pırıl pırılBilmeyenlere Nezih’i anlatayım. Gaziantep’in ünlü kırtasiyecisi Gözlüklü Cemil’in oğlu Hakkı Öztürk’ün 1976 yılında açtığı Nezih ismini taşıyan kebap lokantası İstanbullulara Gaziantep kebabını tanıtan lokantadır. İstanbul’un üç semtini dolaşan Nezih’in son binası Göztepe’de idi. Hakkı Öztürk öldü, Nezih kapandı. Kebapçılar arasında ünü devam ediyor.Hava güzeldi. Lokantanın önündeki bahçede bir masanın etrafına dizildik. Nezih’ten tanıdığımız Hamza Koç yemekten önce mutfağı gezdirdi. Mutfak ve tuvalet lokantanın temizliğini gösterir.Beyce’nin açık ve büyük bir mutfağı var. Pırıl pırıl. Mutfak personeli tezgah arkasında çalışıyor. Ön tarafta çorbalar, zeytinyağlılar, mezeler ayrı ayrı bölümlerde cam arkasına sıralanmış. Masamıza oturduk. Listeyi getirdiler. Anadolu’nun değişik yörelerinden çok sayıda yemek ismi var. Her hafta belli yöre yemeklerine ağırlık veriyorlarmış.Hatay’ın zahter (taze kekik otu) salatasını ısmarladık. Salata yanında zeytinyağı içinde kekik tohumu ikram ettiler. Sıcak ekmeği banarak yemek pek iyi oluyormuş.Etsiz sebze yemekleri olarak Çukurova’dan sakala çarpan denilen ıspanaklı, yeşil mercimekli yemeği, Urfa’dan pazı borani yemeğini, Hatay’ın patlıcanlı muallesini yapıyorlar.Etli yöresel yemek çeşitleri pek zengin.Biz önce kıtır lahmacunu, daha sonra da patlıcanlı kebap ile küşlemeyi paylaştık. Tatlı olarak da tel kebap yedik. Sumak, kuşburnu, zencefil gibi değişik şerbet çeşitleri var. Masamız ile şef Mustafa Çetin ilgileniyordu. Yemeklerin lezzeti, sunumu ve servis düzgündü. Muffak sorumlusu Veyis Bayram’ı kutladık. Çamlıca’ya yolu düşenlere tavsiye olunur.Her yöreden çorba varListedeki Keleçoş Çorbası dikkatimi çekti. Keleçoş (veya Kaledoş) Van yöresinin bir yemeğidir. Beyce Sultan’da çorbasını yapmışlar, ufacık kaplarda sıcak sıcak servis ediyorlar. Pek lezzetli ve midevi bir çorba. İçinde yoğurt, buğday yarması, yeşil mercimek, nohut, ıspanak, cendere otu, parça et var. Maraş’ın yılanotu çorbası, Adana’nın dul avrat çorbası, Karadeniz’in ısırganotu ve karalahana çorbası, Antep’in alaca ve lebeniye çorbası, Malatya’nın ana-kız çorbası da listeye konulmuş. Ancak bunlar belli dönemlerde servis ediliyormuş.Fiyatlar nasıl?Çorbalar 6-8 TL. / Ara sıcaklar, giriş yemekleri, zeytinyağlılar, yöresel sebze yemekleri 2,5-7,5 TL. Lahmacun 4 TL. / Pideler 13-15 TL.  Etli yemekler 10-20 TL.  Kebaplar 15-20 TL. / Tatlılar 8 TL.</TEXT>
</DOC>
