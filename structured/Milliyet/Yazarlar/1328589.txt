<DOC>
<DOCNO> 1328589 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f63e455/l/0l0smilliyet0n0btr0ckilicdaroglu0eonder0ebey0ee0ekus0edegilim0cfikret0ebila0csiyaset0cyazardetay0c0a60b110b20a10a0c1310a8290cdefault0bhtm/story01.htm </URL>
<DATE> 2010/11/06 </DATE>
<TIME> 03:20:13.0 </TIME>
<AUTHOR>  </AUTHOR>
<HEADLINE>
k��l����daro��lu: ��nder bey���e k��s de��ilim
</HEADLINE>
<TEXT>CHP’de sular duruldu mu? Henüz evet demek için erken. Genel Başkan Kemal Kılıçdaroğlu ile Önder Sav’ın görüş ayrılıkları olağanüstü kurultay getirir mi? Partiden kopmalar olur mu?CHP lideri Kemal Kılıçdaroğlu’na dünkü sohbetimizde yönelttiğim soruları tek tek yanıtlamadan önce, “Aslına bakarsanız” dedi:“Sorun yok”- Ben bu konularla çok ilgili değilim. Kim ne yaptı, ne söyledi yakından izlemiyorum. Milletvekili arkadaşlarımın, Parti Meclisi üyesi arkadaşlarımın görüşlerini aldım, nabızlarını tuttum. Bir sorun gözükmüyor.twitter’ı seviyorumSon günlerde twitter’a sardırmış görünüyorsunuz. Sürekli twitter’dan verdiğiniz mesajlar haber oluyor. Son olarak bir türban mesajı geçmişsiniz?- twitter bir sosyal paylaşım sitesi. Ben de kullanmayı, mesajlarımı aktarmayı seviyorum. Türban mesajına gelince: Türbanlı bir genç kızımız bana mesaj göndermiş. Atatürkçü ve CHP’li olduğunu belirttikten sonra, bu sorunu çözmeye söz verdiğimi anımsatıyor. Ben de o genç kızımıza yanıt verdim. Evet, türban sorununu CHP iktidarında çözeceğiz. Bu sözüm geçerli. İçleri Atatürk sevgisiyle dolu birçok türbanlı genç kızımız var. Bunu görüyorum. Bu sorunu çözeceğiz.“Önder Bey’e küs değilim”Partide yaşanan son gelişmelerden sonra Önder Sav’a bir kırgınlığınız, küskünlüğünüz var mı?- Hayır. Asla olmaz. Önder Bey’e küs değilim. Önder Bey yıllarca CHP’ye hizmet etmiş, partinin duayenlerinden biridir. Parti büyüğüdür. Eğer kendisi de izin verirse elbette bilgi birikiminden, deneyimlerinden yararlanmak istiyoruz. Biz, iktidara yönelmeliyiz. İktidar olma hedefine kilitlenmeliyiz. Enerjimizi içeriye harcamamalıyız. Herkesin bu anlayışla davranması gerekir.“Tasfiye olmaz”Yönetim değişikliğinden sonra partide bir tasfiye süreci başlayacağı yorumları da var. - Tasfiye asla söz konusu olmaz. Ben bu zihniyette biri değilim. Herkese ihtiyacımız var. Halkta bir umut yarattık. Bu umudu söndürmememiz gerekiyor. Bu nedenle herkes canla başla çalışmalı. Kimsenin kimseyi tasfiye diye bir lüksü olamaz. Hep birlikte olmalıyız.“Baykal’ın sözleri mutlu etti”Deniz Baykal da gelişmeleri değerlendirdi. Bu süreçte kendisiyle temasınız oldu mu?- Kendisiyle temasımız olmadı. Ama değerlendirmelerini basından okudum ve dinledim. Mutlu oldum. İsabetli değerlendirmelerdi.Baykal çıkarsaParti kulislerinde seçimli bir kurultayda yeniden Baykal’ın aday gösterilebileceği de konuşuluyor. Böyle bir gelişmeyi nasıl karşılarsınız?- Demokratik haktır kuşkusuz. Kim aday olursa demokratik biçimde yarışırız. Ben zaten aday olmak için divanın önünde yüzde 20 imza atılması uygulamasını kaldırmak istiyorum. Tüzüğü değiştireceğiz. Bunu parti içi demokrasi için yapacağız.“Kurultaya da hay hay”Önder Sav ve arkadaşlarının olağanüstü kurultay için delegelerden imza topladıkları haberleri geliyor. Size yansıdı mı?- Hayır. Bana böyle bir bilgi gelmedi. Şu anda kurultay ihtiyacı gözükmüyor. Ben arkadaşların nabzını tuttum. Ama bir şekilde kurultay kararı alınırsa, delegeler isterse ‘elbette, hay hay’ kurultaya gideriz.“Hukukun gereği yapıldı”Yargıtay Başsavcısı’nın uyarısıyla tüzüğü uygulamaya koymanız ve yönetimi değiştirmenizin doğru olmadığı öne sürüldü. Başsavcılığın karar mercii olmadığı Önder Sav ve arkadaşlarınca dile getirildi. Tüzüğün uygulanması için kurultay kararı gerektiği savunuluyor. Ne diyorsunuz?- Böyle düşünenler olabilir. Ama biz hukukun gereğini yerine getirdik. Yargıtay Cumhuriyet Başsavcılığı’nın açıklaması da doğru yaptığımızı gösteriyor. </TEXT>
</DOC>
