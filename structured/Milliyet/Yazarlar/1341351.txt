<DOC>
<DOCNO> 1341351 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fc72dbb/l/0l0smilliyet0n0btr0cadaylik0etartismalari0cengin0eonen0cege0cyazardetay0c190b110b20a10a0c13158310cdefault0bhtm/story01.htm </URL>
<DATE> 2010/11/19 </DATE>
<TIME> 03:20:47.0 </TIME>
<AUTHOR>  </AUTHOR>
<HEADLINE>
adayl��k tart����malar��
</HEADLINE>
<TEXT>CHP Genel Başkan Yardımcısı Alaattin Yüksel’in açıklamaları sonucu, partinin yerel gündemine milletvekili adayları konusu yerleşmiş bulunuyor.Yüksel’in, “Belediye başkanları milletvekili adayı olmamalı” açıklamasına, İzmir Büyükşehir Belediye Başkanı Aziz Kocaoğlu’ndan da destek geldi. Kocaoğlu aday olmayacağını ve diğer belediye başkanlarının adaylığını da doğru bulmadığını demokratik bazı ilkelere dayandırmaktadır. Beş yıllığına seçildiğini, 1.5 yıl sonra görevi bırakıp gitmenin  doğru olmadığını ifade ediyor.CHP kulislerinde farklı görüşler de bulunmakla birlikte, ağırlıklı görüş  Yüksel ve Kocaoğlu’nun mesajları doğrultusundadır. Belediye başkanlarının milletvekilliği adaylığına karşı çıkışta   şu gerekçeler öne çıkmaktadır: 1- Belediye başkanlığı da politikada  çok önemli bir konumdur. Milletvekilliği uğruna terk edilmemelidir.2- Belediye başkanlığı görevine henüz yeni seçildiği halde bazı başkanların  ayrılma eğilimi, bu işi becerememe  şeklinde algılanacaktır. 3- Bazı hukuki sorunlar karşısında, milletvekilliğinin dokunulmazlık zırhına bürünme imajı verilmemelidir. Bu parti sürekli olarak dokunulmazlıkların kaldırılması konusunda mücadele vermektedir. Demokrasilerde çeşitli politik mevkilerden bir diğerine geçmek normal bir durumdur. Milletvekilinin belediye başkan adayı olma talebi gibi, tersi de normal karşılanabilir. Ancak belediye başkanlığı seçimi yapılalı çok kısa bir süre oldu. Onun için milletvekili adayı olmayı düşünenlerin belediye başkan adayı olmaması daha doğru olmaz mıydı? Belediye başkanlarının 1.5 yıl sonra, milletvekili adayı olmak için görevini  terk etmesinin demokrasinin ahlakı açısından şöyle bir sakıncası daha vardır: Seçmenler başkanlık ve belediye meclis üyeliği için ayrı ayrı oy vermektedir.  Oysa belediye başkanı istifa ettiğinde  yerine yeni başkanı meclis seçmektedir. Hani başkanlarımızın hemen hepsi,  seçimi partinin değil de kendilerinin kazandığını iddia etmektedir ya, o  zaman ayrıldıklarında seçmene haksızlık yapmış olmayacaklar mı? Seçmen kendilerini seçtiği halde, başka   birinin başkan olması doğru mu? Bu tartışmaların diğer yaralı bir yönü, parti de artık bazı geleneklerin oluşmasına katkı sağlaması olabilir. Her dönem ve  her durumda kuralların değiştiği bir  işleyiş yerine, herkesin bildiği ve az  çok kabul ettiği kuralların yerleşmesi  parti içi huzursuzlukların azalmasına  katkı yapacaktır. Kulislerde dillendirildiği halde parti kamuoyunda pek tartışılmayan “ithal adaylar” hakkında bakalım nasıl bir  eğilim ortaya konacak?</TEXT>
</DOC>
