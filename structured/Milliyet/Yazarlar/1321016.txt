<DOC>
<DOCNO> 1321016 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f40ab2f/l/0l0smilliyet0n0btr0cemeklilik0erehberi0cnecati0ecetiner0cege0cyazardetay0c0a20b110b20a10a0c130a890a70cdefault0bhtm/story01.htm </URL>
<DATE> 2010/11/02 </DATE>
<TIME> 17:26:03.0 </TIME>
<AUTHOR>  </AUTHOR>
<HEADLINE>
emeklilik rehberi
</HEADLINE>
<TEXT>BAYRAM ALTAY: Gerek Bağ-Kur gerekse SSK hizmet süresi toplamınız SSK’dan malulen emekli olabilmeniz için yeterli. Ancak SSK’ya malulen emeklilik talebinde bulunup alacağınız resmi sağlık kurulu raporuyla çalışma gücünüzün yüzde 60’ını kaybetmiş olduğunuza karar verilmesi halinde SSK’dan malulen emekli olabilirsiniz.MELİH ALGUR: Halen mevcut durumda isteğe bağlı Bağ-Kur sigortalısı olduğunuzdan kaymakamlıktan gelir testi yaptırmanıza gerek bulunmamaktadır. MUSTAFA GÜDEN: Basında çalışmanızdan dolayı sigortalılık başlangıç tarihiniz beş yıl geriye çekilmiş ancak basında çalıştığınız süreler için beş yılı geçmemek şartıyla fiili hizmet zammı süresi hizmet toplamına ilave edilerek yine beş yılı geçmemek üzere de emeklilik yaşınızdan indirim yapılır. Sizin sigortalı olduğunuz tarihteki yaş kriteri esas alındığından, bu durumda da 49 yaşa tabisiniz  ancak yaş kriterinden beş yıl düşerek  44 yaşında emekli olabilmeniz için çalıştığınız süre FH2 açısından yeterli değil, ayrıca 2014 yılına kadar prime esas kazançlarınızın yüksek olması emekli maaşınızı olumlu yönden etkileyecektir.GÜLAY SEVER: Babanızın askerlik ve yurtdışı borçlanma sürelerinin toplamı Türkiye’deki sigortalılık başlangıç tarihinden geriye doğru gideceğinden bu durumda da  47 yaşını doldurması halinde  SSK’dan emekli olabilecektir.RAFET YILMAZ: Askerlikte geçen sürelerinizi borçlanmanız halinde borçlanacağınız süre kadar sigortalılık başlangıç tarihiniz geriye gider ancak Bağ-Kur tarım sigortalılığınızı devam ettirerek Bağ-Kur’dan emekli olmak istiyorsanız SSK askerlik ve Bağ-Kur sigortalılığınızın toplamını dokuz bin güne tamamlamanız gerekmektedir. Ancak tarım Bağ-Kur sigortalılığınıza son vererek Bağ-Kur’dan sonra tekrar zorunlu SSK’lı olarak en az bin 260 gün (3 yıl 6 ay) sigortaya prim ödemeniz halinde Bağ-Kur’dan daha  önce ve avantajlı bir   şekilde emekli olabilirsiniz.ARZU KÖKSAL: 5225 gün ve   44 yaştan SSK’dan emekli olabileceksiniz. Günlerinizin dolmuş olması nedeniyle çalışmaya devam etmenizin size bir sakıncası olmayacaktır ancak maaş bağlanmasında prime esas kazanç toplamlarınızın ortalaması esas alınacağından prime esas kazanç tutarlarınız yüksek gösterilmesi halinde bağlanacak emekli maaşı da yüksek olacaktır.LEYLA ATAMAN: Sigortadan emekli maaşı almakta olduğunuzdan, Bağ-Kur emeklisi iken vefat eden babanızdan da yetim maaşı alamazsınız.FİLİZ TEKİNER: Annenizin isteğe bağlı Bağ-Kur sigortalısı olarak kayıt ve tescil yaptırarak en az 5 bin  400 gün prim ödemesi ve 25 yıllık sigortalı olması halinde emeklilik hakkını elde edebilecektir.</TEXT>
</DOC>
