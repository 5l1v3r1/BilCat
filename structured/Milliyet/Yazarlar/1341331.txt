<DOC>
<DOCNO> 1341331 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fc72dc6/l/0l0smilliyet0n0btr0cbikmak0eyahut0ebikmamak0eyani0ebir0ecesit0etiryakilik0e0ccetin0ealtan0cyasam0cyazardetay0c190b110b20a10a0c13157310cdefault0bhtm/story01.htm </URL>
<DATE> 2010/11/19 </DATE>
<TIME> 03:20:22.0 </TIME>
<AUTHOR>  </AUTHOR>
<HEADLINE>
b��kmak yahut b��kmamak, yani bir ��e��it tiryakilik...
</HEADLINE>
<TEXT>II. Mahmut döneminde, 1830’larda çıkmaya başlayan ilk gazete “Takvim-i Vekayi”den bu yana, 140 yıl boyunca; hiçbir gazetenin manşetinde rastlanmayacak bir mezarlık adı vardı dünkü HABERTÜRK gazetesinin manşetinde:“Pere-Lachaise açılımı.”* * *“Pere-Lachaise”, Paris’in evrensel müze mezarlığı.Moliere de orada yatıyor, Balzac da, Oscar Wilde da, Collette de...* * *İNSANLIK’ın ortak bahçelerine; her biri, hiç solmayan değişik çiçekler ekmiş olan kalemlerden birçoğu da, o mezarlıkta.* * *Turistik bir uğrama da başkadır “Pere-Lachaise”e, siyasal bir uğrama da...* * *Şayet sevdiğin tiyatro oyunlarının, romanların, şiirlerin kalemleri oradaysa; alamazsın kendini arada sırada “Pere-Lachaise”e gidip, onların yattığı yerlere bir gönül öpücüğü göndermekten, şayet Paris’te yaşıyorsan.Ve bundan bıkmazsın da...* * *Bizim Kanuni dönemini:Baki kalan bu kubbede bir hoş seda imişDiye, unutulmaz bir “mısra-i berceste, güçlü mısra”da füzelendirmiş olan Baki’nin mezarı, Edirnekapı’dadır.* * *Baki’nin kullandığı dil, eriyip bitmiş olduğundan; 3 değişik imparatorluğun başkenti olan ve iç göçlerle de artık “yerleşim topografyası”, kasaba adacıklarına dönen İstanbul’da; eski başkentin birikimleri dışında kaldı Baki de.Daha kimler kalmadı ki?..* * *Sevmek, bıkmamak demektir biraz da...Bendeniz sabah kahvelerinden hiç bıkar mıyım; akşamcılar da hiç bıkarlar mı akşam rakılarından?* * *Aşk’a gelince...Aşk, Doğa’nın bir “libido” mıknatısı mıdır; yoksa toplum içindeki yalnızlığın, rahatlatıcı bir supabı mı?* * *Evliliklerin yüzde kaçı bir aşk evliliği; yüzde kaçı bir çaresizlik evliliği; yüzde kaçı bir “töre” evliliği, yüzde kaçı “laf ola” bir evlilik?* * *NATO’nun en kalabalık ordusuna sahip olmak; nasıl bir çözüm getiriyor bir “müze-mezarlık”tan bile yoksun olmaya?Hele hele bir de, belediyelerin; “ulusal gelir”den aldıkları payların dökümü, savunma harcamalarının dökümüyle karşılaştırıldığında?..* * *Bir de bir anket yapılsa -moda deyimle- sokaktaki vatandaşlar arasında:-Nelerden bıktınız, diye?Acaba alınacak yanıtlar neler olur?* * *Aynı ankette:-Nelerden hiç bıkmıyorsunuz, sorusu da eklenebilirdi.* * *Sokaktaki vatandaşların çoğunlukla aklına; sanırım ki, nelerden hiç bıkmadıkları pek gelmeyecekti.* * *Nelerden bıkmadıkları konusunda, kendilerine yardımcı olmak için şöyle sorular da sorulabilirdi:-Yemek yemekten mi bıktınız, yoksa hep aynı şeyleri yemekten mi?-...-Sevişmekten mi bıktınız, yoksa hep aynı kişiyle sevişmekten mi?-...-TV’lerdeki yayınların en çok hangilerinden bıktınız?* * *Çoğunlukla nelerden bıkıldığıyla, nelerden bıkılmadığının genel bir grafiği çıkarılsaydı; sayıları 67’ye varan siyasi partilerin programlarında da bir değişiklik olur muydu?* * *Bayramın da sonuncu gününe geldik işte...Acaba kaç kurbanlık koyun ve dana satıldı Türkiye’de ve celeplerin toplam kârı ne kadar oldu?Celeplerin de kurban kesip kesmediği, herhalde hiçbir alıcının aklına bile gelmedi.* * *Bir düşünür:-Özgürlükten yoksunluk; düşünüp de, düşündüğünü söyleyip yazmaktan korkmak değildir, diyor; özgürlükten asıl yoksunluk bazı konuların, henüz daha akıldan bile geçmemiş olmasıdır.* * *Tıpkı kaç siyasetçi ve bürokratın, “Pere-Lachaise”de yatan kalemlerden hangilerinin; İstanbul hakkında neler yazmış olduğunu, ne kadar bildiğini; hiç düşünmemiş olmak gibi...* * *Aklınıza hiç gelmemiş konuları önemsiz bulmak da; şarka özgü bir kelepçe olabilir mi özgürlükler için?* * *Bıkmakla, bıkmamak yanında; bir de bıktırmak ve bıktırmamak var...* * *Bıktırmamanın en güvenli yöntemi; cinsellikle ilgili ve küfürlü fıkralar...* * *Hırbonun biri, elinde bir torbayla bir bankaya gitmiş.Bankadaki gişelerde oturan görevli genç kadınlardan birine yaklaşmış:-Hey şıllık karı, demiş; ne yapacağım ben elimdeki bu boku?* * *Görevli kadın:-Lütfen küfür etmeyin, ne istediğinizi söyleyin sadece, demiş..-Söylüyoruz ya şıllık, bu boku ne yapacağım?* * *Kadın, hırboyla baş edemeyeceğini anlayınca, onu müdüre götürmüş:-Efendim, bu beyefendi sadece küfür ediyor, ne istediğini anlayamadım, demiş.* * *Müdür de sormuş hırboya:-Ne istiyorsunuz siz, diye.Hırbo:-Bana, demiş; lotodan büyük ikramiye çıktı, onu ne yapacağımı soruyordum o şıllığa; anlamadı kaltak karı...* * *Müdür de ayağa kalkmış:-Vay şıllık karı vay, demiş; verin siz elinizdeki torbayı bana, hemen anlatayım ben size, ne yapacağınızı... * * *Galiba kimse, paradan da hiç bıkmıyor.Neden acaba?</TEXT>
</DOC>
