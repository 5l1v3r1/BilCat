<DOC>
<DOCNO> 1331078 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f6f1952/l/0l0smilliyet0n0btr0ckadinlar0evidi0evidiya0ebasladi0cmehmet0etezkan0cyasam0cyazardetay0c0a80b110b20a10a0c13114950cdefault0bhtm/story01.htm </URL>
<DATE> 2010/11/08 </DATE>
<TIME> 11:16:05.0 </TIME>
<AUTHOR>  </AUTHOR>
<HEADLINE>
kad��nlar v��d�� v��d��ya ba��lad��
</HEADLINE>
<TEXT>Makas açılınca, nimetlerden alınan pay yüklüce olmaya başlayınca, kalifikasyon ecnebi bir kelime olarak mütalaa edilince kadınlar vıdı vıdıya başladı..Ne vıdı vıdısı!..Canım sen de burnunun dikine gitmeseydin vıdı vıdısı..Canım sen de he  deseydin vıdı vıdısı..Bugünleri düşünseydin, bak onlar aldı başını gitti, biz sittin senedir belimizi doğrultamadık vıdı vıdısı.. * * *Adam bürokrat..  Yan masadaki arkadaşı almış başını gitmiş.. Genel müdür bile olmuş..Daha kötüsü arkadan gelen de öne geçmiş.. Adam  hala aynı yerde, enflasyona yenilmediği için seviniyor..Ev de ne var derseniz;  vıdı vıdı:Ne olurdu, sağ eline gümüş yüzük takaydın da ben de sizdenim diyeydin.* * *Adam esnaf..  Nalbur dükkanı var.. Ona buna çivi satarak ekmeğini çıkarmaya çalışıyor..Öteki mahalledeki nalbur, inşaat malzemeleri satan ana bayii olmuş.. Yetinmemiş müteahhitliğe soyunmuş.. Nalburu olan hala senet sepet ödeme derdinde..Ev de ne var derseniz ; vıdı vıdı:.Ne olurdu sende cemaate girseydin.. Salı, perşembe toplantılarına katılsaydık.. O gazeteye abone olsaydık.. He demeyi bilseydin..* * *Adam muhalif siyasetçi .. Arkadaşı yıllar önce iktidar partisine kapağı atmış.. İlçe başkanlığını kapmış.. Muktedir mi muktedir..Muhalif siyasetçinin işleri de istediği gibi değil.. Ev de ne var derseniz; vıdı vıdı:Memleketi sen kurtaracaksın sanki. Yok öyleymiş yok böyleymiş yok demokrasiymiş yok bilmem neymiş. Sana mı kaldı!  Güya siyasetçi olacaksın insan önce kendi önünü görür.. Sekiz sene önce söyledik sana sen karışma dedin!..* * *Dekan olamayan hocaların.. En yüksek oyu aldığı halde rektör seçilemeyen profesörlerin.. Başhekim olamayan doktorların.. İhale alamayan işadamlarının.. Devlet kapısından nasiplenemeyen yazar-çizerlerin, terfi edemeyen bürokratların.. Sözleşmelide süresi dolduğu için kapı önüne konan öğretmenlerin, işçilerin, işsizlerin evinde aynı vıdı vıdı var:Niye biat etmedin ki!..AB’yi artık ipleyen yokHer zaman olduğu gibi Avrupa Birliği ilerleme raporu daha yayınlanmadan sızdı..Eskiden olsa aman Allah aman..Günlerce konuşulur, ülkenin bir numaralı meselesi olurdu.. Şimdi..Çıt yok!.Siyasetçilerin gündeminde hiç yok.. Yakında sokaktaki adama AB desen o ne ya  diyecek!Anladım ki o sevda bitmiş.. AB heyecanı kalmamış..* * *Son rapora baktım aslında iktidara sıkı eleştiriler var..  Hemen her konuda var..  Mesela; HSYK referandumla özgür ve bağımsız oldu ya.. Üzerindeki vesayet kalktı ya.. AB eleştirmiş; bakan acayip etkili demiş..Mesela;.yolsuzluklar çok yaygın diye not düşmüş..Askere de çok konuşuyor diye kızmış.. Falan filan..* * *Maalesef, AB falan filan oldu.. Artık ipleyen yok..  Cumhurbaşkanı Gül unutmuş olabilir!.Cumhurbaşkanı Gül Londra’ya giderken havada gazetecilerle sohbet etmiş..Gazeteciler, HSYK’ya Anayasa Mahkemesi’ne seçtiği kişilerle rektörlük atamalarını sormuşlar..Cumhurbaşkanı kendisine haksızlık yapıldığını düşünüyormuş.. Demiş ki; tüm atadığım adaylara çok dikkat ediyorum. Ben hiç kimsenin eşini hanımını takip etmiyorum. Siyasete bulaşıp bulaşmadıklarına bakıyorum. Herhangi bir partiden aday olanları çok değerli olsalar dahi atamıyorum.* * *Cumhurbaşkanı unutmuş olabilir.. Küçük bir hatırlatma.. YÖK üyeliğine atadığı Durmuş Günay AKP Isparta milletvekili aday adayıydı..Muş Alpaslan Üniversitesi rektörü yaptığı Prof. Dr. Nihat İnanç AKP Van milletvekili aday adayıydı..Dicle Üniversitesi Rektörlüğüne atadığı Prof. Dr. Ayşegül Jale Saraç AKP Diyarbakır milletvekili aday adayıydı...</TEXT>
</DOC>
