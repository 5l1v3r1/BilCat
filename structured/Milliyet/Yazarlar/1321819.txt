<DOC>
<DOCNO> 1321819 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f4983be/l/0l0smilliyet0n0btr0ctam0etechizatli0evatandas0e0cfeyzi0ehepsenkal0cege0cyazardetay0c0a30b110b20a10a0c130a81840cdefault0bhtm/story01.htm </URL>
<DATE> 2010/11/03 </DATE>
<TIME> 01:22:48.0 </TIME>
<AUTHOR>  </AUTHOR>
<HEADLINE>
tam te��hizatl�� vatanda��!
</HEADLINE>
<TEXT>DENİZ SİPAHİ her zamanki nezaketi ve sükûneti ile hafta içindeki çileyi şöyle taşıdı köşesine:“Sasalı’daki evimden çıktığımda saat sabah 9’u biraz geçiyordu.Genelde daha erken çıkıyorum, ama yağmuru görünce sabah trafiğine takılmayayım diye düşündüm.Ama yanılmışım... İzmir’i  3.5 saate indiren projenin temelinin atıldığı gün ben Sasalı’dan gazetenin Alsancak’taki binasına  3.5 saatte gelemedim.Tamam, yoğun  bir yağmur vardı. Ama ne olursa olsun, tam bir rezaletti...Demek ki, daha büyük bir facia olsa, bütün  kent alt üst olacak.”* * *Hamdi Türkmen ise kızgındı, öfkeliydi:“İster kabul edin, ister etmeyin; bugünden itibaren tüm İzmirlileri ‘KAZ’, bizleri güden kişiyi de Aziz Bey olarak ilan ediyorum. Çünkü  bu İzmir’de her yağışta yaşamak, ayakta kalabilmek için, ya KAZ  ya da ÖRDEK olmak lazım.”* * *Bana gelince... Perşembe günü öğlen çıkmıştım evden.Karşıyaka’dan İşgören’lerin Eğitim Kampüsü önüne gelinceye kadar, doğrusu fazla sorun yoktu.Ama oraya geldiğimde “Eyvah” dedim:“Battık.”Emektar Twingo’mu mecburen sürdüm suyun içine.Dalgaları ayağımın altında hissediyordum resmen.Ve söz verdim kendime:- İlk fırsatta bir şişme bot alacağım.Levent Kırca’nın “Olacak  O Kadar” programında bir tipleme vardı hani:Tem teçhizatlı muhabir Cevat Kelle.Aynen öyle.Şişme bot, İzmir’de yaşayan herkesin yanından ayırmaması gereken bir teçhizat olmalı  bundan böyle!* * *Gazeteye güç bela varıp, dört  bir yandan gelen “sulu fotoğrafları” görünce, kararım kesinleşti.Yaya olarak veya arabayla  yola çıkanlar için değil...Metroya bineceklere bile  birer “şişme bot” şart! Tek karelik metro! Palavrayı bırakınGelen ileti şöyle:“Manchester Üniversitesi’nden Prof. Sir Alex Harley’e göre, bilinçli rakı tüketiminin yararları saymakla bitmiyor.Bilinçli tüketim ölçüsü ise bir ya da iki duble.Tüketim bu miktarda olursa...1- Damarları açarak kan dolaşımını rahatlatıyor.2-Tansiyon normal seviyesine geliyor.3-Yeterli kan akışı nedeniyle beyin fonksiyonları hızlanıyor ve tüm vücut rahatlıyor.4-Üzüm ve anason karışımı karaciğere   yardımcı oluyor.5-Stres sıfır noktasına iniyor.”Söylenenler doğru olabilir.Ama “söyleyen” şüpheli.İnternette biraz bakındım.Prof. Sir Alex Harley’i bulamadım!Maliye Bakanı Mehmet Şimşek’e göre ise alkollü içkilere uygulanan vergideki artış sayesinde, fazladan 800 milyon lira gelir sağlanacak. “Ama” diyor Bakan:“Bizim için gelir değil, vatandaşın sağlığı önemli.”Bu kez “söyleyen” belli.Fakat “söylenen” yani “vatandaşın sağlığı için vergiyi arttırdıkları” yalan.</TEXT>
</DOC>
