<DOC>
<DOCNO> 1322005 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f49ddee/l/0l0smilliyet0n0btr0csiktiniz0eartik0e0chamdi0eturkmen0cege0cyazardetay0c0a30b110b20a10a0c130a93750cdefault0bhtm/story01.htm </URL>
<DATE> 2010/11/03 </DATE>
<TIME> 03:21:13.0 </TIME>
<AUTHOR>  </AUTHOR>
<HEADLINE>
s��kt��n��z art��k...
</HEADLINE>
<TEXT>İKİ aydır dikkatle izliyorum.İzmir’in bazı ilçe belediyelerindeki meclis toplantıları, mahalle çocuklarının çelik-çomak oyunundaki kavgaya döndü.Dedikodu...Duyuma dayalı iddialar...Yok güvercindi, yok kargaydı; sen böyle dedin, o böyle dedi...Eften püften, etikten, saygıdan, hoşgörüden uzak “boş” şeylerle vakit geçiriliyor.Ne muhalefet muhalefetliğini ne de iktidar iktidarlığını yerine getirebiliyor.Kısacası, bazı belediye meclislerinde işler ayna, çal-çal oyna durumu yaşanıyor.*  *  *Ayıp be efendiler!...Vatandaş sizi, mahalle kavgası yapmanız için buralara seçmedi.Argo ağızlarla birbirinize hakaret etmeniz için de oy vermedi.İşinizi yapın, işinizi...Adam gibi adam olun, seçildiğiniz koltuğun hakkını verin, hiç olmazsa oturum başına aldığınız parayı hak edin...Beceremiyorsanız, çekin gidin...*  *  *Bayraklı uzun zamandır bu durumda...Karşıyaka’da son mecliste yaşananlar...Konak’ta dedikoduya dayalı iddialar...Yetti artık...Çoğunuzun; kardeşinizi, komşunuzu, hemşehrinizi, bacanağınızı, dünürünüzü, gelininizi işe sokmaktan başka iş yaptığı yok.Yine çoğunuz bütün gün belediyede kazanç karşılığı iş takip ediyorsunuz.Yasal olmayan isteklerinize direnen müdüre bağırıp-çağırıyor, tehdit ediyorsunuz.Görev yaptığınız komisyonlarda istediğiniz dosyayı sümen altı edip bekletiyor, istediğinizi ne karşılığında bilmem ama sonuçlandırıyorsunuz.Bunları bilmediğimizi, duymadığımızı mı sanıyorsunuz?Bırakın artık gürültüyü-şamatayı da; iş yapın, iş.*  *  *Siyasi partilerin il ve ilçe başkanlarına, yönetimlerine sesleniyorum:Lütfen partilerinizin Belediye Meclis Grupları’na çeki-düzen verin.Bilin ki, yaşananlara seyirci kalarak aynı densizliğe, aynı aymazlığa, aynı suça istemeyerek de olsa iştirak ediyorsunuz.Batur’a yapılan haksızlıkİzmir’de, en planlı gelişen ilçe Narlıdere’dir.Başkan Abdül Batur’un seçimlerde yüzde 70’in üzerinde oy alması da bunun göstergesidir.Batur, CHP’nin İzmir’de gözbebeği, en başarılı yerel yöneticisi ve tartışmasız prensidir.Yine İzmir’de, kent yenilenmesini hayata geçiren ilk ve tek belediye başkanı Batur’dur.Gecekonduları yıkarak, planlı mahalleler yaratan Batur, Narlıdere sırtlarındaki sağlıksız gecekondu mahallelerini, modern, alt yapısı tamamlanmış binalara dönüştürecek bir plan yaptı.Büyükşehir de onayladı.Ancak şehir plancıları mahkemeye giderek bu planı yargı kararıyla durdurdular.Bu, mesleği mimar olan Belediye Başkanı Abdül Batur’a ve Narlıdere’ye yapılmış en büyük haksızlıktır.Ama Batur, şehir plancılarının aksine, Narlıdere’de tek bir gecekondu bırakmamaya kararlı.Halkla birlikte, halkın istediği kent yenilemesi için yola çıkan Batur, göreceksiniz tüm engelleri aşacaktır.Çünkü gücünü halktan alan bir belediye başkanını, şehir plancılarıymış, oymuş-buymuş, kimsenin durdurmaya gücü yetmez...</TEXT>
</DOC>
