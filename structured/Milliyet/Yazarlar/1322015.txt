<DOC>
<DOCNO> 1322015 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f49dddf/l/0l0smilliyet0n0btr0cakrep0eile0eyelkovani0egeriye0edogru0ecevirirken0e0ccetin0ealtan0cyasam0cyazardetay0c0a30b110b20a10a0c130a94240cdefault0bhtm/story01.htm </URL>
<DATE> 2010/11/03 </DATE>
<TIME> 03:21:26.0 </TIME>
<AUTHOR>  </AUTHOR>
<HEADLINE>
akrep ile yelkovan�� geriye do��ru ��evirirken...
</HEADLINE>
<TEXT>Taksim Meydanı’ndan aşağıya inen 300 m.lik Kazancı Yokuşu’nun, Bolahenk Sokak’la buluştuğu köşedeki bir apartmanın 5’inci katı...* * *Ekim ayının da 31’i ve pazar günü.Yazla birlikte günlerin uzamasıyla, 1 saat ileriye alınan saatler, yeniden geriye alınmış cumartesi akşamı.* * *TV’lerin ajans haberlerinde ve gazete manşetlerinde; Çankaya resepsiyonuna “kimlerin katıldığı” konusundaki kutuplaşmış demeç, açıklama ve yorumlar ön planda...* * *Bendeniz, gece sık sık uyanmanın ve sabahları erken kalkmanın rehavetiyle, yanımda bir fincan çay denize bakıyorum. Hava güneşli mi güneşli...Güneşin ışıkları altında deniz, Adalar’a doğru şıkır şıkır uzanıyor.* * *Marmara’da Karadeniz’e geçme sıralarını bekleyen şilepler, tankerler, çeşit çeşit boylardaki tekneler; genellikle boş olarak, Kızkulesi’nin az açığından Boğaz’a giriyorlar... Öğleye kadar bu hak onların.* * *Öğleden sonra da Karadeniz’de bekleyen gemiler, Marmara’ya doğru geçecek; çoğunlukla da, denize batış limitinin altındaki kırmızı sülyenle boyalı bölümleri görünmeden...* * *Solmaz, bilgisayarının önünde, internetteki kendine özgü “facebook”la ilgilenmekte... Bendeniz, Türkiye gündeminin dışına çıkmış, elimde çay bardağı denize bakıyorum.En küçük torunum Tuğçe bile artık, 23’üne basmış durumda...* * *Yaşları 40-50 arasında olan dostlara:- 35-40 yıl sonra benim yaşıma geldiklerinde ne yapacaklarını gülerek sorduğum zaman, hemen:- Biz o kadar yaşamayız, diyorlar.* * *Saat 10.30’u geçiyor...Yani efendim bir gün öncesinin 11.30’u.Bendenizde saat takıntısı vardır; bütün saatlerin doğru çalışmasına özen gösteririm.O yüzden de cumartesi gecesi, kol saatlerimiz de dahil; evdeki saatlerin hepsini, 1 saat geri almıştım.* * *Bendenizdeki takıntı, eski bir takıntı...240 yıl önce yaşamış İngiliz şairi Goldsmith’in şöyle bir mısraından uzantılı:  Bir evde saat durmuş ve ocak tütüyorsa orada mutluluk yoktur.* * *“Güm”diye bir patlama oldu, bir şeyler patladı bir yerlerde.Çöp kamyonlarına çöp bidonları dökülürken çıkan sesten, çok daha değişikti bu “güm”leme...Solmaz’la birlikte meraklanmış, ama pek de kaygılanmamıştık..* * *Kızım Zeynep telefon etti Göztepe’den.300 metre yukarımızdaki Taksim Meydanı’nda, canlı bir bomba patlamıştı; birçok yaralı vardı.Hemen TV’yi açtık...* * *Canlı bir bomba, 30 yaşlarında bir delikanlı...Bu pazar sabahı, biraz sonra kendisinin de yok olacağını bilerek, vücuduna sarmıştı bir çift bombayı ve kendi ölümüne doğru yürümüştü adım adım...Hem de henüz 30 yaşındayken...* * *Çözümlemek zor böyle bir psikolojiyi.Dünkü Akşam gazetesinde, Süleyman Arıoğlu’nun haberi bu konudaydı ve manşete çıkarılmıştı:“GENÇ KÜRTLER ÖFKEYİ ANLATTIAKŞAM, BDP’nin ‘Kontrol edemiyoruz’ dediği İstanbul varoşlarında ‘öfkeyle yetişen’ Kürtlerle konuştu. Kahvehaneleri dolduran, iş arayarak günlerini tüketen Kürt gençler, şiddete kapı açan gerçeklerini dile getirdi.”* * *Taksim’de kendini patlatarak, 15 polisle birlikte 32 kişinin “ağır-hafif” yaralanmasına ve tüm Türkiye’nin dehşete düşmesine neden olan canlı bomba; nasıl bir ortamda, nasıl bir aileden doğmuş ve hangi koşullar altında yetişmişti?* * *Sayıları 67’ye çıkan siyasal partiler, bu tür konularla hiç mi hiç ilgilenmiyorlardı; tıpkı 90 yıllık Devlet Bütçeleri’nin nerelere harcanmış olduğuyla ilgilenmedikleri ve iktidara geldikleri takdirde nasıl bir bütçe yapacaklarını da hiç açıklamadıkları gibi...* * *Ben iyiyim sen kötü...Hayır sen kötüsün ben iyi...Polemikleri ve kutuplaşmalarıyla, geline geline nereye gelinmişti?* * *Tersanelerimizde, Tophane rıhtımına sık sık yanaşan o devasa transatlantiklerden, hiç değilse 1 tane yapmaya mı?Yoksa 747- Boing, yahut Airbus uçaklarına benzer yolcu uçakları üreterek küresel piyasadaki uçak endüstrisinde ön almaya mı?* * *28 yaşından küçük 40 milyon gencin arasında, canlı bombalar da çıkmaya başlamıştı.Ve bu bir “sonuçtu.”Hangi “nedenler”in sonucuydu?* * *Herhalde sürekli “Türk’e Türk propagandası yapma”; tek “neden” değildi böyle bir “sonuç” için...Daha başka “nedenler” de vardı.Pek kimsenin aklını taktırmadığı nedenler...* * *Yozgat’ta bir apartmanın üst katında oturan bir anne; kendi balkonundan, altındaki balkona düşürdüğü bir çamaşırı alması için, 6 yaşındaki kızını iple bağlayıp, üst balkondan alt balkona sarkıtmıştı.* * *Göztepe’de akreple yelkovanı 1 saat geri almak daha zor oldu.Yatak odasındaki başucu saatinin ayar düğmesi koptu.Şükür ki Şaşkınbakkal’da, 40 yıldır 2 metrekarelik kendi atölyesinde çalışan saatçi dostum Arif vardı.* * *Bakalım canlı bomba kim çıkacak?Ve anlaşılabilecek mi, neden böyle bir intiharı benimsediği?</TEXT>
</DOC>
