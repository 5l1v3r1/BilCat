<DOC>
<DOCNO> 1336646 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fa4364b/l/0lcadde0bmilliyet0n0btr0c20a10a0c110c150cyazardetay0c13144240cdisko0ekrali0eorkestrasiz/story01.htm </URL>
<DATE> 2010/11/15 </DATE>
<TIME> 03:19:19.0 </TIME>
<AUTHOR>  </AUTHOR>
<HEADLINE>
disko kral�� orkestras��z
</HEADLINE>
<TEXT>Sokak Çocuğu                                DiSKO KRALI ORKESTRASIZ      Okan Bayülgen programlarının vazgeçilmez orkestrası ‘Zaga Band’, Bayülgen’e kırgın. Uzun zamandır kendi albümlerinin çıkarılmasını bekleyen grup, verilen sözler tutulmayınca programdan ayrılmaya karar verdiUzun zamandır Okan Bayülgen’le çalışan Zaga Band, Disko Kralı’ndan ayrıldı. Bundan böyle her programda farklı bir grup performans gösterecek. Okan Bayülgen, bu grupları kendi projesi olan Rock Ansiklopedisi için fotoğrafladığı gruplar arasından seçecek ve programda gruplara çektiği küçük belgelesellerle onları onore edecek. Bu şekilde ne kadar yürür bilmem ama bildiğim bir şey varsa o da Zaga Band’in oradan gidişinin pek şık olmadığı. Zaga Band uzun süredir kendi albümünü çıkartmak için Okan Bayülgen’in “Tamam” demesini bekliyordu. İş uzadıkça uzadı; yılan hikayesine döndü. Ancak Bayülgen; Zaga Band’den önce yeni yetme pop yıldızlarını ti’ye alan Nahide Ekengil tiplemesine albüm yapmaya karar verince dananın kuyruğu koptu. Şimdi onca yıllık dostluktan sonra aralarının bozulmasına mı üzülürsünüz, Zaga Band’in programdan gittiğine mi bilmem. Ama ben; yeni adı Zaga Band olmayacak olsa da; grubun albüm çıkartabilecek olmasına seviniyorum. Keşke ‘Zaga Band’ olarak çıkartabilselerdi o albümü...Son bir söz de ‘Kral Çıplak’ için... Cumartesi günkü ‘Disko Kralı’nda Okan Bayülgen’in konuğu Sinemis Candemir’le çatır çatır tartıştığı ana denk geldiniz mi? Ne kadar gerçekti... İşte ‘Kral Çıplak’ta o tadı yakalayamazsa işi zor Okan Bayülgen’in... Bir de üniversiteler arası ‘Münazara Kralı’ geliyormuş; bakalım nasıl olacak...YOLDA YÜRÜRKEN  KEŞFEDiLMEKİpek Atcan’ı genç bir gazeteci adayı olarak tanıdım. Geçen yıllar içinde iyi bir röportajcı ve müzik yazarı oldu. Şimdi Dream TV’nin canlı performans programı ‘Yuxexes’i hazırlayıp sunuyor. Ama sizin onu tanıma nedeniniz başka. İpek bir süredir; ‘Fransızların, Paris’te yolda yürürken keşfettiği, önemli bir organizasyonda ünlü model Gisele Bundchen yerine tercih ettiği Türk kızı’ olarak yer alıyor medyada. Söylenenlerin eksiği yoktur, fazlası vardır. Mesela Fransızlardan önce Milano’da, yine yolda yürürken Dolce&Gabbana’nın bir numaralı tasarımcısı Stefano Galli tarafından yapılan teklifi kibarca reddetmiştir İpek. Ocakta Paris’te yapılacak önemli haute-couture defileleri için şimdiden teklif almaya başlamıştır. Bu hızlı gelişmeler karşısında Türkiye ajansı Gaye Sökmen’e büyük iş düşüyor. Bundan yıllar önce İpek’i tanıdığımda şöyle düşünmüştüm: “Ne kadar enteresan; kendi güzelliğiyle derdi olmayan genç bir kadın...” Zaten bugün de o nedenle Paris’te, Milano’da yolda yürürken bile fark ediliyor...MÜZiKAL MESELELER  - Sıla’nın yeni albümü ‘Konuşamadığımız Şeyler Var’; 25 Kasım’da çıkıyor. Albümün ilk klip şarkısı ‘Acısa da Öldürmez’ geçtiğimiz günlerde www.silagencoglu.com.tr adresi üzerinden yayınlandı. Aynı anda o kadar çok kişi tıkladı ki site çöktü; zor toparladılar. Albümde 11 parça, bir de Ozan Doğulu remix’i var. Ağırlıklı olarak; bazılarımızın slow olarak tabir ettiği, benim ‘damar’ dediğim, doğru tabiri ‘balad’ olan şarkılardan oluşuyor. İlk konser yılbaşında İzmir Arena’da; arkasından geniş çaplı bir turne geliyor. -EurovIsIon’a gidecek mi gitmeyecek mi tartışmaları sürerken Atiye Deniz yeni albümü üzerine çalışıyor. En geç ocakta çıkması planlanan albümde İskender Paydaş, Ozan Çolakoğlu, Volga Tamöz gibi aranjörlerle çalışan Atiye için yeni albümün bir dönüm noktası olacağı kesin. Öte yandan geçtiğimiz günlerde Gürcistan’a bağlı Acara Özerk Cumhuriyeti’nden ilginç bir teklif aldı Atiye. Acara’nın tanıtımı için bildiğimiz Batum Türküsü’nü R&B bir düzenlemeyle yorumladı. Radyolarda duyarsınız pek yakında. Bu arada yurt dışında çıkacak albümü için de çalışmalarını sürdürüyor Atiye..-‘LovelIest Mistake’; yeni Mor Ve Ötesi şarkısı. Çok uzun bir aradan sonra grubun İngilizce sözlerle söylediği ilk şarkı. Malum; Eurovision’da bile Türkçe söylemek konusunda ısrar etmişlerdi. Şimdi niye İngilizce? Çünkü bu şarkı özel bir proje için yapıldı. Beş ülkenin sanatçılarının ve tabii yine aynı projenin dünya starı Rihanna’nın video’sunu izlemek için ne yapmanız gerektiğine dair tüm bilgiler www.doritoslatenight.com adresinde. Sizi motive edecekse ekleyeyim; bizim çocukların video’su 360 derece tekniğiyle Haydarpaşa Garı’nda çekildi. Rihanna’nın video’sunda ise bambaşka numaralar mevcut. Bu interaktif klip meselesinin bizde de hızla gelişeceğine inanıyorum. Şimdilik emekliyoruz.          facebook      Google      Yahoo      Del.icio.us      reddit      Twitter      Mixx      Digg      StumpleUpon      Myscape      friend feed      08 Kasım 2010UYGULAMALAR SMS’iN YERiNi ALDI01 Kasım 2010YENi STARIMIZ NAHiDE EKENGiL25 Ekim 2010Tek şart telefonu almak</TEXT>
</DOC>
