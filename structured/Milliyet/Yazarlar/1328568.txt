<DOC>
<DOCNO> 1328568 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f63e45f/l/0l0smilliyet0n0btr0cama0ene0ehukuk0e0cmelih0easik0cguncel0cyazardetay0c0a60b110b20a10a0c1310a7760cdefault0bhtm/story01.htm </URL>
<DATE> 2010/11/06 </DATE>
<TIME> 03:19:48.0 </TIME>
<AUTHOR>  </AUTHOR>
<HEADLINE>
ama ne hukuk!
</HEADLINE>
<TEXT>YÖK Genel Kurulu, rektör seçimlerinde üniversitelerin yaptıkları tercihleri yine altüst etti. Türbana özgürlük bildirisine imza atanlar üst sıralara çıktı, laik demokratik cumhuriyet anayasasına saygı gösteren profesörler alt sıralara düşürüldü.Mersin Üniversitesi’nde 58 oyla 5. sırada yer alan Prof. Tuba Yelken 1. sıraya yerleştirildi. 71 oyla 4. sırada yer alan Prof. Halil Kumbur 2. sıraya getirilirken, 146 oyla birinci olan mevcut Rektör Prof. Kemalettin Suha Aydın, 3. sıraya konuldu. Celal Bayar Üniversitesi’nde en yüksek oyu alan mevcut Rektör Prof. Semra Öncü yerine Türbana Özgürlük Bildirisi’ne imza atan Mehmet Pakdemirli, 2. sıradan birinci sıraya taşındı. Kars Kafkas Üniversitesi’ndeki seçimlerde en yüksek oyu alan mevcut Rektör Prof. Abamüslüm Güven’in yerine yine türban bildirisine imza atan 2. sıradaki Prof. Sami Güven yerleştirildi. Kocaeli Üniversitesi’nde de mevcut Rektör Prof. Sezer Komsuoğlu en yüksek oyu aldı ancak bildiriyi destekleyen Prof. Nurettin Abut birinci sıraya alındı. Muğla Üniversitesi’nde en yüksek oyu alan ve bildiriye imza atan Prof. Mansur Harmandar’ın yeri değiştirilmedi.* * *Üstünlerin hukukundan hukukun üstünlüğüne geçiyoruz... İleri demokrasi... Değişim, dönüşüm gibi mavallar ile geldiğimiz nokta işte burası...Adaylar ikiye ayrılıyor; bir imza ile iktidar yandaşlığına adaylık koyanlar veya buna tenezzül etmeyenler...İlim, bilim, liyakat, ciddiyet önem arz etmiyor.Bir biçimde kapıkulluğunu ispatlamak yeterli... İşte hukuk, işte adalet, işte üniversite... Taksim bombasını PKK’nın taşeron örgütü TAK üstlenmiş.Bomba Kazlıçeşme’de patlasa KAZ mı üstlenecekti?* * *Oktay Ekşi, Basın Konseyi’nden istifa etmeyince AA ve TRT üyelikten çekilmiş.AA ve TRT iktidar düdüklüğünü itiraf etmiş. Haldun ErtemSahte belge düzenleyen Deniz Feneri Noteri’ni  “zamanaşımı” kurtarmış.Söz konusu Deniz Feneri olunca kurtarıcı hemen bulunuyor.Fahrettin Fidan Alkışlara dikkat...Kemal Kılıçdaroğlu sürekli alkışlanıyor şu sıralar... Alkış, hem moral hem gurur vericidir...Ancak alkışlayanlar kimler? Ve beklentileri neler?Bu sorunun yanıtı alkışlardan daha önemli... Yeniçağ’ın değerli yazarı Selcan Taşçı hanım, medyada Kılıçdaroğlu’nu öven yazılardan alıntılar yapmış...O alkışlayanların gördükleri ya da bekledikleri Kemal Bey imajı şöyle:“Atatürk ve ilkeleriyle bağını koparmış, AB’nin dümen suyunda, terörle müzakereye açık...”Böyle bir kimlik sağın hoşuna gider.. AKP’yi ve ikinci cumhuriyetçileri memnun eder... Ama Kemal Bey’in hırçın CHP atının üstünde tutunmasını sağlayamaz... Kürtçe savunma...Diyarbakır’da devam eden KCK davasında Kürt sanıklar Kürtçe konuşmakta ısrar ediyor. Mahkeme izin vermiyor. Bu yüzden dava tıkanıyor.Profesör Baskın Oran, Lozan Antlaşması’na göre Türkçeden başka dil konuşanların mahkemede kendi dilleriyle savunma yapabileceğini söylüyor.Odatv’de yayımlanan yorumda ise o maddelerin sadece “Gayrimüslim azınlıklar”ı kapsadığı hatırlatılıyor, Oran’ın cehaletinden söz ediliyor.Aydınlık 24 Ekim tarihli sayısında Doğu Perinçek’in bu konuda bir inceleme yazısı yer aldı.Diyor ki Perinçek:“Kürtçe olarak basit bir cinayet veya yaralama olayını anlatabilirsiniz. Ancak Kürtçe, yargılama dili olarak yetersizdir. Kaldı ki, savunma yalnız konuşarak yapılmaz; yazacak ve mahkemeye vereceksiniz. Kürtçe yazmayı acaba yüzde kaçı biliyor. Diyelim yargılanan Kürtlerimizden biri Kürtçeyi çok iyi biliyor. Peki diğer yargılanan arkadaşları onun ne dediğini anlayabilecek mi? Türkçeye çevrilirse anlarlar. Çünkü Türkiye Kürtlerinin ortak anlaşma dili, Kürtçe değil, Türkçedir.”Perinçek, Silivri  4 No.lu Cezaevi’nin berberi Muzaffer Bey’in Elazığ Baskilli Kürt olduğunu, ancak ne Diyarbakır, ne Tunceli, ne Van, ne Urfa’nın Kürtçesini anladığını, kendi ağzından ifadelerle ekliyor. Perinçek şöyle devam ediyor:“Bekaa’yı da gördüm, üç gün kaldım. Abdullah Öcalan da sık sık belirtir, PKK’nın Bekaa kampında eğitim ve yargılama dili Kürtçe değil, Türkçedir.Bekaa kampının mevcudu 600 kişiydi. Bu kadar az sayıda insan arasındaki ortak dil bile Kürtçe olamıyorsa, milyonlarca Kürdün yargılama ve eğitim dili nasıl Kürtçe olacak?” Soru: CHP ne zaman iktidara yürür?Yanıt: Partililer Parti Meclisi ya da MYK koltuğunu değil de bakanlık koltuğunu hedeflediği zaman...Gülhan ElmasKenan Evren’in maaşı aylık 11.400 TL’den 12.300 TL’ye yükseltilmiş...Darbecilerden hesap sorulacaktı... Demek maaşın hesabı soruldu, az görülüp zam yapıldı...Cenk Aras</TEXT>
</DOC>
