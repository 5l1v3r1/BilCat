<DOC>
<DOCNO> 1336536 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fa3d187/l/0lcadde0bmilliyet0n0btr0c20a10a0c110c150cyazardetay0c13137590cbir0eparti0etemasi0eolarak0eataturk/story01.htm </URL>
<DATE> 2010/11/15 </DATE>
<TIME> 01:20:20.0 </TIME>
<AUTHOR>  </AUTHOR>
<HEADLINE>
bir parti temas�� olarak atat��rk
</HEADLINE>
<TEXT>PARTİ AJANI                                BiR PARTi TEMASI OLARAK ATATÜRK      Cumhuriyet bayramı, 10 Kasım derken önce Topaz’da Atatürk’ün sevdiği yemekler yendi, ardından Ghetto’da Atatürk’ün sevdiği şarkılar dinlendi. Sırada ne var? Nahide’de Atatürk’ün sevdiği şovlar mı yoksa kostüm partisi mi?Gündemde ne varsa, günün manşeti neyse eğmeden, yontmadan, bodoslama tarzında ‘tema’ adı altında restoranın, gece kulübünün içine sokmak artık farz oldu. Cadılar Bayramı, Sevgililer Günü gibi popüler kültürün kaymağı bayram seyranlara özel partileri, içkileri, kutlamaları anladık da ‘yeme-içme teması olarak: Atatürk’ hem teori de hem pratik de tuhaf kaçıyor. Kulağa kar suyu kaçıran ilk hareket Topaz’dan gelmişti. Şef Tevfik Alparslan, Cumhuriyet Bayramı nedeniyle özel mönü hazırlamış, Topaz da özel mönüyü içinden ‘Atatürk’ geçen bir ibareyle duyurmuştu.“Ben daha Atatürkçüyüm”Onur Baştürk cuma günki yazısında benzer bir deneyimi  10 Kasım nedeniyle Galata’daki Kiva’da yaşadığını aktardı. Hafta içerisinde mail kutusuna düşen davetiyeyse yorumsuz: Muazzez Abacı’nın sesinden Ghetto’da Atatürk’ün en sevdiği şarkılar. Ghetto... 10 Kasım... Muazzez Abacı... Atatürk şarkıları... Kelimeleri henüz kafamda bir araya getirememişken merakıma yenik düştüm. 10 Kasım gecesi önünden geçerken hafiften kafamı uzattım içeri. Sayın Abacı, içeri girmemle beraber “Atatürk deyince kendimi uçurumdan atarım” gibisinden bir laf ederek kendi gıyabında “Hoş geldiniz” demiş oldu. Sahneden bir “Saat dokuzu beş gece, saygı duruşuna geçenler parmak kaldırsın bakayım” anonsu geldi gelecek bekleyişiyle, Cumhuriyet mitinginden bozma bir gece geçti üzerimden. “Ben daha Atatürkçüyüm” lafları aldı yürüdü, mitinglerden gece kulüplerine girdi. Hayat, Sezen Aksu’nun ağzından “Şablon şablon klişe klişe uyduruk uyduruk diklenmeler/ Baş kaldırıyor görünüp sürüye yandan eklenmeler/ ya asap bozucu beylik laflar ya da laftan ibaret kaklar” şeklinde akarken, bari eğlenirken onu bunu alet etmeden, sadece ve sadece ‘şarkı söylemek lazım’ desek? Abacı’nın “Yas tutmalıyız ama Atatürk olsaydı eğlenmemizi isterdi” lafının üzerine daha ne konabilir? Seneye 10 Kasım’da kostüm partisi bekleriz. HEM PiŞiRiRiM HEM YAZARIM Yemekleriyle meşhur restoranlardan bugünlerde yükselen kokular taze dergilerin, kitapların habercisi. Abracadabra Dilara Erbay’dan yaratıcı bir yemek kitabı pişti pişiyor: Baby Chefs. Kitap, 0-6 yaş arası için sağlıklı tarifler içeriyor. The House ekibiyse kafe, apart, hotel derken şimdi de dergi işine el atmış. Yıl sonuna doğru çıkacak derginin adı The House Mag. Wallpaper, Icon, Surface gibi tasarım dergilerine yakın havaya sahip The House Mag, yeme içme, moda ve tasarım gibi konuları ‘The House’ bakışından ele alacak.          facebook      Google      Yahoo      Del.icio.us      reddit      Twitter      Mixx      Digg      StumpleUpon      Myscape      friend feed      09 Kasım 2010HANGi SEMTTE NELER KONUŞULUYOR?02 Kasım 2010O KULÜP SENiN, BU KULÜP BENiM30 Ekim 2010SERENAY’IN SiLiKONU VE BiR BAŞKA CiHANGiR</TEXT>
</DOC>
