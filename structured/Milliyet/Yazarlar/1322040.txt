<DOC>
<DOCNO> 1322040 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f49ddcc/l/0l0smilliyet0n0btr0cbir0egazeteci0ebir0ekitap0cnail0egureli0cguncel0cyazardetay0c0a30b110b20a10a0c130a94690cdefault0bhtm/story01.htm </URL>
<DATE> 2010/11/03 </DATE>
<TIME> 03:21:55.0 </TIME>
<AUTHOR>  </AUTHOR>
<HEADLINE>
bir gazeteci, bir kitap
</HEADLINE>
<TEXT>Hakkın hukukun, insafın, vicdanın hiçe sayıldığı bir dünyada yaşamaya alıştırılmak isteniyor insanlar. İktidarın tepesindekiler suret-i haktan görünmekle yetiniyorlar.Hani geciken adalet, adalet değildi?Cumhurbaşkanı dahi Silivri’de yargılama sürecinin yargısız cezalandırılmaya dönüşmemesini temenni etmiyor muydu?İstanbul Cumhuriyet Başsavcılığı, darbe günlükleri soruşturmasını Ergenekon’dan ayırarak, yetkisizlik kararıyla Ankara’ya göndermemiş miydi?Artık ve nihayet insaf çerçevesinde bu pazartesi günü hiç değilse tahliye beklenmiyor muydu?Hani nerede?Başbakan’ın ağzıyla söyleyelim: “İnsaf yahuuu!”İnsaf bir yana, insanların aklına artık başka şeyler gelmeye başlıyor:Türkiye’de bir oyun mu oynanıyor?Ortada bir şike mi var? Muhalif sesleri kısmak amacıyla bir siyasi toplama kampına dönüşen Silivri’de yıllardır neler yaşanıyor?Tam 608 gündür tutuklu tutulan Mustafa Balbay “Silivri Toplama Kampı ZULÜMHANE” adını verdiği 335 sayfalık destan gibi kitabında, bir dönemi belgeliyor. (Cumhuriyet Kitapları, 2010)Öyle bir belgesel ki, al, iddianame gibi kullan. Silivri iddianamelerinden daha delilli, kanıtlı ve tutarlı.Balbay, tam 10 olayı anlatıp her biri için soruyor: “Bu zulüm değil midir?”Ayrıca, iddianame hiçbir güvenlik ve istihbarat biriminin varlığını kabul etmediği (Ergenekon) örgütünün “yapacağı” eylemleri söz konusu ediyor, ama savcının kendisi de buna inanmamış olmalı ki, her birinin sonunda: ”Örgüt faaliyetlerini gösterir bir delil olarak kabul edilmekle birlikte suç isnadına konu edilmemiştir” diyor. Yine de adaleti bekliyoruz, daha fazla gecikmeden.Bağışlayın demiyoruz; yargılayın, karar verin. Her şey açığa çıksın.Tarih belge bekliyor.Bir soru (muhalefete)Özel yetkili mahkemelerin kaldırılması istenmiş; Tuncay Özkan’ın duruşmada okuduğu bu istek mahkeme dosyasına girmişti. TCK’da yapılacak bir değişiklikle, DGM’leri aratmayan özel yetkili mahkemelerdeki dosyalar doğal mahkemelere gönderilebilecekti.Aradan haftalar geçti, ana muhalefet partisi nerede, ne düşünüyor?  Bir şiirMustafa Balbay “Zulümhane”sinin sonuna Mevlânâ’dan A.Kadir’in yenileştirdiği şu dizeleri almış, paylaşıyoruz:“Diken içindeler,/ ama gül gibiler./ Hapisteler, ama şarap gibiler./ Balçık içindeler,/ ama gönül gibiler./ Gece içindeler,/ ama sabah gibiler”Bu da bizden: Dayanın Mustafalar, sabah olacak!</TEXT>
</DOC>
