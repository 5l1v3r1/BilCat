<DOC>
<DOCNO> 1347019 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fff759b/l/0lcadde0bmilliyet0n0btr0c20a10a0c110c260cyazardetay0c13175550cdahi0edoktor0eis0ebasinda/story01.htm </URL>
<DATE> 2010/11/26 </DATE>
<TIME> 01:22:40.0 </TIME>
<AUTHOR>  </AUTHOR>
<HEADLINE>
dahi doktor i������ ba������������nda
</HEADLINE>
<TEXT>DAHi DOKTOR iŞ BAŞINDA      Yüzüne asit atılan İngiliz model ve sunucu Katie Piper’ın hayata dönme savaşını Channel 4 belgesel haline getirdi. Piper’a son müdaheleye yapan Prof. Dr. Onur Erol için meslektaşları “Plastik cerrahinin dehasısınız” diyorEstetik cerrahide dünyanın en iyileri arasında kabul edilen Prof. Dr. Onur Erol, erkek arkadaşı tarafından asit atılınca bütün yüzü yanan İngiliz model ve sunucu Katie Piper’i geçen ocak ayında ameliyat etmişti. Bütün dünyada yankı bulan ve Oprah Winfrey’in programına taşıdığı bu vahim olayı hatırlarsınız...Geçirdiği 30 ameliyattan sonra İngiliz doktoru M. Jawad’ın önerisiyle Türkiye’ye gelerek ameliyat olan Katie Piper’in hayata dönme savaşı İngiliz televizyon kanalı Channel 4 tarafından da belgesel haline getirildi. Piper’a son müdaheleyi Türk cerrah Onur Erol’un yapmasını isteyen Dr. Jaward ise onu dünya cerrahlarını buluşturan uluslararası tıp kongrelerinden, verdiği ders ve konferanslardan tanıyor ve çok güveniyordu.Yeterince takdir ediyor muyuz?..Onur Erol yüzü tamamen yanan Katie’ye son yıllarda uyguladığı mikro yağ         enjeksiyonu ve z-plasti yöntemiyle çözüm bulmuş; ‘insanın kendi kanından büyüme hormonu elde edip yağ dokusuna katarak enjekte etme’ metoduyla... Ve uzun zamandır yüzüne kavuşmak için mücadele veren genç kadın bir Türk cerrah sayesinde hayata döndü.Ülkemizi yıllardır tüm dünyada başarıyla temsil eden mucize doktor son olarak, İspanya Sevilla’da gerçekleşen Uluslararası Rinoplasti Kongresi’nde ‘burun estetiği cerrahisi ve kendi geliştirdiği burun estetik ameliyatı tekniği’ konularında üç konferans verdi. Onur Erol’u İspanya’ya davet eden doktorun “Bana göre siz plastik cerrahinin dehasısınız” dediğini duyunca bunları hatırladım. Türkiye’nin dünya çapında saygı gören böyle doktorlara sahip olması ne kadar gurur verici değil mi? HAFTANIN ALBÜMÜ ‘VIRGIN’DEN...Virgin Radio yılın en çok istek alan dans hitlerini bir albümde topladı. ‘Virgin Club Mixed by Dj Tarkan’ beni kalbimden vurdu, dans müziğini sevenlerin de bayılacağına eminim. Lady Gaga’dan Inna’ya, David Guetta’dan Shaggy’e kadar birçok sevilen yabancı ismi bir arada bulacağınız albümde, yaptıkları müziklerle dünya çapındaki bu yıldızlarla yarışan Türk müzisyenlerin parçaları da yer alıyor. Türkiye’nin önemli aranjör ve prodüktörlerinden Volga Tamöz’ün yabancı radyolarda bir numaraya kadar yükselen şarkısı ‘Forget’, her işiyle fark yaratan Bedük’ten ‘On The Floor’ ve başarılı Dj Hüseyin Karadayı’dan ‘Be With You’ parçalarını da bu albümde dinleyebilirsiniz. Fazla söze gerek yok, ‘Virgin Club Mixed by Dj Tarkan’ arşivlere eklenmeli! Haydi kop kopp!BÜLENT ERSOY İSTİSMARI!Bülent Ersoy’un bir dönem kocası olmaktan başka hayatta hiçbir varlık göstermemiş olan Armağan Uzun boşanmalarının üzerinden üç yıl geçmesine rağmen hâlâ Ersoy’un üzerinden reklam yaparak var olma çabasını sürdürüyor. Ve bunu yaparken de tüm hayatını müziğe adamış, Türkiye’nin saygı duyduğu büyük bir usta hakkında utanmazca konuşmaya devam ediyor. Medya artık bu adamı ortalığa çıkarıp Bülent Ersoy istismarı yapmasına izin vermemeli! Bunu yaptıkça kötü alışkanlık sürüp gidiyor...</TEXT>
</DOC>
