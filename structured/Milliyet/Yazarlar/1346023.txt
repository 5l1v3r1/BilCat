<DOC>
<DOCNO> 1346023 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/ff66218/l/0L0Smilliyet0N0Btr0Cnot0Eartmadi0Egoruntu0Eayarlandi0Egene0Ede0Ememnunuz0E0Cgungor0Euras0Cekonomi0Cyazardetay0C250B110B20A10A0C13181420Cdefault0Bhtm/story01.htm </URL>
<DATE> 2010/11/25 </DATE>
<TIME> 15:17:20.0 </TIME>
<AUTHOR>  </AUTHOR>
<HEADLINE>
Not artmadı görüntü ayarlandı (Gene de memnunuz)
</HEADLINE>
<TEXT>, Perşembe|
Ekonomi / Yazar Yazısı        Güngör Uras Olayların içindenNot artmadı görüntü ayarlandı (Gene de memnunuz)25 Kasım 2010
Uluslararası kredi derecelendirme kuruluşu Fitch, ’nin kredi notunun görünümünü “durağan”dan, “pozitife” yükseltti.
Not yükseltme yok. Görüntü ayarı var. Not eskisi gibi BB+ olarak kaldı.
Kredi notu veren kuruluşlardan bekleyişimiz, bizim notumuzu “yatırım yapılabilir” çizgiye yükseltmeleridir. Bu çizgi Fitch ve Standart&Poor’s isimli kredi derecelendirme kuruluşlarında BBB olarak belirlenmiş. Fitch notumuzu bir basamak, Standart&Poor iki basamak artıracak ki, biz “yatırım yapılabilir” işareti veren not çizgisine ulaşacağız.
Bir başka uluslararası kredi derecelendirme kuruluşu da ““tir. Bu kuruluşun Türkiye notu BA2 düzeyinde. Bu kuruluşun yatırım yapılabilirlik notu BAA’dır. Bizim BAA çizgisine ulaşmamız için iki basamak not artışına ihtiyacımız var.
Notun önemi nedir konusuna girmeden, şu anda ’da sallanan ekonomiler ile Türkiye’nin ekonomik durumunu ve buna karşı bu ülkelere layık görülen notları gösteren bir tabloya dikkatinizi çekmek istiyorum.

İyiyiz ama notumuz kırık
Bu yazının altındaki tabloyu Radikal’de Servet Yıldırım’ın köşesinden aktarıyorum.  Genel Yayın Yönetmeni Servet Yıldırım, dün köşe yazısında, Türkiye’ye göre çok çok kötü durumda olan ülkelerin notu ile Türkiye’nin notunu karşılaştırıyor, batma durumunda olan ülkelerin bile Türkiye’den yüksek ve hatta yatırım yapılabilir çizgide not almalarındaki çelişkiyi anlatıyordu.
Biz uzun süredir kredi notumuzun yükseltilmesini bekliyoruz. 
(1) Bizim notumuzu yükseltmiyorlar. 
(2) Kötü durumdaki ülkelerin notunu düşürmüyorlar. (3) Sonuç olarak biz ekonomik büyüklükleri çok kötü olan, yardıma muhtaç ülkelerin gerisinde bir kredi notu ile yaşamımızı sürdürüyoruz.
Acaba neden? Acaba kredi değerlendirme kuruluşları bize düşman mı?
-  Kriz öncesi kredi derecelendirme kuruluşları krizde durumu bozulan ülkelere cömert notlar vermişti. Bu notları kriz sonrası azaltmaktan çekiniyorlar.
-  Şimdilerde  şemsiyesi, üye ülkeler için bir güvence oldu.  örneğinde görüldüğü gibi şimdilerde  örneğinde görüleceği gibi ülkeler güç durumda kaldığında ülke kurtarılıyor. 
-  Türkiye, Avrupa Birliği dışında.  ile ilişkisini kesti. Mali Kural‘ı kanuna bağlamaya kalktı. Vazgeçti. Şimdilik durumu iyi ama... Aması var.
Büyük olasılıkla Türkiye’nin kredi notunun artırılmamasının gerisinde bu tür yaklaşım var.
İyi de kredi notu artırılmaz, Türkiye “yatırım yapılabilir” notu alamaz ise ne olur? Biz dövizsiz mi kaldık? Veya kalacağız? Kredi bulamayacak mıyız?
Kredi notu yükselince (1) Ülkede uzun dönemli yatırıma soyunacak yabancı sermayeye güven geliyor. (2) Ülke dış kredi kullanırken, daha uzun vade ve daha ucuz faiz ile borçlanma imkânına sahip oluyor.
Biz kredi notumuzun düşüklüğü nedeniyle görünmeyen bir fatura ödüyoruz. İşte bunun için kredi notumuzun yükselmesini istiyoruz.
Emlak TipiİlMarkaModelİlİlçeİlİlçe© Copyright 2010 Milliyet
Kampanya Sözleşmesi          Milliyet Birinci Sayfa</TEXT>
</DOC>
