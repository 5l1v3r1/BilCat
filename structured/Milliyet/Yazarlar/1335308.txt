<DOC>
<DOCNO> 1335308 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/f9e8849/l/0L0Smilliyet0N0Btr0Cfirinda0Emakarna0Ekizarmis0Eve0Ebiraz0Esalkim0Esacak0E0Ccetin0Ealtan0Cyasam0Cyazardetay0C140B110B20A10A0C1314180A0Cdefault0Bhtm/story01.htm </URL>
<DATE> 2010/11/14 </DATE>
<TIME> 07:18:37.0 </TIME>
<AUTHOR>  </AUTHOR>
<HEADLINE>
Fırında makarna, kızarmış ve biraz salkım saçak...
</HEADLINE>
<TEXT>Beberuhi’ye sormuşlar:   -Sence tatilin gidişiyle, dönüşü arasında ne fark vardır?
Beberuhi:
-Gidiş, demiş; gelinle güveyin nikâhlanmaya gidişine benzer; ne iyi ediyoruz da, evleniyoruz, diye.
-Ya peki dönüş?
-O da,  davasından çıkışa benzer; sanki neden evlendik, diye.
* * *
 depreminin 11’inci yıl dönümünde; evi yıkılan mal sahiplerine tanınan büyük avantajların, oralarda oturan kiracılara da biraz yansıtılması için açılan davada, karar olumlu çıkmış.
* * *
11 yıl önce, yıkıntılar ortasında evsiz barksız kalan kiracılar da, nihayet sevinmeye başlamışlar:
-Mahkeme kararıyla sonunda bize de, bazı arsalar tahsis edilecek, diye.
* * *
Ne demişler:
-Geç olsun da, güç olmasın.
* * *
Bir de Düzce depreminde felakete uğrayanlara sormak gerek:
-Nelerin hem güç olduğunu, hem de geç dahi olmadığını?
* * *
Siyasetçilerin arasında, Osmanlı mutfağındaki yemeklerin adları da tartışılıyormuş.
Biri:
-İmambayıldı’nın adını değiştirmek gerek, diyormuş; hiçbir imam, dünya nimetlerine bayılmaz; o, her zaman inançlarının nimetlerine layık olmaya çalışır.
* * *
Bir başkası:
-Vezirparmağı diye tatlı da olmaz, diyormuş; “Atatürk ilke ve inkılapları doğrultusunda çağdaş uygarlık düzeyine varma” çabalarına aykırı.
* * *
“Vezirparmağı” tatlısının adını; nihayet “ataparmağı” diyerek değiştirmek, uygun görülmeye başlanmış:
-Böyle bir tatlı adını, isteyen istediği gibi algılayabilir, deniyormuş; gelişmekte olan demokrasiye çok daha uygun bir ad.
* * *
Ancak “kadınbudu”, “dilberdudağı”, “kadıngöbeği” adları konusunda; -tıpkı “başörtüsü, türban” konusunda olduğu gibi-  bir karara varılamamış.
* * *
Kimi:
-Biz erkek milletiz, diyormuş; kadınbudunu, erkekbudu yapalım; dilberdudağıyla, kadıngöbeğini de; erkekdudağı’yla, erkekgöbeği.
* * *
Kimi:
-Tatlı adlarını cinsellikten ayrı tutmak gerekir. En iyisi bir tanesine “peçeliköfte”, bir tanesine “dudakların dudağı”, bir tanesine de sadece “ballıgöbek” demek; daha yerinde olur, diyormuş.
* * *
Tüm tartışmalar gibi, bu tartışma da halen devam ediyormuş.
Genel seçimlerden sonra, bir karara bağlanması öngörülüyormuş.
* * *
Tatilcilerden kalantor bir göbekli, indiği otelde büyük bir itibarla karşılanmış.
Otel müdürünün bizzat kendisi, en lüks odalardan birine buyur etmiş havalı tatilciyi: 
-Bu odanın manzarası da harikadır, demiş; pencerenizden baktığınızda hem plajla denizi görürsünüz, hem de sol taraftaki ağaçlıklı koruyu...
* * *
Kalantor tatilci, yatağın üstündeki süslü örtüyü çekip, yastıklara bir bakınca ne görsün; bir tahtakurusu...
Otel müdürüne, tahtakurusunu göstererek:
-Bu da ne, diye bağırmış.
* * *
Otel müdürü:
-Minicik bir tahtakurusu, demiş; üstelik de ölmüş, hiç önemi yok onun.
* * *
Ertesi sabah, otelden hemen ayrılan havalı müşteri;   
Bir gecelik hesabı öderken de, otel müdürüne:
-Tahtakurusunun  çok kalabalık oldu ve sabaha dek de sürdü, demiş.
* * *
Turizmcilerin söylediğine göre de:
-Kaşınmayı göze almadan, tatile çıkmamak gerekiyormuş.
* * *
Hüsnü Kalafat’dan da bir fıkra:
Temel Reis bir eczaneye girmiş:
-Hey uşağum da, niyegara ya da viyagora ilacı var midur sende, diye sormuş.
* * *
:
-Var emice, demiş.
-Kaç paradur da?
-40 lira emice.
-Ha uşağım 10 liraluk verepilur musun pana?
-Emice 10 liraluk verurum da, öyle çok bir işe yaramaz.
-Yok uşağım yok; pen çok bişey istemeyrum; şöyle rahat işeyacak kadar elime gelsun yeter.
* * *
Rıfat Ilgaz’dan bir şiirle bitirelim yazıyı:
Bilmeyecekler
Geride kalanlara ne bırakacağım,
Çocuklarıma, 
Onların da çocuklarına?
Olsa olsa 
’den payıma düşeni...
Beş on evlek yer gökyüzünden.
Ne vermek istedimse sağlığımda,
Ne veremedimse, 
Gizlenip kaçışlardan.
Biliyorum bu yüzden
Yokluğumu çekmeyecekler,
Hep yaşıyormuşum gibi gelecek onlara 
Biraz ötelerde, uzaklarda.
Babamız diyecekler, dedemiz, 
Dur durak bilmezdi,
Dert nedir, tasa nedir bilmezdi...
Neyi bildiğimi bilmeyecekler.
Emlak TipiİlMarkaModelİlİlçeİlİlçe© Copyright 2010 Milliyet
Kampanya Sözleşmesi          Milliyet Birinci Sayfa</TEXT>
</DOC>
