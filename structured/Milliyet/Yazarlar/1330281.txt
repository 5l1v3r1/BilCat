<DOC>
<DOCNO> 1330281 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f691f1a/l/0l0smilliyet0n0btr0cbulent0euygun0edan0eozur0ediliyorum0e0cercan0eguven0cspor0cyazardetay0c0a70b110b20a10a0c130a99850cdefault0bhtm/story01.htm </URL>
<DATE> 2010/11/07 </DATE>
<TIME> 01:21:57.0 </TIME>
<AUTHOR>  </AUTHOR>
<HEADLINE>
b��lent uygun���dan ��z��r diliyorum!..
</HEADLINE>
<TEXT>Henüz ligin altıncı haftasında Bucaspor’u bırakıp Eskişehirspor’a “transfer” olan Teknik Direktör Bülent Uygun’u “ayıptır, günahtır” diye eleştirmiştim ya... Yolculara “gel gel” yapıp ilk lodosta gemiden atlayan kaptana benzetmiştim ya...Hata etmişim!Hele Süper Lig’e tamamen altyapı ve öz kaynaklarıyla çıkan Bucaspor’u 26 transferle “hovardalık rekortmeni” yapmasını kınamam. Lig atlayan futbolculara yazık ettiğini, Bucaspor’un denenmiş ve başarılı olmuş sistemini mahvettiğini yazmam. Ve sonra da pılısını pırtısını toplayıp Eskişehir’e uçmasının ancak “rezalet” ile açıklanabileceğini söylemem. Tam bir hata...Bülent Hoca’nın ekranlardan verdiği cevapta altını çizdiği gibi “Köşesine sıkışmış adamların saçma yorumlarından biri”!“Bilgisizlik”!Haklı. Özür dilerim.Ben ne bileyim Bülent Uygun’un aslında futbolcu transferinden para kazanan bir menajerlik şirketine ortak olduğunu!Kendisi çok iyi gizlemiş, düne kadar medya da uyanamamış. Meğer “iş”miş yaptığı...Meğer “ne kadar transfer o kadar para”ymış.Hiç olmazsa “mantıklı” bir sebep ortaya çıktı da Bülent Uygun’un durup dururken saçmalamadığını anladık. Bu arada... Hem hocalık hem menajerlik ayıp mı?..“La ilahe illallah”!.. Eleştirmesini de, övmesini de biliriz !Gazeteci, mesleğin doğası gereği “muhalif”tir. Ama körü körüne değil. Bakın size İstanbul’un Bahçelievler Belediye Başkanı Osman Develioğlu’nu öveceğim şimdi. Evime 30-40 kilometre mesafedeki Bahçelievler’in otomobil yollarından başka bir şeyden yararlanmasam da, sayın Develioğlu’nun partisine oy atmasam da “helal olsun” diyeceğim.Neden?.. Çünkü İstanbul’un ilçelerini inceledim ve bu kadar spor yatırımı görmedim:6 yılda 16 spor salonu, 4 spor kompleksi yapılmış Behçelievler’de.Hürriyet ve Siyavuşpaşa Mahalleleri’nde de iki spor kompleksi hizmete açılmak üzere.Hani parklarda spor aletleriyle çalışıyor ya vatandaşlar; o ilk Behçelievler’de başlamış ve şu anda 51 adet açık spor bahçesi halkın hizmetinde.800 lisanslı sporcu sayısı 6 yılda 24 bine ulaşmış.Gazeteciler unutulmamış. Nezih Alkış, Togay Bayatlı, Attila Gökçe, Cem Atabeyoğlu, Necmi Tanyolaç, Kahraman Bapcum, Orhan Ayhan, Turgay Şeren, Sami Özey, Doğan Koloğlu, İslam Çupi, Kenan Onuk, Kazım Kanat, Namık Sevik isimleri parkların üzerinde. Ve sporcular...Rıdvan Dilmen, Şenol Güneş, Ziya Doğan, Hakan Şükür, İbrahim Kutluay, Harun Erdenay. Ve vefa...Hasan Doğan, Muhsin Yazıcıoğlu parkları.Bizim gibi “cezalandırılan” bir belediye sınırlarındaysanız kıymetini anlarsınız. Bahçelievler Belediyesi’ne helal olsun, diğerlerine örnek olsun.  </TEXT>
</DOC>
