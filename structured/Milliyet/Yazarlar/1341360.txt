<DOC>
<DOCNO> 1341360 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fc72db1/l/0l0smilliyet0n0btr0cruh0eburada0ebilgi0eorada0e0ccem0edizdar0cspor0cyazardetay0c190b110b20a10a0c13158550cdefault0bhtm/story01.htm </URL>
<DATE> 2010/11/19 </DATE>
<TIME> 03:20:59.0 </TIME>
<AUTHOR>  </AUTHOR>
<HEADLINE>
ruh burada bilgi ���orada���
</HEADLINE>
<TEXT>Sıklıkla tarz değiştirmenin en büyük tehlikesi, ‘birikim’ oluşmasını engelleyerek ‘geleneğin’ güçlenmesine izin vermemesidir.İyi futbolun akıl, yetenek, bilgi ve ‘gelenek’ten oluştuğunu bilmeyen yoktur. Malum, ülkemizde çoğunluk oyunu sonuç üzerinden değerlendirmeye alıştırılmıştır. Bunun formülü de bellidir; “Yenince şahane yenilince kepaze...”Hollanda ile oynanan hazırlık maçında milli takımın özellikle golü yedikten sonra ortaya koyduğu ‘ruh’, kanımca memleketin hakikatidir. Bu can havliyle saldırma haline bir tür ‘Fatih Terim kalkışması’ da diyebiliriz...Oyun şuurunu terk edip, enerjiyi son damlasına kadar kullanarak rakibi ablukaya bağlı karambolle berhava etme üzerine kurulu bu ‘kaotik futbol’, ne yazık ki bu kez muradına eremedi. Yine de üç aşağı beş yukarı herkesi ‘gelecek’ için umutlandırdı. Çünkü ‘çocuklar’ yeniydi, hevesliydi...Ancak özellikle 60. dakikadan sonra ortaya konan ‘diriliş’, o büyük eksikliği bir kez daha gösterdi; futbol süratli ama sakince ve ‘kontrol sende’ oynandığında süreklilik arz edip, sonuç veriyor.Ne yazık ki, ‘vatan, millet, Sakarya’ her zaman iş yapmıyor. Yapmadığı için de “Bir turnuvada var, iki turnuvada yok” tarzı mehteran yürüyüşüne dönüyor mesele.Oysa ‘ruh’ ile ‘aklı’ birleştirmeye çoğunlukla ramak kalıyor. Fakat gerek memleket toprağının verimiyle ilgili sorunlar, gerek ‘imha ediciliği’ eleştiri sananların kitlesel büyüklüğü bu terkibin mümkün kılınmasını engelliyor.Hollanda’yı da izledik... Süratli, sakin ve inatçıydılar. Ne yaptıklarını göstere göstere oynuyorlardı. ‘Batı hayranlığı’ demeyin buna daha çok akla, şuura duyulan saygının ifadesi bu sözler.Geçen maçlar için Guus Hiddink’i topa tutanlar muhtemelen değişen kadronun kendi eleştirileri sonucu olduğunu iddia edip yine şişineceklerdir. Burası Türkiye, şaşacak bir şey yok. Hollanda’yı izlerken acaba kaçımız Hiddink’ten ne çok şey öğrenebileceğimizi düşündü, bilemiyorum... Rahatlıkla becerdiğimiz tarz ile ‘yeni bilgi’yi buluşturmaya bir kez daha ramak kaldı. Araya güçlü çapaklar girmezse yine bir umut belirdi ufukta. Bakalım heba etmek için yine kimler çaba gösterecek? Hazırlanın! ‘Süper yıldız’lar gelecek!Ara transfer sezonu yaklaşıyor. Hazırlanın yine, “Falanca gidiyor filanca geliyor” iddiaları kaplayacak ortalığı. Muhtemelen Fener’in yarısı gönderilecek, Beşiktaş’ta yabancı kalmayacak, Galatasaray baştan ayağa ‘yenilenecek.’ Dersiniz ki, futbolcuların hayatları yöneticinin iki dudağı arasında.Taraftar da alttan alta yeni gelenle birlikte takımın şaha kalkacağı inancıyla bir sonraki sabaha daha mutlu uyanacak!Ama öyle bir ülke ki burası sondan iki maçı iyi oynarsan yırttın! Kimsenin aklında senle ilgili olumsuz bir şey kalmıyor... Hadi diyelim birileri gitti... Sonra... Quaresma oynayacak Beşiktaş kaybedecek, Misimoviç ortalayacak Galatasaray yenilecek, Niang vuracak Fenerbahçeli üzülecek...İnanmak istemiyoruz ama futbol tam da böyle bir oyun. Hayatımız gibi; sevincimiz kadar kederimiz de olacak, belki daha fazla olacak. Kazancımız kadar kaybımız, eğlencemiz kadar hüznümüz... Futbol bizi daha bir sürü şeyle birlikte hayatın zulmüne, kederine, acısına karşı daha dirençli kılacak. Bizi yarınlara hazırlayacak... Koş baba koş da nereye kadar?İşlerin kötü gittiği anlarda memleket evladının büyük hasletlerinden biri ‘arkadaşına sallamaktır.’ Beşiktaş peş peşe puan kaybettiği haftalarda İbrahim Üzülmez, Fenerbahçe kaybettiğinde Volkan Demirel ağız birliği etmişçesine “Takımda yeterince koşmayanlar var” dediler... Hoş mu sizce?Biri kalkıp Volkan’a “Yediğin o hatalı goller yüzünden kaç sene kıl payı şampiyonluk kaçtı” diye hatırlatsa...Ya da Üzülmez’e, “Sen o kadar koşuyorsun da yıllık isabetli gol ortalaman ikiyi geçmiyor. Bari geride dur da gol yemeyelim” dese... İkisi de doğru olmaz değil mi? Futbol da hayat gibi, ‘iyi takım’la oynanır. İyi takımın yoksa istediğin kadar koş, boşa terlersin... İkisi de atamıyorsa sorun nerede!Maç hazırlık maçı... Yani ‘deneysel’ bir anlam içeriyor. Değişik varyasyonlar deneme şansı tanıyor hocaya. O da Umut Bulut’la Colin Kazım’ı değiştiriyor.‘Beğenmeme ordusu’nun neferleri hemen çekiyor kılıcı... Deniyor ki; “Üst üste iki pozisyon bulan Umut’un yerine aylardır gol atamayan Kazım’ı alması...”“Hocadan fazla hoca” olmaya meraklı insan çok bu ülkede. Umut aynı maçta iki kaçırdığının ardına üç daha kaçırsa bu kez “Golü bilmeyen adamın ne işi var o kadar dakika sahada” denecekti emin olun.Bir de ‘gol atamayan Kazım’ tanımlaması ile ‘iki pozisyon üst üste girip de gol atamayan Umut’ tanımlaması arasında bir çelişki yok mu sizce?Belki yanılıyorum ama bunların hepsi ‘Hiddink’ten inatla bir şey öğrenmeme cephesi’nin işaret atışları gibi sanki... Guti geldi ve tavana ‘tıpadı’Futbol hakikaten neşeli bir oyun. Yılların Mustafa Denizli’si Kasımpaşa maçının uzatmasında Guti’nin kullandığı penaltıyı kaleci Tolga çıkarınca, “Sol ayaklı penaltıcılar kalecinin sağına penaltı atmakta zorlanırlar. Hele ki, bir de boyları uzunsa” mealinden sözler etmişti. Oysa bence orada ‘kaçırana’ değil, ‘kurtarana’ bakılmalıydı...Bir hafta sonra Gençlerbirliği maçı... Yine penaltı ve topun başında yine ‘sol ayaklı’ Guti... Ancak bu kez, mahalle abilerinin tabiriyle söylersek, topu tavana ‘tıpalıyor.’ Gençlerbirliği kalecisi Serdar ise ters köşeye yatıyor. Bence bu örnekte de ‘yiyene’ değil ‘atana’ bakmak gerekiyor. Bakış açısı farkı işte!</TEXT>
</DOC>
