<DOC>
<DOCNO> 1321048 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f40ab1e/l/0l0smilliyet0n0btr0cchp0ede0ebulent0eecevit0ei0eanma0etoreni0cfikret0ebila0csiyaset0cyazardetay0c0a20b110b20a10a0c130a89680cdefault0bhtm/story01.htm </URL>
<DATE> 2010/11/02 </DATE>
<TIME> 17:26:46.0 </TIME>
<AUTHOR>  </AUTHOR>
<HEADLINE>
chp���de b��lent ecevit���i anma t��reni
</HEADLINE>
<TEXT>CHP, 12 Eylül’den sonra yolları ayrılan Bülent Ecevit için ölümünün dördüncü yıldönümü olan 5 Kasım günü büyük bir anma töreni düzenleyecek.CHP, Bülent Ecevit’i “3. Genel Başkan” olarak anacak. CHP Genel Merkezi’nde düzenlenecek panelde Ecevit’ten anılar aktarılacak; liderliği, siyasi kişiliği anlatılacak.Rahşan Ecevit de katılacakCHP’nin anma törenine Rahşan Ecevit de katılacak. Bülent Ecevit’i anmak için etkinlik düzenleyen CHP, panele Rahşan Ecevit’i de davet etti. Rahşan Hanım da daveti kabul etti. 5 Kasım Cuma günü, yıllar sonra Rahşan Ecevit, CHP Genel Merkezi’nde olacak.Rahşan Hanım, CHP Genel Başkanlığı’na Kemal Kılıçdaroğlu’nun seçilmesinden sonra CHP ile barışmış ve Kılıçdaroğlu’nu desteklediğini açıklamıştı.Tüzük tartışmalarıYargıtay Cumhuriyet Başsavcılığı’nın uyardığı CHP’de, yeni tüzüğün yürürlüğe girmesiyle ilgili tartışmalar, dün yapılan Merkez Yürütme Kurulu (MYK) toplantısının ana konusuydu.Yeni tüzük, CHP’nin yönetim biçimini değiştiriyor. Güçlü genel sekreterlikten vazgeçilmesi öngörülüyor. Yeni yapıda görev alacak 13 genel başkan yardımcısıyla, bir çeşit “gölge kabine” öngörülüyor.Genel Sekreter Önder Sav’ın, bu yönetim biçimine karşı olduğu için tüzüğün yürürlüğe girmesini Kılıçdaroğlu’nun seçildiği kurultayda ertelettiği, ancak Yargıtay Başsavcılığı’nın uyarısı nedeniyle yeni bir formül aradığı yönünde haberler kulislere yansımıştı.Keza yeni tüzükle birlikte Sav’ın örgütten sorumlu genel başkan yardımcısı olacağı, ancak buna sıcak bakmadığı yönünde de kulis haberleri vardı.Sav’ın, bu tür haberleri spekülasyon olarak nitelediği ve bu tür haberlerle ilgilenmediğini söylediği, gelen haberler arasında.Kılıçdaroğlu yeni tüzükten yanaCHP’nin dünkü MYK toplantısında Genel Başkan Kemal Kılıçdaroğlu’nun yeni tüzüğün yürürlüğe sokulmasından yana tutum aldığı haberleri geldi. Kılıçdaroğlu’nun, “13+1 formülünü uygulayacağı” belirtiliyor. Buna göre CHP lideri, 14 kişilik yeni bir MYK seçecek. Üyelerden biri genel sekreter, 13’ü ise genel başkan yardımcısı olarak görev yapacak.Okay: “Güçsüzlük yok”Genel Sekreter Önder Sav’ın bu görevde mi kalacağı, yoksa 13 genel başkan yardımcısından biri mi olacağı merak konusu. Sav, genel sekreter olarak örgüte hâkim isim.Sav’ın genel sekreter olarak kalması halinde yetkileri ve etkinliğinin azalacağı yönünde tartışmalar da var.CHP Genel Başkan Yardımcısı Hakkı Suha Okay ise bu yorumlara katılmıyor. Okay, bu yöndeki sorumu yanıtlarken şu bilgileri verdi:“Yeni tüzükte de genel sekreterlik güçsüz hale gelmiyor. Örgüt sözcüğü geçmese de genel sekreter örgütten sorumlu kuşkusuz. Ayrıca bütçenin kullanılması konusunda da genel sekreterin yetkileri devam ediyor. Bu itibarla yeni yönetim biçiminde genel sekreterliğin güçsüzleşeceği yorumları doğru değil.”PM karar verecekOkay, en yetkili organ olarak kesin kararları, Parti Meclisi’nin (PM) vereceğini de anımsatarak şöyle devam etti:“Parti Meclisi konuyu görüşecek ve karara bağlayacak. Parti Meclisi her türlü kararı verebilir. Her türlü seçeneği değerlendirir. Tüzük kurultayına da karar verebilir, aynen uygulamaya da karar verebilir, tüzük değişikliğine gidilmesi yönünde de karar verebilir.”</TEXT>
</DOC>
