<DOC>
<DOCNO> 1336666 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fa4363f/l/0l0smilliyet0n0btr0cparti0eici0edemokrasi0ehareketi0e0cengin0eonen0cege0cyazardetay0c150b110b20a10a0c13144890cdefault0bhtm/story01.htm </URL>
<DATE> 2010/11/15 </DATE>
<TIME> 03:19:44.0 </TIME>
<AUTHOR>  </AUTHOR>
<HEADLINE>
parti i��i demokrasi hareketi...
</HEADLINE>
<TEXT>ÇOK partili hayatımızın en önemli sorunlarından birini parti içi demokrasi ile ilgili sıkıntılar oluşturmaktadır. Onun için giderek parti içi demokrasiden çok lider sultasından söz eder olduk. Yine onun için parti içi ilişkilerde onur, gurur ve tutarlılık çoktan terkedilmiş ve yerini yalakalık ve korkuya dayanan ilişkiler almıştı.CHP Genel Başkanı Kemal Kılıçdaroğlu’nun ülkede ve partide demokrasi vaadinden cesaret alan bir grup partili İzmir’de ön seçim talebi için imza kampanyası sürdürüyorlar. Eskiden böyle bir kampanya yürütmek zordu. Partililerden pek ilgi görmezdi. Şimdi destek görebilir. Ancak daha önce de yazdığımız gibi, parti içi demokrasiyi ön seçime indirmenin doğru olmadığını tekrar hatırlatalım. Nasıl ki, seçim tek başına demokrasinin tanımı olamaz ise, ön seçim de parti içi demokrasinin tek ölçüsü olamaz. Seçimler demokrasinin en önemli araçlarından sadece biridir. Ama sadece seçime dayanan bir demokrasi basit bir temsili demokrasi olur. Oysaki temsili demokrasiye katılımcılık eşlik edecekse, o zaman seçim dışında da yurttaşların, partililerin sözleri ve karar alma sürecine katkıları devam edecektir.Ön seçim, atamaya göre daha demokratik bir sistemdir. Buna şüphe yok. Ama parti üye yapıları ve delege sistemi göz önüne alındığında, ön seçimin çok da demokratik olmayabileceği, bazı zafiyetleri içerebileceği de bir gerçek.Onun için, eskiden CHP’de ve SHP’de yapılan ön seçim uygulamalarını örnek gösterip bir model ortaya koyarak, demokratik sonuçlar alınamayabilir. Çünkü yetmişli ve seksenli yıllardaki parti ve üye yapıları ile bugünküler arasında büyük farklar oluştu. Eskisi gibi partililerin her köyde, kasabada, mahallede gönüllü ve duygusal/ideolojik bağlarla partilerine bağlı olan kitleler artık neredeyse yok. Onların yerini artık, ağırlıklı olarak bireysel ve grupsal beklentilerle siyaset yapan profesyoneller aldı.CHP tabanının uzun süredir demokrasiye susadığı, parti içi demokrasi ve hukuk eksikliğinden muztarip olduğu malum. Onun için aday belirleme yöntemini değiştirmesi gerekir. Ama bu yöntem sadece ön seçimle sınırlı olmamalıdır. Demokrasiyi kendi zafiyetlerinden korumak için ayrıca önlemler alınmalı. Üye ve delege yapısını daha sağlıklı hale getirmek bu önlemelerin en önceliklilerinden biri kuşkusuz. Ama başka bazı ölçüler de olmalı. Parti içi çalışmalara katılma ve ön seçim önceleri adaylara eşit şans tanıma ve bazı mülakatlar bunlar arasında sayılabilir. İyi bayramlar...</TEXT>
</DOC>
