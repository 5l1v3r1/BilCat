<DOC>
<DOCNO> 1318974 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f388a77/l/0l0smilliyet0n0btr0ctopluma0eyarari0eolmayan0ebencil0esirketler0edonemi0ekapaniyor0cfatos0ekarahasan0cekonomi0cyazardetay0c0a10b110b20a10a0c130a85260cdefault0bhtm/story01.htm </URL>
<DATE> 2010/11/01 </DATE>
<TIME> 03:29:58.0 </TIME>
<AUTHOR>  </AUTHOR>
<HEADLINE>
topluma yarar�� olmayan bencil ��irketler d��nemi kapan��yor
</HEADLINE>
<TEXT>28 Ekim’de AB’nin başkenti Brüksel’de düzenlenen CSR Europe İşletme 2020 toplantısında, 400’ü aşkın katılımcı yer aldı. Dünyanın dört bir yanından gelen şirketler, içinde bulundukları topluma yarar sağlayan kurumsal sosyal sorumluluk projelerini tanıttılar. Ülkemizi temsil eden “Bilim İlaç Toplum Gönülleri Platformu” başta CSR Europe Başkanı Etienne Davignon olmak üzere, toplantıya katılan iş dünyasının temsilcilerine çalışmaları hakkında bilgi verdiler.Brüksel’in Fuar Merkezi “Expo”da yapılan “CSR Europe Management 2020” ye Unilever, Nestle, Intel, Microsoft, Coca-Cola gibi büyük şirketlerin yanısıra, eski Doğu Bloku ülkelerinden gelen küçük yerel kuruluşlar da katılmıştı. Büyük bütçeli küresel projelere olduğu kadar, kısıtlı bütçelerle çalışan şirketlere de temsil imkânı sağlanmıştı. Tüm projeleri birlikte görmenin çok zenginleştirici bir deneyim olduğunu söylemem gerek. Ortaya çıkan yeni resim iş dünyasının geri dönülmez bir yola girdiğini açıkça ortaya koyuyor. Bundan böyle, “hep ben, hep ben” diyen, kârları ve büyüklüğüyle hava atan şirketlerin yaşama şansı olmayacak. Görünen o ki, insanlar, kibirli ve bencil şirketleri değil, içinde yaşadığı topluma katkıda bulunan, çevreye ve geleceğe sahip çıkan, yüreği olan şirketleri seçecekler. Bilim İlaç Toplum Gönüllüleri 17 bin çocuk ve gence ışık oldu2005’de Bilim İlaç yönetimi, çalışanlarına, zaman, emek ve tecrübelerini, ihtiyacı olan kişilerle paylaşabilmelerine zemin sağlayan bir platform yarattı. Dileyenler mesai saatleri içinde her hafta 2 saatlerini toplum yararına projelere ayırabilecekti. Bilim çalışanları “Toplum Gönüllüleri” isimli projeye öyle gönül verdi ki, 5 yıl içinde Türkiye’nin 11 ilinde, 20 ekip oluştu. 8 farklı proje kapsamında 153 faaliyet gerçekleşti. 17.000’den fazla çocuk ve gence destek eli uzandı. Projelerde, engelli çocukların sosyal hayata daha yoğun katılımını sağlamaya çalışanlar oldu. İlköğretim okullarında kitap okuma, diş bakımı alışkanlığı kazandırma, tiyatro yoluyla kişisel gelişime katkıda bulunma, bilimsel çalışmaya yönlendirme, doğa sevgisi aşılama, türü projeler yapıldı. Üniversiteli gençlerin kariyer gelişimlerine katkı sağlamak için, çeşitli okullarda 3-4 gün süren eğitim organizasyonları düzenlendi. Projelere aileler ve yakın çevre desteğü yüksek olduğu için, Bilim İlaç Toplum Gönüllüleri, her projeden yüksek verim aldı. Bu da onları Brüksel’e taşıyan başarıyı getirdi.IBM Avrupa Başkanı: Şirketler yeni çözümler bulmak zorundaCSR İşletme 2020’nin açılış konuşmacılarından birisi, IBM Avrupa Bşk. Harry van Dorenmalen’dı. “Dünya 2020’de çok farklı olacak” diyen Doranmalen, küresel pazarların, nüfustaki değişimin, doğal kaynakların azalmasının ve teknolojideki gelişmenin şirketleri yeni çözümler bulmaya zorlayacağını hatırlattı. Bunun bir fırsat olduğunu, şirketler ve hükümetler birlikte çalışırlarsa sürdürülebilir bir gelecek yaratılabileceğini vurguladı. Gazeteciler twitter sayfasına reklam alabilir mi?Bu soruyu Cengiz Semercioğlu, Kelebek’teki yazısında sormuş. Holywood ünlülerinin Twitter’da izleyicilerine reklam mesajları gönderdiklerini, bunu açıkça yazdıklarını ve karşılığında para kazandıklarını eklemiş. Kendisi de bu işe başlayacağını ve geliri hayır kurumuna bağışlayacağını eklemiş.Twitter’ı diğer mecralardan ayıran özelliği samimiyeti. Arkadaşlarla sohbet tadında kısa yazışmalar olması. Geleneneksel reklamcılığın, önceden hazırlanmış reklam mesajlarının uygun olmadığı bir zemin. Sosyal mecranın tek sermayesi “provasız, doğal” yaşanması. İşin içine pazarlama girince tadı kaçar. Reklamverenin parası hayır kurumuna gitse bile, izlenenin doğallığı yok olur. Reklam mesajı veren bir gazetecininse muhtemelen güveneni, seveni azalır.TTNET Mobil’den hızlı çıkışTTNET, sahip olduğu dev müşteri tabanına, bu ay sonu itibarıyla cep telefonu hizmeti sunmaya başladı. Kampanyanın lansmanını da “hesaplı fiyat” temelinde yaptı. Görünen o ki, önümüzdeki günlerde tarifeler, indirimler, özel koşullar sunacak, rakipleri zorlayacak. Sahip olduğu dev müşteri tabanı düşünülecek olursa, TTNET mobil’in kısa sürede büyük rakamlara ulaşması bir sürpriz olmayacağa benziyor.</TEXT>
</DOC>
