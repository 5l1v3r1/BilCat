<DOC>
<DOCNO> 1342782 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fcf1d09/l/0l0smilliyet0n0btr0cbayram0ebitti0eama0esorunlar0eaynen0eduruyor0e0cabbas0eguclu0cturkiye0cyazardetay0c20a0b110b20a10a0c13160a580cdefault0bhtm/story01.htm </URL>
<DATE> 2010/11/20 </DATE>
<TIME> 03:22:04.0 </TIME>
<AUTHOR>  </AUTHOR>
<HEADLINE>
bayram bitti ama sorunlar aynen duruyor?
</HEADLINE>
<TEXT>Bayram bitti. 9 günlük tatili de bitmek üzere. Ve yarından sonra yine koşuşturma başlayacak...Başkalarını bilmem ama atama bekleyen yüz binlerce öğretmen, ne bayram yapabildi ne de tatil...Heyecandan gözlerine uyku girmedi. Tatilin bir an önce bitip bir an önce atamaların yapılmasını bekliyorlar. Hemen her gün bıkmadan usanmadan, önce Ankara’ya sonra da medyaya yazdıkları binlerce mailden bunu çok net görebiliyoruz.Peki, önümüzdeki hafta içerisinde, öğretmenlik hayali ile yanıp tutuşan bu gençlerimize gecikmeli bir bayram coşkusu yaşatabilecek gelişmeler olabilir mi?Evet demek çok zor.Ama tam tersi de olabilir. Çünkü 24 Kasım Öğretmenler Günü’ne sayılı günler kaldı ve Bakan Çubukçu bu konuda bir jest yapmak istiyor olabilir.Sözleşmelilere kadroÖğretmenler Günü’nde öğretmenleri sevindirmek gerekir ama nasıl? İşte birkaç öneri:Hatırlanacağı gibi başta Başbakan Erdoğan, Genel Başkan Yardımcısı Hüseyin Çelik, Bakan Çubukçu ve daha pek çok Ak Partili, sözleşmeli öğretmenlerin en kısa zamanda kadroya geçirilecekleri sözü vermişti. Hem de yıllardır. En son gelinen nokta, araya referandum girmeseydi, TBMM yaz tatiline girmeden önce ilgili kanunun çıkacağı yönündeydi. Ama olmadı. Yeni yasama dönemine bırakıldı ve işte Meclis açıldı.Şimdi sözleşmeli öğretmenlere verilen sözü yerine getirmenin tam zamanı. İster Bakan Çubukçu’nun dediği gibi üç yıl içinde aşamalı olsun, isterse Maliye Bakanı Şimşek’in “Bizim için hiç sorun değil 70 binine birden kadro verebiliriz, yeter ki diğer kurumlar da ayağa kalkmasın” dediği gibi. Ama artık bu konuda bir şeyler yapılsın. Yoksa bir öğretmenler günü daha boşa harcanmış olur!..KPSS çilesi Milyonlarca gencin yaşamı, kopyacılar yüzünden altüst oldu. Önemli bir kısmı da öğretmen. Tam da kuralar çekilecekken atamalar iptal oldu. Yeni sınav yapıldı, yeni puanlar geldi. Ama kafalar karmakarışık.İptal edilen sınavın yerine yapılan ikinci sınava, 60 bin aday girmedi. Bu yüzden de ortalama ve standart sapmalar değişti ve yeni puanlarda şaşkınlık yaratan anormallikler oluştu.Bir önceki sınava göre 25, 30 net daha fazla yapan adayların puanları fırlayacağına azaldı.Daha da komiği, KPSS’nin iki yıl geçerli olması nedeniyle, çok daha az net çıkartan adaylar atanacak, yüksek başarı elde edenler atanamayacak!Ve kaosa yol açan asıl gelişme ise, aynı gün içinde yapılan Eğitim Bilimleri Sınavı iptal edilirken, Genel Kültür ve Genel Yetenek Sınavı’nın iptal edilmemesi ve yeni puanların hesaplanmasında onların da kullanılması!..Adaylar bu konuda tam bir dert küpü. Ellerinde puan kartları, kendilerini aydınlatacak kurum ve yetkili arıyorlar. Ama nafile.Ne ÖSYM ne YÖK ne de MEB kendileri ile zerre kadar ilgilenmiyor.10 yeni kadro 10 bin yeni kadrodan, öteden beri sözü ediliyor. İşte şimdi tam zamanı. 24 Kasım Öğretmenler Günü için çok iyi bir armağan olabilir. En azından yaralardan bir bölümü sarılmış olur. Eskiden günah keçisi olarak hep Maliye gösteriliyordu. Oysa onlar bile artık olaya daha farklı pencereden bakıyor. Başkaları da bakmalı...Bakan Çubukçu, biraz asılsa, sanki arkası gelecek. Ve bunu da yapmalı. Ve sanıyorum yapacak da... Çünkü o da bu konuda fazlasıyla samimi ve gayretli...Yaş sınırı ve askerlikErtelenen atama dönemi nedeniyle yaş haddini dolduran ya da askerliği gelen binlerce öğretmen adayı var. MEB neden hâlâ bu konuda bir açıklama yapmıyor?Muhtemelen, adaylar lehine karar alacaklardır ama çektikleri eziyet yeter.Bu konuda, başvurular başlamadan önce mutlaka bir açıklama yapılmalıdır...Özetin özeti: Öğretmenleri sevindirmek o kadar zor mu? Kesinlikle hayır. Ama nedense hep zora koşuluyor... </TEXT>
</DOC>
