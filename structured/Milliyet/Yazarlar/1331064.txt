<DOC>
<DOCNO> 1331064 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f6f1957/l/0l0smilliyet0n0btr0csimdi0etam0ezamani0cengin0eonen0cege0cyazardetay0c0a80b110b20a10a0c13114760cdefault0bhtm/story01.htm </URL>
<DATE> 2010/11/08 </DATE>
<TIME> 11:15:44.0 </TIME>
<AUTHOR>  </AUTHOR>
<HEADLINE>
��imdi tam zaman��
</HEADLINE>
<TEXT>CHP’deki her değişim hamlesinin toplumda ne kadar heyecan yarattığının farkında mısınız? Demek ki, bu yönde birikmiş bir beklenti var. İyi de yönetse kötü de yönetse bir iktidarın alternatifsizliğinin yarattığı bunaltı ve karamsarlık için küçük de olsa bir umut ışığına ihtiyaç var. Bu eski CHP ile, daha doğrusu eski anlayışla yönetilen CHP ile sağlanamıyordu. Yeni CHP fikri, yeni bir anlayış şeklinde tanımlanınca korkuya ve endişeye değil, umuda dayanan bir siyaset yapma ufku açılabilir. Onun için hem CHP hem de demokrasimiz açısından bu yenileşme çok olumlu sonuçlara gebe.Kamuoyu desteği ve CHP genel başkanının verdiği mesajlar yenilenme ve değişim için oldukça elverişli bir ortam görüntüsü veriyor. Onun için şimdi tam zamanı.Devlet referanslı partiden halka dayanan partiye dönüşmek için tam zamanı.Geçmişe referanslı siyaset yerine geleceğe dönük çözüm önerileri üreten siyaset yapmanın tam zamanı.Rejim kaygısı ile beslenen statükocu anlayıştan kurtulup, reformcu ve değişime açık bir çizgi izlemenin tam zamanı.Koltuğa yakın ama halka mesafeli kadrolardan büyük ölçüde kurtulmanın tam zamanı.Parti içinde küçümsenmeyecek düzeyde etkili olan yarı mafyamsı örgütlenmelerin dağıtılıp, samimi duygu ve arzularla siyaset yapan kadroları etkili kılmanın tam zamanı.Nutuk ve hamasete dayalı milliyetçi söylemler yerine Türkiye’yi bir çoğulculuk anlayışı içinde kucaklamak için sosyal demokrat politikalara kafa yormanın tam zamanı.Genel merkezle ağa -yanaşma ilişkisine dayanan siyasi ilerleme yöntemine son verip, parti içinde demokrasi ve liyakati öne çıkarmanın tam zamanı.Hemşericilik ve cemaatçilik gibi muasır medeniyet ilkelerine uymayan siyasal kadrolaşma yerine modern ve bireysel başarıya dayanan siyaset kültürünü yerleştirmek için net mesajlar vermenin tam zamanı.Aşırı derecede profesyonelleşmiş ama siyasi niteliği oldukça düşük kadrolaşma yerine çıtayı yükseltmenin tam zamanı.Bir süredir adeta unutulmuş olan sol değerleri, çağa uygun şekilde tekrar gündeme getirmenin tam zamanı.Kıyı şehirlerinin ve orta sınıfların değil, aynı zamanda yoksulların, köylülerin, Kürtlerin de partisi olmak yani Türkiye partisi olmak için gece gündüz çalışmanın tam zamanı. </TEXT>
</DOC>
