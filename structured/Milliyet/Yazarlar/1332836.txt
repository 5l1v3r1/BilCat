<DOC>
<DOCNO> 1332836 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/f7fb847/l/0L0Smilliyet0N0Btr0Cdayanismasiz0Emedya0Cnail0Egureli0Cguncel0Cyazardetay0C10A0B110B20A10A0C13123680Cdefault0Bhtm/story01.htm </URL>
<DATE> 2010/11/10 </DATE>
<TIME> 13:17:08.0 </TIME>
<AUTHOR>  </AUTHOR>
<HEADLINE>
Dayanışmasız medya
</HEADLINE>
<TEXT>1-  ’nda cumartesi günü “” üzerine bir panel yapıldı. Gazeteci Okay Gönensin, ifade özgürlüğü önündeki engelleri etraflıca anlattı, engellerden birinin de basında dayanışma bilincinin yokluğu olduğunu söyledi, çeşitli örnekler verdi. Öteki konuşmacılar   (TGC) Başkanı , Türkiye Yayıncılar Birliği Genel Sekreteri Metin Celal ve gazeteci  de dayanışmanın önemini vurguladılar.
2-  Gazeteciler Federasyonu’nun(EFJ) belirlediği “Gazetecilik İçin Ayağa Kalk” günü nedeniyle 5 Kasım’da, 23 meslek örgütü  Güven Park’ta bir bildiri okudu. Ertesi gün Şükran Soner, bu eylemin medyada yer almayışını eleştirdiği yazısında dedi ki:
“Biz söküğünü dikemeyen terziden farklı olarak sadece kendimize zarar vermekle kalmıyoruz. Biz gazetecilik mesleğini, gazetecinin özgürlüğünü savunamadığımızda, bu ülkede yaşayan milyonların en yaşamsal insan haklarını savunamamalarında tetikçi rolünü oynamış oluyoruz.”
3-  Basın Senatosu Başkanlık Divanı olarak, 3 Kasım’da yaptığımız basın açıklamasında: “Araştırmacı gazetecilerin özgürce görev yapmalarının adeta bir kampanya halinde engellenmeye çalışıldığını” belirterek şöyle dedik:
“Ne yazık ki, birbirini ihbar eden, meslektaşlarına ağır suçlamalar yöneltenlere rastlanıyor. Bu bunalım ortamında, özgür basın sindirilmek ve hatta çökertilmek tehlikesiyle karşı karşıyadır. İktidarın ve bazı egemen çevrelerin tek sesli basın istedikleri anlaşılmaktadır.”
 olayına da kuramsal olarak şöyle değindik:
“Yargı yoluyla çözülmesi mümkün olacak sorunlar, hukuk bir yana bırakılarak, bir yok etme kampanyasına dönüştürülmektedir. Basına her vesileyle gözdağı verilmekte, insaf ve vicdan ötesi her türlü baskılarla basını, muhalefeti sindirme kampanyası uygulanmaktadır.”
Bu açıklama da öteki iki eylem gibi, Cumhuriyet ve Evrensel dışındaki gazetelerde yer almadı. Okay Gönensin’e katılmak ve okurlarımızla paylaşmak istedik.

Bir kitap
Uluslararası Nasrettin Hoca Gülmece Öyküsü Ödülü’nün sahibi Nurettin İğci’nin yeni kitabında güncel olayları gırgırlayan 27 öykü yer alıyor. Öfkenizi bastırmaya bire bir. (Bağırsaklar Ferman Dinlemez, Bu Yayınevi, tel: 0532 694 27 87) 

Bir şiir
Murathan Mungan diyor ki:
“Hangi dağın/ konuşmaya ihtiyacı vardır/ susmaktan yapılmış kendini” (Gelecek, Metis Yayınları, 2010)
Emlak TipiİlMarkaModelİlİlçeİlİlçe© Copyright 2010 Milliyet
Kampanya Sözleşmesi          Milliyet Birinci Sayfa</TEXT>
</DOC>
