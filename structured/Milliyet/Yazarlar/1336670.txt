<DOC>
<DOCNO> 1336670 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fa4363b/l/0l0smilliyet0n0btr0c0emavi0emarmara0edan0eonce0esakarya0evardi0e0chasan0epulur0cyasam0cyazardetay0c150b110b20a10a0c131450a70cdefault0bhtm/story01.htm </URL>
<DATE> 2010/11/15 </DATE>
<TIME> 03:19:49.0 </TIME>
<AUTHOR>  </AUTHOR>
<HEADLINE>
���mavi marmara���dan ��nce ���sakarya��� vard��...
</HEADLINE>
<TEXT>Bugün kime sorsanız “Mavi Marmara”yı hatırlar.    İsrail’in Gazze’de uyguladığı ablukaya insani yardım, ilaç, yiyecek, içecek götüren gemi yolda durdurulmuş, gemiye atlayan İsrail askerleri 9 Türkü öldürmüşler, önce gemiye el koyup içindekileri enterne etmişler, baskılar üzerine gemiyi serbest bırakmışlardır, bizim Dışişlerinin bütün isteğine rağmen hala özür dilememişlerdir.İşte bu olayın bir benzeri 1939, İkinci Cihan Savaşı başlamadan önce yaşanmıştır.Gemi Türk gemisidir, “Sakarya” içinde “kaçak Yahudiler ” vardır, o tarihte 1939-1940 Filistin’de egemen olan İngilizler gemiye el koymuşlardır.* * *“Kaçak Yahudiler” ne demektir?Hitler’den ve Nazilerden kaçan Yahudiler demektir.Bilal N. Şimşir  onları şöyle anlatır:“Avrupa Yahudi’ye kapalı, Amerika kapalı. Yahudi hepten köşeye sıkışmış. Filistin’e göç, Yahudi için ölüm kalım meselesi, hayat memat meselesi olmuş. Filistin’e göç, zavallı Yahudi için tek seçenek. Yahudinin başka seçeneği kalmamış. Ya ölecek, ya göç edecek! Göç, hayatta kalma seçeneği. Avrupalı Yahudi, canını Filistin’e atabilmek için elinde avucunda ne kaldıysa hepsi kaçakçının eline döküyor. Kaçakçılık, kazançlı iş.  Dünya Savaşı yaklaşırken Filistin’e göçmen kaçakçılığı bölgeyi sarmış.”* * *İngilizler, Ankara’yı uyarır:“Sakarya gemisinde Yahudiler vardır, Filistin’e göç edeceklerdir, Türk hükümeti kaptanı uyarılsın., Yahudileri taşımaktan vazgeçin.”Kaptan uyarılır, Ulaştırma Bakanı Ali Çetinkaya, her şeyi yapmış, “Sakarya” dahil, bütün Türk gemilerine “Filistin’e gidecek kaçak Yahudileri almayın”  demiştir ama dinleyen kim?Ulaştırma Bakanının yazısı şöyle biter:“, (...) Emri vaki halini almış bu vaziyet karşısında yapılacak başka bir muamele kalmadığını saygılarımla arz ederim.”“Sakarya” 1000 kadar kaçak Yahudiyle yola çıkar.Şubat 1940’da Boğaz’ı geçer, İstikamet Hayfa limanıdır, ama gemi Çanakkale boğazını geçtikten sonra, Bozcaada önlerinde İngiliz donanması tarafından yakalanarak Hayfa’ya götürülür.* * *İngilizler, Yahudileri karaya çıkarıyorlar ama “Sakarya”  gemisinin kaptanı ve mürettebatı tutukluyorlar. Yahudiler, Filistin’e çıktılar ya, gerisi kolay, Ya Türk kaptan ve tayfalar?Görev yine Türkiye Dışişleri Bakanlığına düşer, bu defa hem gemiyi, hem mürettebatı kurtaracaklardır.Önce “Sakarya” sonra laf dinlemeyen kaptanı ve tayfaları kurtarılır.“Sakarya” vapuru ve mürettebatı 15 Şubat’tan 3 Mayıs 1940’a kadar tutuklu kaldıktan sonra bırakılır.* * *Bitti mi?Hiç biter mi?Bu defa geminin sahibi armatör Arslan Sadıkoğlu, Dışişleri Bakanlığına başvurarak, İngilizlerin kendisini zarara soktuklarını belirterek tazminat ister.Dışişleri Bakanlığı da olayı tekrar anlatır, “biz size kaçak Yahudileri almayın, dedik, dinlemediniz, yapılacak bir şey yok” diye kestirip atar.* * *Şimdi diyeceksiniz ki “Mavi Marmara” ile “Sakarya”nın ilgisi ne?İlgisi olmasa da benzerliği yok mu?İkisinin de baş oyuncuları Yahudiler.—————(x) Türk Yahudileri/2 Bilal N. Şimşir Bilgi Yayınevi</TEXT>
</DOC>
