<DOC>
<DOCNO> 1326252 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f5b51ed/l/0l0smilliyet0n0btr0ccok0esikintili0eoldu0ccemal0eersen0cspor0cyazardetay0c0a50b110b20a10a0c130a90a330cdefault0bhtm/story01.htm </URL>
<DATE> 2010/11/05 </DATE>
<TIME> 01:22:06.0 </TIME>
<AUTHOR>  </AUTHOR>
<HEADLINE>
��ok s��k��nt��l�� oldu
</HEADLINE>
<TEXT>Ligde önemli hedefleri olan bir takımın kağıt üzerinde favori göründüğü maçlarda böyle umarsız, dikkatsiz ve cömert olma lüksü yok. Trabzonspor benzer tabloyu önce Manisaspor karşısında, ardından geçen haftaki Gençlerbirliği maçının ilk yarısında yaşamıştı.Tıpkı dün akşamki Konyaspor sınavı gibi. Rakip konumu itibarıyla adeta can çekişiyor. Kadrosu yetersiz, sıkıntılı günler yaşıyor ve şiddetle moral puanına ihtiyacı var. Bunu elde edebilmek için ne yaptı Ziya Doğan’ın takımı? Çok adamla sahasında kalıp Trabzonspor’a boş alan bırakmamayı planladı. İleride Tazemeta gelişebilecek ani ataklar için nöbetçi kaldı. Dörtlü savunma bloğunun önünde Basem Abas ve Serkan Şahin, Umut ile Engin’in araya yapacağı koşuların önünü tıkadı.Trabzonspor’da bu işleri iyi yapan Colman’ın yokluğunda yük Selçuk’un üzerine kalınca çok adamla kalesini savunan ev sahibi takım Trabzonspor’a beklediği pozisyonları vermedi. Oyunu kanatlara da taşıyamayınca bordo-mavili ekibin şansı duran top organizasyonlarına kaldı. Lakin yediği golün de böyle bir pozisyondan gelmesi çok ilginçti. Umut’un beraberlik sayısı bu golün hemen akabinde olmasa Trabzonspor için her şey çok daha güçleşebilirdi.Duran top kurtardıİkinci yarıda skoru korumak yerine daha cesur, galibiyeti düşünen bir Konyaspor’a karşın, kilidi açacak hamleleri bir türlü beceremeyen bir Trabzonspor vardı sahada. Şenol Güneş’in Yattara hamlesi ise tam bir fiyasko oldu. Türk vatandaşlığına geçen Gineli oyuncu istediği boş alanları bulamayınca takımını adeta bir eksik oynattı. Bordo-mavili takım ısrarla göbekten rakip savunmayı aşmayı denedi. Ne Burak ne Umut yüzünü kaleye dönecek pozisyon buldu. Taa ki galibiyet golünün yine bir duran toptan gelmesine dek. Selçuk’un kullandığı köşe atışı aşina bir isim, Egemen’in kafasıyla buluşunca Konyaspor’un direnci kırıldı. Buna bir de Ziya Doğan’ın Emre Toraman’ı kenara alması eklenince bordo-mavililerin işi kolaylaştı. Çünkü oyun uzun süre sonra tam istediği şekle büründü. Burak takımını farka taşıyacak iki pozisyonda çok cömertti.Trabzonspor maçı kazandı ama çok sıkıntılı bir süreçten sonra. Rakibini ciddiye almadığın vakit bu tarz maçların yaşanması kaçınılmaz. Üçüncü ve son maçtan çıkarılacak dersler bordo-mavililerin zirve yolundaki kaderini belirleyeceği de hakeza!</TEXT>
</DOC>
