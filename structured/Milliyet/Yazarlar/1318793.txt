<DOC>
<DOCNO> 1318793 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f3861b0/l/0l0smilliyet0n0btr0cyabanci0egazetecilerin0egozuyle0eturkiye0cabbas0eguclu0cturkiye0cyazardetay0c0a10b110b20a10a0c130a73840cdefault0bhtm/story01.htm </URL>
<DATE> 2010/11/01 </DATE>
<TIME> 01:30:20.0 </TIME>
<AUTHOR>  </AUTHOR>
<HEADLINE>
yabanc�� gazetecilerin g��z��yle t��rkiye
</HEADLINE>
<TEXT>Bize, bu kez, dışardan bir gözle bakalım dedik ve Genç Bakış’a, Türkiye’de görev yapan yabancı gazetecileri konuk ettik.Gözlemleri farklıydı. Gelecekle ilgili beklentileri ise bizden daha olumluydu. AB’den Ergenekon’a, türbandan İsrail’le ilişkilere kadar çok farklı sorulara cevap verdiler.Bazen şaşırdılar, bazen de niye bu kadar abartıyorsunuz ki noktasına geldiler. İşte Haliç Üniversitesi’ndeki programdan bazı satır başları.David JUDSON - (ABD) -  Türkiye hem çok değişti hem de pek değişmedi. -  Bölgede medyanın merkezi artık İstanbul oldu. Moskova, Beyrut ve Atina, şimdi İstanbul’dan izleniyor. Eskiden tam tersiydi.-  Türkiye’de basına karşı çok ciddi baskılar var. Fakat hangi Avrupa kentinde 34 tane gazete var. Baskıyı eleştirirken mevcut çeşitliliği de ihmal etmemek gerek. -  Türkiye’nin Avrupa Birliği’ne girmesi konusunda ne Türkiye hazır ne de AB. Şu an iki taraf da çalışmalara ara verdi ama AB projesi hâlâ çok mantıklı.-  Avrupa’da tabii bir İslamofobi, bir göçmen istemiyoruz durumu var. Ama mesela İtalya bugünkü nüfus artış hızıyla 120 sene içerisinde yok olacak. Yani Avrupa’da göçmenlere karşı bir politika sürdürülemez. -  AB’nin Türkiye’ye karşı uyguladığı politikalar çifte standartlı. -  Bence Türkiye’nin Avrupa Birliği’ne çok da ihtiyacı yok. AB olmuyorsa başka alternatifleri de var. -  ABD yıllardır Ortadoğu’da taraflı bir politika uyguluyor. -  Başörtüsü ve kadın hakları konusunda Türkiye’de ciddi eşitsizlikler var fakat tıp, hukuk, mühendislik, mimarlık ve üniversite öğretim üyeliğinde Türkiye’nin kadın katılım oranı Avrupa’nın en yükseklerindedir. Nicole POPE - (İsviçre) -  Buraya geldiğim zaman Geceyarısı Ekspresi filminin etkisi çok güçlüydü ve tabii önyargılı geldim. -  Kürt sorunu sadece terör sorunu değil. Güneydoğu’da insanlar sıfır gelirle yaşıyorlar. İnanılmaz bir ihmal var orada. Hâlâ kendi kültürlerine, dillerine izin verilmiyor. Ama artık tartışılıyor ve çözüme yaklaşıyoruz.-  Ergenekon çok karışık bir dava. Ama biz bir derin devlet olduğuna her zaman inandık. 90’lı yıllarda özellikle Güneydoğu’da karanlık güçler olduğu ve devletle bağlantısı olduğu her zaman belliydi. -  Başörtüsü yasağını çok mantıksız buluyorum. Hem kadınlar eğitimli, modern olsun deyip hem de önlerine bu tür engeller koymak mantıklı değil. -  Başörtüsü meselesi bize çok tuhaf geliyor. Abdullah Gül Cumhurbaşkanı olalı 3 sene oldu ve 3 sene boyunca eşi yanında olamadı. -  Türkiye’de kadın hakları çok kötü durumda. Diğer Müslüman ülkeler Türkiye’nin önüne geçti. Mesela yerel yönetimde kadınlar hemen hemen hiç yer almıyor. Hiç kadın vali yok.Amer LAFİ - (Filistin) -  Arap dünyasında, halk açısından Filistin meselesi çok önemlidir ve buna kim sahip çıkarsa O’na güvenirler. -  Başbakan Erdoğan Filistin’de seçime girerse yüzde yüz kazanır. Çünkü Davos çıkışı ve Mavi Marmara’dan sonra çok sempati kazandı.-  Mavi Marmara olayında Türkiye’nin duruşu İsrail’e çok garip geldi. İsrail daha önce daha fazlasını yapmıştık kimse itiraz etmemişti diye bir şaşkınlık yaşadı. -  İsrail sonunda tazminatını ödeyecek ve Türkiye’den özür dileyecek. Çünkü Türkiye’ye çok ihtiyacı var. -  Arap ülkelerine gittiğim zaman bana en çok sorulan soru Türkiye’deki başörtüsü sorunu. Anlayamıyoruz, neden şimdiye kadar çözülmüyor diyorlar. -  Türkiye dünyanın her yerine açılmaya başladı. Bu eksen kayması sözünü bence Türkiye’nin gelişmesini istemeyenler çıkarıyor. -  Yazın Arap turistlere sorduk neden Türkiye’ye geldiniz diye. Türkiye’yi desteklemek için geldiklerini söylediler. Yüzde 40’ı da dizilerden izledikleri güzel yerleri görmeye geldiklerini söylediler. Andrew Finkel -(ABD) -  Türkiye’ye ilk geldiğimde 13 yaşındaydım. Hayran kaldım. İstanbul çok şaşırtıcı bir şehir. Hâlâ hayranım İstanbul’a.-  Biz 1990’lı yıllardan beri Ergenekon gibi bir yapılanma olduğuna, Genelkurmay içerisinde işi her zaman hükümete karşı bir cephe kurmak olan bir daire olduğuna inanıyorduk.-  Biz Ermeni soykırımı olmadığını biliyoruz ama dünyada birçok ülke soykırıma inanıyor. Tek inanmayan Türkiye. -  Kürt sorununu kim yarattı? Tabii ki PKK yarattı ama Susurluk diye de bir olay vardı. Bu Türkiye’de bir savaş lobisi olduğunu ispat etti.-  Türkiye’de basın özgürlüğü var ama yarı basın özgürlüğü var.-  TRT bir kamu kuruluşu, tarafsız ve bağımsız olması lazım. BBC gibi olması gerek. Ama o da taraflı haber veriyor. Maria ZACHARAKİ - (Yunanistan) -  Ben Türkiye’ye gelmeden önce burayı bizden çok farklı bir ülke sanıyordum ama gelince gördüm ki çok ortak yönlerimiz var. Mesela yemek, müzik ve insan davranışları. -  Türkiye’de kadın hakları hâlâ çok geri kalmış durumda. Mesela kadınlar erkeğin soyadını alıyorlar. Bu bizim için çok tuhaf, çok inanılmaz. -  Türkiye’de farklı fikirler yazılıyor ve çok farklı fikirler okuyoruz. Yunanistan’da ve Avrupa’da böyle çeşitlilik yok. -  Yunanistan’da hükümet Türkiye’nin Avrupa Birliği’ne girmesini istiyor. Bana göre de Türkiye AB’ye girmeli. Tabii ki hazır değil ama biz de hazır değildik, yavaş yavaş Avrupa’ya girdik.-  Evet Türkiye Ortadoğu’ya yakınlaştı, bölgede büyük bir güç olmak istiyor. Ama Ortadoğu’ya açılırken Batı’ya da sırtını dönmedi.Özetin özeti: Arada bir farklı bakış açıları da kesinlikle gerekiyor... </TEXT>
</DOC>
