<DOC>
<DOCNO> 1347027 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fff7592/l/0lcadde0bmilliyet0n0btr0c20a10a0c110c260cyazardetay0c13181490cicimize0ecanavar0ekactiginin0ekaniti/story01.htm </URL>
<DATE> 2010/11/26 </DATE>
<TIME> 01:23:35.0 </TIME>
<AUTHOR>  </AUTHOR>
<HEADLINE>
i������imize canavar ka������t������������������n������n kan������t������
</HEADLINE>
<TEXT>İÇiMiZE CANAVAR KAÇTIĞININ KANITI      Ta oralara kadar git, ‘Castro ölmeden Küba mutlaka görülmeli’ buyur, etrafında göreceğin o kadar çok şey olsun, sen git tatilin keyfini çıkaracağına sanki çok önemli bir görevmiş gibi Tuğba Coşkun ve Önder Fırat’a kilitlen. Yazık. Ta Küba’ya kadar gideceksin. Hayır, Bodrum’daki Küba da değil bu. Saatlerce uçacaksın Havana’ya adım atacaksın ve hiç istemediğin halde tatilde görüntülenip gazetelere manşet olacaksın. Bu ne kadar talihsizlik olarak gözükse de artık hepimizin içine bir canavar kaçtığının da kanıtı. Ne hale geldik, inanamıyorum. Hayır, kimseye ahlak dersi verecek değilim. İki yetişkin insan istediğini yapar, kime ne? Beni rahatsız eden şey başka. Fotoğrafları bir paparazzi çekmediğine, fotoğrafta yer alanlar da kendi resimlerini gazetelere dağıtmadıklarına göre bu büyük magazincilik aynı şehirde tatil yapan birinin işi. Ta oralara kadar git, “Castro ölmeden Küba mutlaka görülmeli” buyur, etrafında bakacağın göreceğin o kadar çok şey olsun, sen git tatilin keyfini çıkaracağına sanki çok önemli bir görevmiş gibi Tuğba Coşkun ve Önder Fırat’a kilitlen. Yazık. Hani bu iki isim çok ünlü starlar olsa, yani Mehmet Ali Erbil’le Sezen Aksu’yu birlikte yakalasalar bir derece. Ama Tuğba Coşkun ve Önder Fırat gibi eş durumundan ünlü olmuş iki kişiyle niye uğraşırsın ki? Mehmet Ali Erbil “Beni ve çocuğumu enayi yerine koydular” diye çıkıp açıklama yapmış. Cengiz Semercioğlu “Şimdi bütün kadınlar ‘İyi oldu Mehmet Ali’ye’ diyecek” diye yazdı. Haksız değil. Yine de böyle bir durumda kimseye iyi olmuş denmez. Ama aynı şeyleri daha önce başkasına yaşatmış biri olarak çıkıp böyle bir açıklama yapmasın. Gerek yok. Olan olmuş. Yeni moda: işbirliği Lanvin for H&M çılgınlığından sonra artık iyi tasarımların da uygun fiyatlara alınabileceğini gördük. Alber Elbaz’ın bu koleksiyonu sizi heyecanlandırdıysa şimdi sırada size aynı heyecanı yaşatacak iki özel koleksiyon daha var. Bugün Amy Winehouse for Fred Perry koleksiyonunun tanıtımı yapılıyor. Nerede mi? Tünel’deki Bilstore’da. Amy Winehouse ve Fred Perry, ikisi de heyecan verici markalar. Koleksiyonun da öyle olacağına eminim.Diğer işbirliği daha farklı. GAP ve Valentino. Valentino son yıllarda daha geri planda bir markaydı. Ama GAP için yaptıkları bol fırfırlı tasarımlar görülmeye değer. Fiyatlar da son derece makul. Koleksiyonu şimdiden internette görebilirsiniz ama mağazalarda bulmak için ilkbahar - yaz sezonunun açılmasını beklemek zorundayız.İstanbul’a kimler geliyor?- Elle Style Awards 3 Aralık’ta. Ödül töreninin şerefine ‘Gossip Girl’de Jenny Humphrey diye tanıdığımız, Madonna’nın Macy’s için hazırladığı koleksiyonun da modeli olan Taylor Momsen İstanbul’a geliyor. Tabii gönül isterdi ki Chuck Bass rolüyle tanıdığımız Ed Westwick gelsin. Ama ne yapalım, Jenny’yle de idare ederiz. -  Las Vegas’taki ‘O’ şovuyla herkesi büyüleyen Cirque du Soleil, Şubat’ta Pozitif sayesinde ilk defa İstanbul’a geliyor. Daha önce Cirque du Soleil’de çalışmış birkaç akrobat getirip ‘Cirque du Soleil’i getirdik’ diyenler oldu. Oysa şimdi ilk defa geliyorlar. Tabii Las Vegas’taki sahneler ve dekorlar gibi olamaz. Ama yine de satışa çıkar çıkmaz bilet alıp bu gösteriyi kaçırmamak lazım.  - ‘Contemporary İstanbul’u düzenleyen Ali Güreli müjdeyi vermiş, yakında İstanbul’un da ‘Affordable Art Fair’i olabilir. Bu sanat fuarındaki çalışmaların fiyatı en fazla 5000 TL’ye kadar çıkacakmış. Böylece sanat daha alınabilir olacak.</TEXT>
</DOC>
