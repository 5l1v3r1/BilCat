<DOC>
<DOCNO> 1347007 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fff75a4/l/0lcadde0bmilliyet0n0btr0c20a10a0c110c260cyazardetay0c1317110a0cev0ehayvanlari0esagliginiza0eyararli0eolabilir/story01.htm </URL>
<DATE> 2010/11/26 </DATE>
<TIME> 01:22:12.0 </TIME>
<AUTHOR>  </AUTHOR>
<HEADLINE>
ev hayvanlar������ sa������l������������������n������za yararl������ olabilir
</HEADLINE>
<TEXT>EV HAYVANLARI SAĞLIĞINIZA YARARLI OLABiLiR      Psikologlar ev hayvanlarının insanın ruh hali ve genel sağlık durumu üzerindeki olumlu etkisini iki kelimeyle özetliyor: ‘Koşulsuz sevgi’ Eğer bir köpeğiniz varsa yorgun argın eve geldiğinizde sizi kapıda kuyruk sallayarak, poposunu kıvıra kıvıra, kafasını sağa sola sallayıp, güler gibi hareketler yaparak sizi karşılamasının nasıl büyük bir mutluluk kaynağı olduğunu bilirsiniz. Bu düşüncenizde yalnız değilsiniz, ev hayvanı besleyen kişiler bu mutluluğu sık sık yaşar. Bugün ev hayvanının hareketlerini izlemek bile insanı içinde bulunduğu ortamdan kısa bir süre de olsa başka bir ortama çekmeye yeterli oluyor. Psikologlar, veterinerler ve davranış bilimciler de hayvanlarının ruh ve beden sağlığı için kesinlikle faydalı olduğu düşüncesinde. Tabii ki bir ev hayvanının ilaç tedavisi ya da bir terapi seansının yerine geçebileceğini söylemiyoruz ama sizin candan dostunuz olan bir ev hayvanı yorucu bir günün ardından kendinizi daha iyi hissetmenizi sağlayabilir.Ruhun enerjisini çıkarıyor Psikologlar ev hayvanlarının insanın ruh hali ve genel sağlık durumu üzerindeki olumlu etkisini iki kelimeyle özetliyor: ‘Koşulsuz sevgi.’ Gerçekten bizi karşılık beklemeden seven bir canlının varlığına kim ihtiyaç duymaz? Kendinizi kötü hissettiğinizde elinizi yalayan ve gözleriyle adeta “En büyük sensin” diyen, sizinle oynamak isteyen köpeğiniz sizi bir anda mutlu etmeye yetebilir. Yalnızlığı gidermeleri ev hayvanlarının başka bir özelliği. Zira evdeki bir canlının bakımı ve beslenmesi, onun sahibini bir yükümlülük altına sokuyor. Böylece ev hayvanı kişinin yaşamına yeni bir boyut, anlam ve önem kazandırmış oluyor. Kendi iç sorunlarına gömülmek yerine kişi ruhsal enerjisini dışarı çeviriyor ve evde beslediği hayvan onun için rahatlatıcı bir odak noktası haline geliyor.Sosyal iletişimi kolaylaştırıyor  Ev hayvanı deyince aklımıza hep köpek ya da kedi gelir. Ama bu bir zorunluluk değil. Akvaryumdaki bir balığı izlemek bile kas gerginliğini azaltıyor ve kalp atışlarını yavaşlatıyor. Kuşlar da yalnız yaşayanlar için sadık, sevecen ve iyi birer can yoldaşı olabilir. Sözgelimi evde yalnız yaşayan orta yaşlı kadınlar ‘boş yuva sendromundan’ kurtulmak için papağan veya başka bir eğlendirici kuş türü besleyebilir. Depresyonda olanların ev hayvanlarıyla ilgili olarak dikkat etmeleri gereken bir nokta var: Eğer depresyonları kendilerine bakamayacak kadar derinse ev hayvanı bu hastaların durumunu kötüleştirebilir, ev hayvanı daha ziyade hafif depresyon semptomları olanlar için öneriliyor, bu nedenle böyle durumda olan kişilerin ev hayvanı almadan önce doktorlarına danışmaları en doğrusu.  Veterinerler ve psikologlar ev hayvanlarının ruh sağlığı üzerindeki birincil etkisinin stresi azaltmak olduğunda da hemfikir. Bu yararı görmek için, onları okşamak bile yeterli. Ev hayvanlarının ruh ve beden sağlığına ilişkin yararları konusunda yapılan çalışmalardan elde edilen son bulgular gayet ilginç. Çin’de 25-40 yaşları arasındaki kadınlarda yapılan bir çalışmada köpek besleyen kadınların, beslemeyenlere göre daha iyi uyudukları, kendilerini daha zinde hissettikleri ve daha az hastalandıkları sonucunu vermiş. Avustralya’da da erişkinler arasında yapılan bir ankette ev hayvanı olanların komşularıyla ve çevreleriyle  daha iyi sosyal ilişkilere sahip oldukları bulunmuş. Başka bir çalışmada ise ev hayvanı besleyenlerin kan basıncı ve kan yağı düzeylerinin daha düşük olduğu saptanmış.</TEXT>
</DOC>
