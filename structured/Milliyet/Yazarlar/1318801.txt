<DOC>
<DOCNO> 1318801 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f3861aa/l/0l0smilliyet0n0btr0ccumhuriyet0ei0edemokrasiyle0etanistirmak0e0chasan0ecemal0csiyaset0cyazardetay0c0a10b110b20a10a0c130a74160cdefault0bhtm/story01.htm </URL>
<DATE> 2010/11/01 </DATE>
<TIME> 01:31:09.0 </TIME>
<AUTHOR>  </AUTHOR>
<HEADLINE>
cumhuriyet���i demokrasiyle tan����t��rmak!
</HEADLINE>
<TEXT>Türkiye Cumhuriyeti’nin kuruluşundan bu yana 87 yıl geçti. Ama biz hâlâ ‘türban’ı tartışıyoruz.Asker, 29 Ekim’de Çankaya Köşkü’ne çıkacak mı?CHP, Çankaya Köşkü’ne dönük boykotuna son verecek mi? Kılıçdaroğlu, resepsiyona katılacak mı?87 yıl geçmiş...Biz daha neredeyiz, daha hâlâ neleri tartışıyoruz?..Olacak şey değil.The Economist’in son sayısındaki Türkiye raporunun yazarı ve derginin Avrupa Editörü John Peet, “Türkiye’deki türban tartışmaları dışarıdan nasıl gözüküyor?” sorusunu şöyle yanıtlamış:“Türkiye’de türban konusunda güçlü ve katı bir laiklik geleneği olduğu çok açık. Benzer bir tutumu Fransa’da da görüyoruz. Üniversitede türbanın ülkeyi tehlikeli bir şekilde İran tipi bir İslami devlete dönüştüreceği şeklinde bir algılama var içeride. Halbuki dışarıda böyle düşünen yok. Bunlar şehirli elitin laiklik kaygılarından öteye gitmiyor. Bana kalırsa, türban konusu çok fazla ajite ediliyor. Türkiye’de türban tartışmalarını biraz da laik kesimin abartması olarak görüyorum. Bunun ülkeyi İran’laştırmak için kullanılan bir araçtan çok, demokrasi ve çoğulculuk için kullanılacak bir araç olduğunu düşünüyorum.” (Radikal, 25 Ekim 2010, Radikal, Sıla Özçelik’in haberi)Böyle düşünmeyenler var ama...Cumhurbaşkanı Gül’ün Köşk’teki Cumhuriyet Bayramı davetini bugün hâlâ boykot edenler, başörtüsünün demokrasi içindeki yerini ve başörtüsünün özgürlükle bağını hâlâ göremiyorlar.Başı örtülü olanın devlet nezdinde varlığı kabul edilmeden bu ülkede demokrasi olamayacağını bir türlü anlamıyorlar, anlayamıyorlar.Ve bu yüzden utanç verici bir ayrımcılığın bayraktarlığını bugün hâlâ yapabiliyorlar.Ne yazıktır ki öyle.Cumhuriyet’in kuruluşundan bu yana 87 yıl geçti.Laikliği hâlâ devletin baskısı altından kurtaramadık. Otoriter laiklik anlayışından demokrasinin gerektirdiği laik düzene tam olarak geçemedik.Din eğitimi hâlâ yerli yerine oturamadı bu ülkede.Aleviler hâlâ başkent sokaklarında yürüyorlar, zorunlu din dersine karşı çıkarak, cemevlerinin resmen kabul edilmesini talep ederek...Laikliğin özgürleştirilmesi ne demektir sorusu bugün bile siyaset dünyasında doğru dürüst gündem maddesi haline gelemiyor. 87 yıl geçti Cumhuriyet’in kuruluşundan beri.Ama Kürtler hâlâ ayakta.Evet öyle.Bunca yıl geçti, hâlâ anadillerini istiyorlar, kimlikleri konusunda eşitlik istiyorlar.İstedikleri için de acı çekiyorlar.Cumhuriyet’in kuruluşundan bize miras ulus-devlet ve üniter devlet anlayışlarının temelinde yatan çarpıklıkları 87 yıldır daha hâlâ doğru dürüst düzeltemediğimiz içindir ki, Türkiye’de demokrasi ve hukuk devleti ikinci sınıflığını koruyor, Avrupa demokrasilerinin düzeyine çıkamıyor.87 yıl sonra bile tarihimiz hâlâ karanlıkta tutulmak isteniyor. Bir sürü resmi tarih güzellemelerini bunca zamandır gerçek sanıyoruz.Oysa o kadar cahiliz ki.Ermenilerin, Kürtlerin, Alevilerin, elbette Türklerin bu topraklarda neler yaşadıkları daha hâlâ aydınlığa çıkarılmak istenmiyor.Resmi tarih öyle ki, milletçe hepimizi yalanda yaşatmak için kullanılıyor.Cumhuriyet’in kuruluşundan bu yana 87 yıl geçti.Cumhuriyet ne yazık ki henüz demokrasiye yabancı, demokrasiyle tam olarak tanışabilmiş değil.İşte tam da bunun için darbelerin, darbeci zihniyetlerin ürünü olmayan demokratik ve sivil yeni bir anayasaya ihtiyacımız var.Bunun için hep birlikte bastırmalıyız, Türkiye 2011 genel seçimlerine giderken...Umutsuz yaşanmıyor!_____________________________DUYURUYurtdışındaki bir konferans dolayısıyla köşeyi iki günlüğüne kapatıyorum. Haftaya Salı günü tekrar buluşmak üzere, HC.</TEXT>
</DOC>
