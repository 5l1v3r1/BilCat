<DOC>
<DOCNO> 1343671 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fd4be41/l/0l0smilliyet0n0btr0cschuster0ee0edur0e0cerdogan0esenay0cspor0cyazardetay0c210b110b20a10a0c13164370cdefault0bhtm/story01.htm </URL>
<DATE> 2010/11/21 </DATE>
<TIME> 04:04:03.0 </TIME>
<AUTHOR>  </AUTHOR>
<HEADLINE>
schuster���e dur!
</HEADLINE>
<TEXT>Ünlü korku filmlerinin yaratıcıları Alfred Hitchcock ve Stanley Kubrick gibi ustaların tutkularına çok uyuyor Schuster hocanın stres dolu 90 dakikalara olan yakınlığı...Öyle ya, ligin dip hatlarında dolaşan Konyaspor'la kendi sahasında oynayan Beşiktaş'ın ligin geçmiş 12 haftası sonrasında hâlâ tertip sorunlarıyla uğraşıp, hâlâ belirgin bir iskelete sahip olamayışını başka nasıl izah edebiliriz ki? Hâlâ tek hatta oynayarak rakibi üzerine bekleyen Beşiktaş savunması 16. dakikada yediği ani Konyaspor kontratağında niçin birden panikliyor ve İbrahim Toraman topla üstüne gelen Konyalı Grajciar'ın üstüne çıkıp kaleye uzak noktada basacağına neden 50-60 metre gerileyerek bu oyuncunun şutuna ve yenilen gole seyirci kalıyordu ki? Yani, Beşiktaş'a defans öğretileri bu muydu bay Schuster'in, yoksa İbrahim kardeşimiz mi pozisyonda saçmalayarak adeta "intihar denemesi"ne mi soyunuyordu defansın bu en hassas bölgesinde?Holosko sol çizgide sürekli sağ ayağıyla top sürmeye çalışmaktaydı. Bu genç yabancı "beni uç adam olarak ortada yani santrfor bölgesinde kullanın" deyip duruyor haftalardır. Hadi o bölgede Bobo var, Nobre var. Şu veya bu var diyelim. İyi ama ikinci golde vuruşunu yaparken bile bu genç adam sağ direğin dibindeydi. O zaman sağ kanat ağırlıklı oynayan bu çabuk ve iyi niyetli adamı istediği yerde kullanmak teknik adam bilgeliğinin lütfu değil de gereği olmuyor mu? Bu kadar iyi niyetle koşuşan ve galibiyet golü için çırpınan bu futbolcunun mükafatı maç sonunda tribünlerce küfür küfran mıdır?Böyle nereye varılabilir?Konyaspor tüm olgularıyla yarıştaki puan mücadelesini verirken gerek paslaşma dengeleri ve zenginlikleri adına gerekse de puan yakalama bilinci açısından Beşiktaş'tan çok önlerde bir düşünce ağırlığı taşımaktaydı. Tabii bu başarıda Ziya Doğan hocamızın siyah-beyazlı ekibi çok iyi okumuş olmasının önemini de unutmamak gerekmektedir.Beşiktaş ve Schuster siyah-beyazlı formanın kaderini Quaresma isimli bir şöhretin ayaklarına ve kafasındaki kendi çıkarına olan hesaplarına bırakamaz... Kartal'da her hafta sakatlar listesi başka başka... Böylesine oynak bir kadro yapısıyla nereye varılabilir ki? Ayrıca böyle bir yoklukta Fatih Tekke gibi bir golcü ismi kolay bahanelerle harcama lüksü bırakınız Schuster'i, dünyanın hiçbir futbol uzmanı kişisinde olamaz...Bizce şimdilik Kartal'da yapılması gereken acil iş "SCHUSTER'e DUR" diyerek bütün yanlışların hesabını bir bir sormaktır. Yoksa Beşiktaş kendi sahasında Konyaspor gibi zayıf bir ekibi rahatça yenemeyecekse ağır deplasmanlarda ne yapabilir ki? </TEXT>
</DOC>
