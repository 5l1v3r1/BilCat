<DOC>
<DOCNO> 1341346 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fc72dbf/l/0l0smilliyet0n0btr0c0enerede0ebu0eadam0eyaa0e0cercan0eguven0cspor0cyazardetay0c190b110b20a10a0c13158240cdefault0bhtm/story01.htm </URL>
<DATE> 2010/11/19 </DATE>
<TIME> 03:20:42.0 </TIME>
<AUTHOR>  </AUTHOR>
<HEADLINE>
���nerede bu adam yaa���?
</HEADLINE>
<TEXT>Hiddink’i “şöyle bir güzel yoğurmaya başlamış” ve tavaya atmadan önce “nerede bu adam yaa” kıvamına gelmiştik ki, Federasyon Başkanı sayın Mahmut Özgener ile bir sohbetim oldu:Sordum tabi; “Nerede bu adam yaa”!..Yaradılıştan “Dalay Lama” sükunetine sahip Başkan, kızmadı açıkladı:“Sürekli Avrupa’daki gençlerimizi izliyor ama medyamız Hollanda’da bisiklete biniyor sanıyor”...Ben de öyle sandığımdan “O zaman sizin halkla iletişiminizde bir sorun var” falan gibi yanıtlar verdim ama içime bir kurt düştü!Süper Lig’den Hiddink de ümidi kestiyse, vay halimize.Nitekim kesmiş... Avrupa’daki gençlerimizin peşine düşmüş. İyi de etmiş. Hesap sorma zamanıMilli Takım’ı değilse de “direncini” beğendik... Peki “Geleceğe dönük bir takım kuruyoruz” diyeceğiz ve bitecek mi bu iş?Hayır.Doğadaki “kelebek etkisi” futbolda da var. Belki yarın, belki yarından da yakındır futbolumuzu derinden sallaması bu Milli Takım’ın. Yetmiş milyonluk bir ülke, bir Milli Takım kurmak için 3 milyonluk gurbetçilerin futbol yeteneklerine muhtaçsa, o çocukları alkışlayıp bağrımıza bastıktan sonra, sıra “muhtaç ettirenlere” hesap sormaya da gelecektir.Sorulmalıdır. Futbolculardan başlamalı “yeniden gözden geçirme”... Paralı kulüplere 8-10 milyona kakalanan, sonra da her maçı ancak 60 dakika oynayan çakma yıldızlar, Avrupalı küçük kardeşlerinin performansı ile karşılaştırılmalı mesela.Ardından kulüpler... Hani “U-17”leri, “U-19”ları telef eden, Anadolu’da parlayan yıldızları “başkasına yaramasın” diye alıp İstanbul’un gece hayatına armağan eden, adı yabancı diye gerekmeyen adamlara gerekmediği kadar para veren kulüpler... Kendi kendilerini temizlemeli ve “Hacıağa” yönetici tiplerini tarihe gömmeli. Hiddink keşke bisikletle dolaşsaydıKim bilir; belki yarın “sistem”le ilgili bir şeyler yapmak gelir “yetkili ve sorumlu” insanlarımızın içinden!.. Bakın, her şeyimiz ters bizim... Normalde bu memlekette yetişip sivrilen ve üst düzeye gelen futbolcular Avrupa’ya transfer olur; Milli Takım kurulurken davet edilir değil mi? Bizde, Avrupa’da sivrilen çocuklar önce Milli Takım’a alınır ardından büyük kulüplerimize transfer olur.Ne kadar acıdır, Milli Takım Hocası’nın “Atik davranmasaydık genç yıldızları kazanamazdık” türünde açıklamaları. Bu sistem mi şimdi?Samsunlu ana-babadan doğan çocuk Avrupa’da futbol yıldızı olurken yirmi katı Samsunlu ana-babadan doğan çocuklar neden halı sahadan öteye gidemezler; biri düşünecek.  Düşünmezse, düşünenler gelecek.Hiddink bir domino taşına vurdu ki, sonuna kadar gidecek.  Baştan beri huylanmıştım Hiddink’ten... Bakın başımıza ne işler açtı. Keşke bir hafta Türkiye’de iş yapıp, bir hafta Hollanda’da bisikletle dolaşsaydı.</TEXT>
</DOC>
