<DOC>
<DOCNO> 1326481 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f5bbae5/l/0l0smilliyet0n0btr0cyalcinkaya0ekilicdaroglu0enu0esevindirdi0cserpil0ecevikcan0csiyaset0cyazardetay0c0a50b110b20a10a0c1310a3850cdefault0bhtm/story01.htm </URL>
<DATE> 2010/11/05 </DATE>
<TIME> 03:21:09.0 </TIME>
<AUTHOR>  </AUTHOR>
<HEADLINE>
yal����nkaya k��l����daro��lu���nu sevindirdi
</HEADLINE>
<TEXT>CHP Genel Başkanı Kemal Kılıçdaroğlu, Yargıtay Cumhuriyet Başsavcısı Abdurrahman Yalçınkaya’nın dünkü kritik açıklamasını, bir bölümü eski Genel Başkan Deniz Baykal’a yakın olan milletvekilleriyle TBMM’deki makamında seri görüşmeler yaparken öğrendi. Rahatlayan Kılıçdaroğlu, ilk tepkisini “Çok memnun oldum” ifadesiyle gösterdi.Çünkü, Kılıçdaroğlu’nun tayin ettiği yeni yönetimin yargı tarafından da tescili anlamına gelen bu karar, hukuki olmanın ötesinde anlam taşıyor. Bu karar; il başkanına, milletvekiline, belediye başkanına, delegesine, kısacası tüm örgüte, karar mekanizmasındaki yeni gücü işaret ediyor. Yani “tüzük kurultayına gerek yok” diyen Başsavcı, Önder Sav ve ekibi karşısında Kılıçdardoğlu’nu ikinci kez rahatlatmış oldu.CHP’de önceki günkü depremin ardından dün akşama kadar yaşanan perde arkası gelişmelere gelince. Cephelerde durum şöyle özetlenebilir:Kılıçdaroğlu cephesiGenel Başkan Kılıçdaroğlu, milletvekilleri ve PM üyeleri, Genel Başkan Yardımcısı Gürsel Tekin ise il başkanları ve delegeler üzerinde yoğun bir ikna çalışması başlattı. Gürsel Tekin, bütün il başkanlarıyla tek tek görüşerek aldığı izlenimleri Genel Başkan’a aktardı. Tekin cephesinden, belirleyici sayıda il başkanının Kılıçdaroğlu’na destek mesajı verdiği haberleri geldi.Kılıçdaroğlu’nun milletvekilleri ve PM üyeleriyle temaslarının ana eksenini ise, Önder Sav ve ekibinin, kavganın ana nedeni olarak sunduğu, CHP’nin sağa yanaştığı yolundaki ideolojik gerekçeyi çürütme turları oluşturdu. Kılıçdaroğlu’nun, görüştüğü isimlere, önümüzdeki erken seçimde, CHP’nin oy oranını artırabilmesinin ancak yönetimde ve söylemde yenileşme ile gerçekleşecebileceği yolunda mesaj verdiğini söyleyebiliriz.Kılıçdaroğlu cephesinden dün akşam saatlerinde gelen hava, “seçime kadar kurultaysız bir süreci zorlamak”tı. PM üyelerinin ve il başkanlarının Sav aleyhine çözülmesini sağlamak, Kılıçdaroğlu cephesi için hem kurultaylı hem de kurultaysız süreç için önem taşıyor.Son koz “hodri meydan”Gelen haberlerden Kılıçdaroğlu’nun ikna görüşmelerinin etkili olduğu anlaşılıyor. Buna karşın CHP liderinin, PM üyelerinin çoğunluğunun kurultayda ısrar etmesi halinde, “hodri meydan” diyerek seçimli kurultay çağrısı yapmayı düşündüğü ve ekibiyle bunu paylaştığı belirtiliyor. Bu halde de Sav ve ekibini PM’den çarşaf liste yöntemiyle dışlamayı planladığı kaydediliyor.Sav cephesiSav cephesi ise önce, dün Yargıtay Başsavcısı’ndan gelecek haberi bekledi. Sav ve arkadaşlarının beklentisi, Başsavcı’nın başvuruyu Anayasa Mahkemesi’ne havale etmesiydi. Başsavcılığın karar mercii olmadığı, siyasi partilerle ilgili olarak gördüğü usulsüzlükler konusunda partiyi önce uyarıp ardından da Anayasa Mahkemesi’ne bildirmekle görevli olduğunu savunuyorlardı. Ancak böyle olmadı. Sav cephesinin, Başsavcının kararına itiraz edebilecek bir hukuk yolunu araştırdıklarını öğrendik.Sav ve ekibi, PM’deki çoğunluklarını korumaya çalışıyor. Dün sabaha kadar bu cephenin elindeki en önemli koz, PM’de çoğunluktu. PM üyelerinden 15’e yakın ismin tüzük kurultayı toplanması yolundaki iradelerini geri çektiği haberleri üzerine, Sav, bu üyelerden bazıları ve kimi milletvekilleriyle art arda görüşmeler yaptı. Sav cephesinden dün temas ettiğimiz kurmaylar, hedefin kurultayı mutlaka toplamak olduğunu belirttiler. Bu cephede, geçen zamanın delege hakimiyetinde bir kırılmaya yolaçacağı kaygısının dillendirilmeye başladığını söyleyebiliriz.</TEXT>
</DOC>
