<DOC>
<DOCNO> 1332511 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f76d161/l/0l0smilliyet0n0btr0cyeniayda0eneler0evar0e0chakan0ekirkoglu0ccumartesi0cyazardetay0c0a90b110b20a10a0c1310a9220cdefault0bhtm/story01.htm </URL>
<DATE> 2010/11/09 </DATE>
<TIME> 01:21:43.0 </TIME>
<AUTHOR>  </AUTHOR>
<HEADLINE>
yeniayda neler var?
</HEADLINE>
<TEXT>Bugün yeniay Akrep burcunda gerçekleşiyor. Akrep gecenin gündüze galip geldiği, hayatımızda yeni bir yön arayışının önem kazandığı zamanlara işaret eder. Bu burç hiç de yerinde durduğu gibi değildir, hatta denge ve uyum değil, daha çok karışıklık yaratacağı bir kriz peşindedir. Hayat her zaman aynı çizgide gitmez. İçimizde hissettiğimiz yenilenme ihtiyacı bize takılıp kalmamayı, kendini yenilemenin doğru olduğunu anlatır.Böyle bir dönem içinde bulunduğumuz koşulları yenileyebileceğimiz, kendimizi ve çevremizi değişime zorlandığımız durumlar olacaktır. Eğer herhangi bir konuda kendimizi baskı altında hissediyorsak, bu baskının bizi sonuçta daha güçlü kıldığını da göreceğiz. Mücadelelerle güçlenirken gizli  kalmış konularla, kişilerle karşılaşabiliriz. Kasım boyunca parasal konular, ortak işler ve yatırımlar da dikkat çekici hale gelebilir. Özellikle 21 Kasım’da gerçekleşecek olan dolunay maddi alanda yaşadığımız değişikliklerin ve kararların sonuçlarını gösterebilmek için belirleyici bir zaman olabilir. Bu dönemde vereceğimiz yatırım kararlarında zamanlama büyük bir önem taşıyor.Geçtiğimiz bir aydır değer verdiğimiz şeylerin, ilişkilerin, neden olduğu entrikalı durumlarla karşılaşmış olabiliriz. Venüs geri giderken huzur bulmak pek de kolay değil. Canımızı acıtan durumlar olabileceği gibi beraberliklerimizi bitiren, değiştiren, yenileyen gelişmeler içindeyiz. Öfkenizi kontrol edinYine bu dönemde, görüşlerimizde daha tartışmacı olabileceğimiz durumlar var. Belirli bir fikri, ideolojiyi savunmak konusunda oldukça enerjik, ateşli ve inandırıcı olabiliriz. Sosyal alanda görüşlerin aşırı biçimde ifadesi, kimi zaman terör olayları bu dönemde daha sık gündeme başlayabilir. Mars’ın ateş elementinden Yay’da olması öfkemizi daha iyi kontrol etmemizi salık veriyor. Kurduğumuz işbirlikleri hedeflerimize ilerlemek için önem kazanabilir. Zaten bu dönemde tek başına hareket etmenin yeterli olmadığını görebiliriz. Paylaşmak ama bu arada aşırılıklardan uzak kalmak gerekli. İletişim ve hareket gezegeni Merkür 9’una kadar Akrep’te, daha sonraki günlerde geniş düşünceleri ve özgürlüğü açıklayan Yay burcuna ilerleyecek. Venüs de 8’inde yeniden Terazi burcuna geri dönecek. Böylece, önümüzdeki birkaç gün içerisinde düşüncelerimize daha fazla aydınlık ve hareket ihtiyacı getirecek adımlar atmaya hazırız. Pek çok gerginliği çözerek yeni bir bakış açısı kazanacağız.</TEXT>
</DOC>
