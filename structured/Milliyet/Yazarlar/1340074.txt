<DOC>
<DOCNO> 1340074 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fbebe4b/l/0l0smilliyet0n0btr0ckuba0edersleri0cderya0esazak0csiyaset0cyazardetay0c180b110b20a10a0c131540a80cdefault0bhtm/story01.htm </URL>
<DATE> 2010/11/18 </DATE>
<TIME> 05:10:50.0 </TIME>
<AUTHOR>  </AUTHOR>
<HEADLINE>
k��ba dersleri
</HEADLINE>
<TEXT>Başbakan Erdoğan, Lizbon’daki NATO zirvesinde karara bağlanacak Füze Kalkanı sistemiyle ilgili olarak Türkiye’nin tutumunu, ”Komuta kontrol mekanizmasında biz de rol almak için düğmeye basan taraf olmak istiyoruz” diye açıkladı.19-20 Kasım tarihli zirveye Cumhurbaşkanı Gül, Dışişleri ve Savunma Bakanları ile katılacak.NATO’nun yeni Stratejik Savunma Konsepti’ne göre Türkiye’de deniz ve karada füze sistemleri konuşlandırılacak.Ankara’nın tereddütleri son günlerde medyaya yansıyor; şimdilerde bu tür tartışmalar neyse ki kamuoyu önünde gerçekleşiyor, 1962 “Küba krizi”nde dünyayı nükleer savaşın eşiğinden döndüren “füze krizi”nde dönen gizli pazarlıklar ancak yıllar sonra açıklanan Amerikan belgelerinde ortaya çıkmıştı.13 gün süren Amerikan ablukasına karşı Sovyet liderliği, Türkiye’deki Jübiter füzelerinin sökülmesini şart koşmuş, Kennedy ile Kruşçev arasındaki pazarlıklardan hükümetin de halkın da haberi olmamıştı.ABD, 1962 Ekim’inde U2 casus uçaklarıyla belgelediği Küba’ya yerleştirilen Sovyet füze rampalarının sökülmemesi halinde bu ülkeyi vuracağını ve istila edeceğini ilan ederken Sovyetler Birliği de Türkiye’deki jübiterleri hedef alıyordu.Dehşet dengesinin anahtarı Türkiye’ydi; Başkan Kennedy NATO savunması çerçevesinde yerleştirilen Jübiterlerin İnönü hükümetine rağmen sökülmesi halinde Kruşçev’in tehditlerinin bertaraf edileceğini düşünüyordu. Oysa Türkiye’yi Sovyet tehdidine karşı koruma amaçlı Jübiterler, Menderes hükümeti döneminde 25 Ekim 1959’da Paris’te bir anlaşmayla doğu sınırına yerleştirilmişlerdi.Sistem NATO şemsiyesi altında kurulmuş, ancak “ateşleme” mekanizması ABD’nin elindeydi!Rahmetli gazeteci Turan Yavuz, “Küba Krizi”ni anlattığı “Satılık Müttefik” kitabında Kruşçev’in, Küba’daki füzeler karşılığında, “Türkiye’deki jübiterlerin sökülmesi şart“ diye yaptığı meydan okumadan sonra Kennedy’nin de “geri adım” atmadan önce “ateşleme mekanizması”nın üslerdeki Türklerin eline geçmesinden kaygı duyduğuna ilişkin belgeleri açıklar.1960’ların başında Türkiye’de konuşlandırılan orta menzilli füzeler 1500 mil uzaklığa erişebilmekte ve nükleer başlık taşıyabilmekteydi.Küba krizi patlayınca Kruşçev, Berlin’in istilasıyla birlikte Türkiye’deki jübiterlerin sökülmesi kozunu da masaya koymuştur.ABD Küba’yı vurursa, Sovyetler de Türkiye’yi hedef alacaktır.13 gün süren kriz boyunca bu tehditler havada uçuşmuş ancak Türkiye halkının bundan haberi olmamıştır!Oysa pazarlık ABD Başkanı’nın kardeşi Adalet Bakanı Robert Kennedy’nin Washington’daki Sovyet Büyükelçisi’ne “söz verdiği” gibi Türkiye’deki jübiterlerin de üç ay sonra sökülmesiyle son bulmuştur.Yarım asır önceki “Küba dersleri” günümüze ışık tutuyor.ABD Türkiye’ye Füze Kalkanı yerleştirmek istiyorsa bu her şeyden önce kendi güvenliği içindir.</TEXT>
</DOC>
