<DOC>
<DOCNO> 1318966 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f388a7f/l/0l0smilliyet0n0btr0csimdiye0ekadar0enerelerdeydiniz0e0chasan0epulur0cyasam0cyazardetay0c0a10b110b20a10a0c130a8480a0cdefault0bhtm/story01.htm </URL>
<DATE> 2010/11/01 </DATE>
<TIME> 03:29:42.0 </TIME>
<AUTHOR>  </AUTHOR>
<HEADLINE>
��imdiye kadar nerelerdeydiniz?
</HEADLINE>
<TEXT>Hoş bir fıkra vardır, çapkın koca, yatakta başka bir kadınla basılınca, yavuz hırsız misali feryat etmiş:“Kim bu kadını yanıma koydu? Böyle şaka olmaz!”Bazı olaylar ya da uygulamalar ortaya çıkınca herkes de bir şaşkınlık:“Nereden çıktı bu?”Hrant Dink’in katili Ogün Samast’ın çocuk mahkemesinde yargılanmasına karar verilince herkes şaşkın:“Nerden çıktı bu?”Mahkemenin hâkimi de elindeki kanunu göstermiş olmalı:“Buradan çıktı!”Hani “polis amcaları”na taş atan yaramazlar için çıkarılan kanun vardı ya, o kanun işte!* * *Peki bu kanun çıkarılırken, kimse bunun Ogün Samast gibilerine de uygulanacağını görememiş mi, anlamamış mı?Kanun 18 yaşından küçük olanların çocuk mahkemelerinde yargılanacaklarını belirtiyor. Ogün Samast da, cinayeti işlediğinde 18 yaşından küçük olduğuna göre...Peki, bu kanun nerede görüşülüp, kabul edildi?Meclis’te!Bunun farkında olan milletvekili, hukukçu, avukat yok muydu?Meclis görüşmeleri gizli olmadığa göre...Allah’ın bir kulu da, bir hukukçusu da, bir bilim adamı da bunu söylememiş mi?Sonra kanun uygulamaya başlayınca kıyamet koptu... Kanun çıkarken sus, çıktıktan sonra konuş!* * *“Sözüm Meclis’ten dışarı!” diye bir deyim vardı, bizim sözümüzde, CHP milletvekili Ali Rıza Öztürk’ün dışındakileredir, çünkü o geleceği görmüş, Adalet Alt Komisyonu raporuna “karşı oyu“nun gerekçesini yazmıştır:“Kanun tasarısı, teklifi ve komisyon metnini yukarıdaki açıklamalar ışığında değerlendirdiğimizde; AKP hükümetinin, çocukların sorunlarını çözmek gibi bir derdi olmadığı, sırf  ‘toplantı ve gösteri yürüyüşlerine katıldı ve polise taş attı’ diye çok ağır cezalar alan çocuklarla ilgili toplumda oluşan duyarlılık ve tepkiler sonucu her konuda olduğu gibi bu konuda da çocukların sorunlarını çözermiş gibi yaptığı açıktır. Çünkü AKP hükümetinin amacı, gerçekten bu çocukların sorunlarını çözmek olsaydı; salt bu çocukların sorunlarının ve toplum vicdanını sızlatan cezalar almasının nedenlerini tespit ederek; o sorunları  çözmeye ve nedenleri ortadan kaldırmaya yönelik çözümler önerirdi. Oysa AKP hükümetinin önerilerinin, çocukların sorunlarını çözmekten daha çok, büyüklerin sorunlarını çözmeye yönelik olduğu açıktır. AMAÇ KAMUOYUNDA ‘TAŞ ATAN ÇOCUKLAR’ DİYE ANILAN TERÖR SUÇUNA SÜRÜKLENEN ÇOCUKLARIN SORUNLARINI ÇÖZMEK Mİ? YOKSA TAŞ ATAN ÇOCUKLARIN SORUNLARINI ÇÖZER GİBİ GÖZÜKEREK SİLAH KULLANAN, MERMİ ATAN BÜYÜKLERİN SORUMLULUKLARINI AZALTMAK MI?”Ali Rıza Öztürk ne demiş:Tasarıdan şüphelenmiş “Yoksa sizin niyetiniz başka mı?”  demiş...Daha ne desin!* * *Ama şimdi o gün susanlar seslerini, itirazlarını kuşkularını söylemeyenler kıyameti koparıyor:“Hrant’ın katilini kurtaracaklar!”O tarihte nerelerdeydiniz?Tasarı komisyonda görüşülürken, Meclis’te kabul edilirken...Hemen her işimiz böyle...Suçlu mu arıyorsunuz hazır: “Sanık, çocuk mahkemesinde yargılanacaktır!” diyen hâkim!Hâkimin suçu kanunu uygulamak...* * *Necip Fazıl, birlikte yargılandıkları birine sormuş:“Mahkeme nasıl geçti?”“Öyle bir sustum ki ne demek istediğimi anladılar!” Necip Fazıl’ın tepesi atmış:“Bari, şu ilahi suskunluğunu plağa aldırsaydın!”Biz de kaydedilecek öyle suskunluklar var ki!Bu da onlardan biri...</TEXT>
</DOC>
