<DOC>
<DOCNO> 1346011 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/ff66221/l/0L0Smilliyet0N0Btr0Caziz0Ebey0E110A0Eton0Ealiyor0Chamdi0Eturkmen0Cege0Cyazardetay0C250B110B20A10A0C131810A40Cdefault0Bhtm/story01.htm </URL>
<DATE> 2010/11/25 </DATE>
<TIME> 15:17:03.0 </TIME>
<AUTHOR>  </AUTHOR>
<HEADLINE>
Aziz Bey 110 ton alıyor
</HEADLINE>
<TEXT>, Perşembe|
Ege / Yazar Yazısı        Hamdi Türkmen Perde ArkasıAziz Bey 110 ton alıyor25 Kasım 2010
ÖYLEYİZ, böyleyizdir ama, sıkışınca dayanışmayı da, çare üretmeyi de iyi beceririz.
Mandalinada bu yıl, ürün çok,  yüksek olunca ihracatçı piyasaya giremedi. 
İç piyasa tüketimi yetersiz kaldı ve Seferihisar, Ürkmez, Gümüldür’de üretici iflasın eşiğine sürüklendi.
Üreticinin iflası,  bahçelerinin bozulması, sökülmesi demektir.
Yani dönüşü olmayan yol ya da başka bir deyimle felaketin başlangıcı.
* * *
Tacettin Bayır’ın uyarısıyla dün bir öneride bulunmuş, yerel yönetimlerden yardım istemiştim.
Çünkü, iktidarın tarıma bakış açısı ortada.
“Bakın başınızın çaresine...” deyip, kılını kıpırdatmıyor.
Oysa en gelişmiş ülkelerde ve ’nde bile üreticiye devlet desteği ve ürün bazında teşvik uygulamaları var.
Bizde ise üretici, borç batağında ve bankaların kıskacında,  yapayım derken toprağından, ağacından oluyor.
“Kimbilir?” demiştim...
“Bakarsınız Aziz Başkan mandalina üreticisine haftasonu Seferihisar’da yapılacak olan Mandalina Şenliği’nde bir müjde verir” diye eklemiştim.
Tez haber; beklediğimden de erken geldi.
Ve dün Büyükşehir Belediyesi’nin, üreticiye destek olmak için Seferihisar, Ürkmez ve Gümüldür’deki bahçelerden toplam 110 ton mandalina alımı yapacağı açıklandı.
* * *
Durun bitmedi.
Seferihisar Belediye Başkanı Tunç Soyer de,  Belediyesi’nin 100 ton, ’nin 60 ton, Konak ve ’nın 25’er ton, Balçova Belediyesi’nin 20 ton mandalina alacaklarını duyurdu.
Kul sıkışmayınca, Hızır yardıma koşmazmış.
Bu alımlar, şüphesiz narenciye üreticisini rahatlatmaya yetmeyecek ama, en azından Seferihisar, Ürkmez, Gümüldürlü köylüye bir parça olsun soluk aldıracak.
* * *
Büyükşehir Belediye Başkanı ’nu yönetim anlayışından tutun da pek çok konuda eleştiren, yaptığı yanlış seçimleri ve uygulamaları “bombardımana” tutan biri olarak; tarıma, köylüye, üreticiye verdiği desteği inkar edemem ve bu konuda kendisini tek geçerim.
Alımı yapılacak 110 ton mandalina, Büyükşehir tarafından, dar gelirli aileler ile okullarda öğrencilere ve çocuklara dağıtılacak.
Aziz Bey’in narenciyeciye bir “kıyağı” daha var.
Kentteki bilboardlar ve reklam raketlerinde, bu haftadan itibaren, mandalina tüketimini artırıcı, yararlarını ve bu meyveyi tanıtıcı reklam kampanyası başlatacak.
Ne diyelim, Allah tuttuğunu altın etsin...</TEXT>
</DOC>
