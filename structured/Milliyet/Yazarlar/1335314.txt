<DOC>
<DOCNO> 1335314 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/f9e8843/l/0L0Smilliyet0N0Btr0Cozal0Ekomplosu0Cderya0Esazak0Csiyaset0Cyazardetay0C140B110B20A10A0C131420A30Cdefault0Bhtm/story01.htm </URL>
<DATE> 2010/11/14 </DATE>
<TIME> 07:18:45.0 </TIME>
<AUTHOR>  </AUTHOR>
<HEADLINE>
Özal komplosu
</HEADLINE>
<TEXT>8. Cumhurbaşkanı ’ın ölümündeki kuşkular ’de Can Dündar’ın programında bir kez daha tartışıldı.
1980’li yıllarda Özal’ı çok yakından izlemiş bir gazeteci olarak ’nde bir cumartesi sabahı gerçekleşen ani ölümdeki ‘’ iddiasına katılmadığım için, ‘yeni tanıklar’ ne söyleyecek diye merakla ekran başında kaldım. 
Prof. Sevil Atasoy’un Semra Özal’a yönelttiği sorularla ‘limonata’dan zehirlendiği tezi hayli zayıfladı.
Semra Hanım, Türki cumhuriyetlere yaptığı geziden döndükten sonra  sonucu gerçekleşen ölümüyle ilgili olarak bir Azerbaycanlıdan gelen ihbardan söz etti ve ‘her şeyi savcıya anlattığını’ söyledi. Zamana yayılan bir zehirlenme olabilirdi.
Can konuklarını iyi seçmişti. Özal’ın danışmanları, özel doktoru, son gezisine katılan ’lılar kendi yorumlarını paylaştılar. Anlatılanlar,‘komplo’dan çok Özal’ı ölüme götüren ihmalleri sergiliyordu.
Cumhurbaşkanı’nın kalp krizi geçirdiği anda Köşk’te doktor ve ambulans bulunmuyordu.
Özal’ın Koruma Müdürü Musa Öztürk, Özal’ı Çankaya’dan indirme çabasındaki muhalefetin 1991’de iktidara geldikten sonra Çankaya’ya bir ‘ot biçme (çim) makinesi’ alınmasına bile Meclis’teki bütçe görüşmelerinde karşı çıktıklarını, Demirel’in ‘Ne yapacakmış, Çankaya’ya çiftlik mi kuracakmış?!’ dediğini anlattı. Bu tür tepkiler çok ağırına gittiği için Turgut Bey’in, ambulans alımına, ‘Köşk’e şimdi de hastane kurmak istiyor, derler’ düşüncesiyle karşı çıktığını, Özal’ın sağlığı konusunda ’den bilgi toplayanların ölmesini beklediklerini anlattı Musa Öztürk.
Semra Hanım kabullenmiyor olsa da, Özal’ın ölümünün Köşk’te gerçekleştiği kanısında hekimler.
İlk müdahaleyi yapan hekimler, Hacettepe’deki kalp masajına ve damar açma gibi acil yöntemlere Özal’ın bedeninin karşılık vermediğini anlattılar.
NTV’deki yayına o gün eşiyle Hacettepe Acil’de olan bir tanık katıldı ve çarpıcı şeyler anlattı. Özal’ın sedyeye konulduğunda hayatta olduğunu ve acı içinde inlediğini söyledi. Müdahalede gecikildiğini öne sürdü.
Ancak daha sonra yayına çıkan eski rektör Prof. Yüksel Bozer, bu iddiayı reddetti.
Hacettepe gibi kalp konusunda donanımlı bir hastanede ülkenin Cumhurbaşkanı’nın o kadar süre acilde bekletilmesinin mümkün olmadığını savundu. Bozer’e göre Özal’ın bedeninde, ‘zehirlendiğini’ gösterir hiçbir belirti yoktu. 17 yıl sonra ‘mezarının açılması’ dahil eski Cumhurbaşkanı’yla ilgili bu polemikleri de üzücü buluyordu Bozer. Tabii son söz ailenindi. Ancak Semra Özal’ı da o konuda tereddütlü gördük. Semra Hanım, Prof. Sevil Atasoy’a, ‘Mezarı açıldığında her zehri bulacak mısınız?’ diye sordu ve savcılık soruşturmasını bekleyeceğini söyledi.
Özal’ın son dönemi, bir liderin hayatının uzun ve yorucu iç, dış seyahatlerle nasıl riske atıldığına, kötü yönetildiğine tipik bir örnektir. Boşuna ‘komplo’ aranıyor!
 
Emlak TipiİlMarkaModelİlİlçeİlİlçe© Copyright 2010 Milliyet
Kampanya Sözleşmesi          Milliyet Birinci Sayfa</TEXT>
</DOC>
