<DOC>
<DOCNO> 1347015 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fff759e/l/0lcadde0bmilliyet0n0btr0c20a10a0c110c260cyazardetay0c13175480c0eboru0edegil0esergi/story01.htm </URL>
<DATE> 2010/11/26 </DATE>
<TIME> 01:22:29.0 </TIME>
<AUTHOR>  </AUTHOR>
<HEADLINE>
���������boru��������� de������il sergi
</HEADLINE>
<TEXT>‘BORU’ DEĞiL SERGi      Kimse kimseye durup dururken, “Hadi sergiye gidelim” demez. “Bu ara mutlaka İstanbul Modern’e uğrayın” diyorsam, bir bildiğim varKavramsal sanat’, ‘çağdaş tasarım’, ‘enstalasyon’ gibi laflar beni hayattan soğuttuğu için, ilgimi çeken bir şey olmadıkça sergilere gitmiyorum. Ünlü Fransız sanatçı Tomas Zaytunger bilmemnenin sergi açması beni heyecanlandırmıyor pek. Bin kere örneğini yaşadım: Ben bu adamların işlerinden bir şey anlamıyorum arkadaş! Galeriye boru döşüyorlar, iplerle bu boruları birbirine bağlıyorlar; ondan sonra da “Buyurun ben burada savaşın kötülüğünü işledim.” Tomas’ın karşısına çıkıp, “Ben bu borularla savaşı nasıl bağdaştırdığınızı pek şeyedemedim” de diyemediğin için, tek çaren korkunç sıkıcı sanat dergilerini okumak oluyor ki, Allah başka dert vermesin diyorum.Bence bu çağdaş sanat olayları normal insanların harcı değil. Diyebilirsiniz ki, “Bu kadar okumuş adam             borulara bakmaya geldiyse          bir bildikleri vardır!”                      Demeyin abicim. Kimsenin     bir bildiği yok. Boruların               hakikaten ne anlama geldiğini bilen tek insan, onu oraya koyan sanatçı.Bu sergi farklı, Kutluğ Ataman çok daha farklı Başkalarının bilgilendirmesine ihtiyaç duymadan, kendi kendinize anlayıp hissederek gezebileceğiniz sergiler, genelde şehrin en büyük üç galerisinde açılıyor: Sakıp Sabancı Müzesi, Pera Müzesi ve İstanbul Modern. Onlar bizi, biz onları algılayabiliyoruz.Bu aralar İstanbul Modern, ciddiyetle gezmenizi tavsiye ettiğim, hakikaten çok şey ifade eden ve insanı heyecanlandıran bir sergiye ev sahipliği yapıyor: ‘İçimdeki Düşman’. Çok iddialı bir isim ama içi boş değil. Sanatçı Kutluğ Ataman’a ait 11 tane video izliyorsunuz. Birkaçının önemini özetle          anlatmaya çalışayım.- Ruhuma Asla: Kutluğ Ataman’ın travesti arkadaşı Ceyhan Fırat’la birlikte yaptığı bu video, tahmin etmesi zor değil, zamanında çok büyük olay yaratmıştı. Neden? Fark ettiyseniz biraz önce ‘travesti’ dedim... Bu iş, New York Modern Sanatlar Müzesi’nin daimi koleksiyonunda şu an. Türkiye’ye sergilenmek üzere, kısa süreliğine getirildi.- Peruk Takan    Kadınlar: Dünyanın en önemli sanat etkinliklerinden Venedik Bienali’ne bu işiyle katılmıştı Kutluğ Ataman. Zaten ondan başka bir Türk de davet edilmedi Venedik Bianeli’ne. O ilk ve tek. ‘Peruk Takan Kadınlar’ bu açıdan önemli. Kısaca, farklı sebeplerle peruk takarak yaşamak zorunda olan dört Türk kadını anlatıyor.- Veronıca Read’in 4 Mevsimi: Pek bahsedilmiyor ama bu iş beni çok etkiledi. Nadir görülen bir nergis zambağı çeşidi varmış. Bunun peşinden koşup toplayan, obsesif bir adamın öyküsünü anlatıyor video. Anlayacağınız onun içindeki düşman da, minik        bir nergis zambağı.Kutluğ Ataman, ‘yaramaz çocuk’ olarak görüldüğü için    13 yıl boyunca bir tane bile sergi açamadı Türkiye’de. Yaptığı işler yukarıda bahsettiğim gibi ‘boru’ değil çünkü. Duygusu var, derdi var, sosyalliği var. Herkesin içine işliyor, rahatsız ediyor. Merter’de çalışan bir konfeksiyon işçisinin de, Boğaz’daki villasında purosunu tüttüren işadamının da... Bugüne kadar hep yurt dışında sergi açtı, orada tanındı, orada büyüdü. Bence bu fırsatı kaçırmayın. Kutluğ Ataman Tophane’ye kadar gelmişken mutlaka gezin görün. Hatta hemen yarın gidin. İstanbul Modern perşembe günleri hem ücretsiz, hem de daha uzun saatler açık. İş çıkışı gidip 20.00’ye kadar gezebilirsiniz pekala. BAYILDIM * Norah Jones’un yeni albümü ‘...Featuring Norah Jones’a. * Saray’ın çikolata kaplı kurabiyesi ‘Çikilop’a ve tatlı tatlı tınlayan ‘Çikilop’ kelimesine.* Uğur Yücel’in ‘Aşk ve Ceza’ dizisindeki olağanüstü oyunculuğuna.* Murat Gülsoy’un ‘Tanrı Beni Görüyor Mu?’ adlı yeni öykü kitabına ve her şeyden önce, kitabın ismine.SIKILDIM* İntihara sürükleyen dizi ‘Unutulmaz’dan.* ‘New York’ta Beş Minare’ yaygarasından.* “Oraya makaroncu açıldı, burada çok  güzel makaron yedim” teranesinden. (Makaron ne ya? Bildiğin kurabiye işte!)* ‘Kürk Mantolu Madonna’yı senaryo-laştırma fikrinden.</TEXT>
</DOC>
