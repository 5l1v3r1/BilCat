<DOC>
<DOCNO> 1343651 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fd4be53/l/0l0smilliyet0n0btr0ckurban0eve0echp0chasan0epulur0cyasam0cyazardetay0c210b110b20a10a0c13163470cdefault0bhtm/story01.htm </URL>
<DATE> 2010/11/21 </DATE>
<TIME> 04:01:11.0 </TIME>
<AUTHOR>  </AUTHOR>
<HEADLINE>
kurban ve chp
</HEADLINE>
<TEXT>Ne güzel bir deyimdir “sapla samanı karıştırmak.”  Tartışmalarımız hep bu kurala uygundur, sapla samanı mutlaka karıştırarak...Şu “kurban” sorununa bakalım:Kurban kesimlerinde vahşeti gördünüz, kurbanlık hayvan kaçıyor, peşinde bir alay insan, kiminin elinde sopa, kiminin elinde bıçak, ateşli silah... Maksat sığırı, boğayı yakalayıp kesmek.İp atanlar mı, taş atanlar mı, kuyruğundan yapışanlar mı, üzerine üzerine kamyonet sürenler mi?* * *Hayvanın ayağına ateş ediliyor, hayvan tökezleyip diz üstü çökünce yetişip bıçağı gırtlağına dayayıp kesiyorlar ya da hayvanı tüfekle vurup, can çekişirken bıçağı yetiştiriyorlar.Tamam, eskisi gibi değil, belediyeler kurban kesim yerleri kurdular, orada kesenler de var, belki de onlar çoğunlukta...Ya vince bağlanıp kesilen sığır.Açık arazide, boş arsada kurban kesip, derisini yüzüp, parça parça edenler.* * *Onlar, Sayın Çevre Bakanı Veysel Eroğlu’nun yüzde birlerinden olacak.Sayın Bakan’a göre vatandaş, kurban keserken yüzde 99 kurala uymuştur, kalan yüzde bir de bu rezillikleri yapmıştır.Ya bazı babaların tutumu?Okullarda, gazetelerde, televizyonlarda çocukların kurban kesimini seyretmemeleri söylendi, hatta Diyanet İşleri bile hatırlattı, çocukları kesim yerinden uzak tutun!Yerde kesilmiş koç kafası, çocuk başında, gazeteci babasına soruyor:“Çocuğu niye getirdiniz?”“Görsün, öğrensin!”Doğru, o da büyüyecek, “çocuğuna seyrettirecek!”* * *Şimdi bunları yazmak, kurban kesmeyin demek midir? Ya da böyle kesmeyin, dini ve insani kurallara uygun kesin mi demektir?Ama gel de bazılarına anlat:“İşte bunlar kurban kesmeye karşı!”Olabilir, kurban kesmeye karşı olanlar da vardır ve olacaktır.Ama “kurban böyle kesilmez!” diyenlerin, kurbana karşı olduklarını söylemek, okuduğunu anlamayacak kadar ahmaklıktır ya da kötü niyet!* * *Evet, Kurban Bayramı’nda elbette kurban konuşulur, lakin CHP’siz bayram olur mu?Önce bir yanlışımızı düzeltelim.Geçen hafta bir yazımızda, aklımızca kara mizah yapmıştık.Bir hata, bir yanlışlık kafaları karıştırdı.Biz “laiklik tehlikede” demiş ve eklemiştik:“Ortada laiklik kalmadı ki tehlikede olsun!”  “Laiklik tehlikede” cümlesine, “değil” kelimesini eklerseniz anlamı değişmez mi?Maalesef öyle oldu.* * *Laikliğin tehlikede olup olmaması bir yana, CHP’nin dertleri hiç bitmez.Bayramda da dertler sürdü, Genel Sekreter Süheyl Batum’un BDP’lilerle bayramlaşırken söyledikleri hemen yorumlandı.“Seçimde işbirliği yapacaklar!”Bu ittifaklarla 1990’lı yıllarda rahmetli Erdal İnönü’nün başına neler geldiğini unutmayanlar var ki, Kılıçdaroğlu’na yetiştirdiler, o da iki gün sonra açıkladı:“CHP kimseyle işbirliği yapmayacaktır, tek başına iktidar olacağız!”Buyurun, alın başınıza bir dert daha...CHP’de dert bitmez... </TEXT>
</DOC>
