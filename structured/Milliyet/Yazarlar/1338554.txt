<DOC>
<DOCNO> 1338554 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fb59dff/l/0lcadde0bmilliyet0n0btr0c20a10a0c110c170cyazardetay0c13151270cbayram0eesittir0etatil0eo0eda0eesittir0ekarnaval0e/story01.htm </URL>
<DATE> 2010/11/17 </DATE>
<TIME> 04:09:15.0 </TIME>
<AUTHOR>  </AUTHOR>
<HEADLINE>
bayram e��ittir ���tatil��� o da e��ittir ���karnaval���
</HEADLINE>
<TEXT>NE Ki ŞiMDi BU?                                BAYRAM EŞiTTiR ‘TATiL’  O DA EŞiTTiR ‘KARNAVAL’      Günümüzün postmodern ‘bayram’ anlayışında, tatili fırsat bilip seyahate çıkmak veya evde pineklemek daha çok tercih ediliyor. Birincisini seçenler çoktan aldı başını gitti; ikinci gruptakiler için birkaç önerim varBayram, çocukken bir karnavaldır. Büyüdükçe ‘mecburiyet’e, daha da büyüdükçe ‘mahcubiyet’e dönüşür. Şimdi beni bana bıraksalar; deseler ki, “Al sana dokuz gün tatil!” (bunu kimse demiyor), yapacağım şeyler yine bana bir ‘karnaval’ı hatırlatır. Önce, geçen bayramdan kalma ‘mahcubiyetler’i, ‘mecburi’ telefonlarla telafi ederim. Ardından asıl ‘bayram şenliği’mi başlatırım. Ne yazık ki ‘dokuz gün sevinci’ni yaşayamıyorum bu bayram. Ama ‘evde pineklemeyi seçenler’ için güzel önerilerim var. Beni dinlerseniz ruhani olarak 19 gün tatil yapmış gibi hissedebilirsiniz.FiLM iZLEYiN 1- New York, I Love You Aralarında Fatih Akın ve Natalie Portman gibi isimlerin de yer aldığı 11 yönetmenden New York üzerine bir güzelleme. Bu ‘güzelleme’lerden epey sıtkım sıyrıldı gerçi. O şehri seviyorum, öbürüne hayranım, bu çok iyi değil filan... Fakat izlemeye değer. 2- Death at a Funeral Bir cenaze töreni ne kadar komik geçebilir? Tahmin edemeyeceğiniz kadar çok! Bu tatilde veya başka bir zaman mutlaka izleyin.3- Meet the Fuckers 2000 yılında çekilen ‘Meet The Parents’ komedisinin devam filmi ‘Meet the Fuckers’, en az ilki kadar eğlenceli. ‘İzlediğim en komik filmler’ listesi yapsaydım bu film çok rahat ilk üçe girerdi. Tam bayramlık.KiTAP OKUYUN 1- Bir de Baktım Yoksun: Yekta Kopan’ın şaşırtıcı bir biçimde çok satan öykü kitabı, yine şaşırtıcı bir biçimde son derece sevildi. “Şaşırtıcı” diyorum çünkü; ‘Türkiye’de öykü kitabı satmaz’ diye bir yargı vardır ve ne yazık ki doğrudur. Bu kitabın kaderi farklı oldu, çok da iyi oldu. Herkesin rahatlıkla okuyabileceği, sürükleyici ve merak uyandırıcı bir kitap. İçinde birbirinden güzel altı öykü var. Hepsinin ortak noktası, ‘babalar ve çocukları’. 2- Shakespeare Olmak: Nihayet doğru dürüst bir Shakespeare biyografisi Türkçeye çevrildi. Bunun için Can Yayınları’na şükran borçluyuz. 400 sayfalık kitabı bu tatilde okuyup bitirmenizi beklemiyorum ama en azından elinizin altında olsun, kütüphaneniz şenlensin. Kaliteli bir çalışma.3- Bohemya’da Skandal: Polisiye edebiyatının üç muhteşem yazarı; Edgar Allan Poe, Gilbert K. Chesterton ve Arthur Conan Doyle’dan üç öykü. Minikler kapınızı çalıp şeker isterken rahatlıkla bitirebilirsiniz. 96 sayfa ve okuması çok zevkli. MÜZiK DiNLEYiN 1- Grinderman: Bence ‘dünyanın en çekici adamı’ olan Nick Cave’i, bu grubun içinde yeniden görmek / duymak çok iyi gelmişti. Cave dinlemek her zaman, her koşulda iyi gelir zaten. ‘Grinderman’ onun yan projesi. İlk albümü dinlemeye doyamamıştık, ikincisi geldi. Adı da çok yaratıcı: ‘Grinderman 2’. Epey iyi şarkılar var. Akşamüstü saatlerinde dinlenebilir.2- Ceylan Ertem: Anima grubundan tanıdığımız Ceylan Ertem solo çalışmaya karar verdi ki, gayet iyi yapmış bence. Sesi çok güzel bir hanım. Yaklaşık 100 yıldır dinlediğimiz ‘Fikrimin İnce Gülü’, ‘Gönül Dağı’ gibi şarkıları yeniden yorumlaması pek çekici değil ama objektif olalım: Başarılı. 3- The XX: Bu grubun üyeleri birbirlerini 11 yaşından beri tanıyormuş. Şu anda 20 yaşındalar. Böyle deyince insan gotik metal yapan bir grup ergenle karşılaşacağını sanıyor ama tam tersi... Şarkıları bünyede antidepresan etkisi yaratıyor. Acayip huzurlu ve rahatlatıcı. İlk albümleri; Rolling Stone dergisinin hazırladığı ‘2009’un en iyi albümleri’ listesinde 11’inci sıradaydı. İkinci albümleri de ilkini aratmıyor. BURALARA GiTMEYiN Taksim, Ortaköy, Bakırköy ve Kadıköy Entelektüel bir sosyal analiz yapma niyetinde değilim ama söyleyeceğim... Muhtemelen ulaşım ücretsiz olduğu için, çok sık dışarıya çıkamayanlar, bu günlerde kendilerini sokağa atıyor. Önümüzdeki altı gün boyunca, elele tutuşan genç kızlar meydanlarda olacak. Kültür çatışmasının sağanak halinde yaşanacağı bölgeler arasında başta Taksim ve Ortaköy geliyor. Bakırköy ve Kadıköy ise zorunlu olmadıkça çıkılmaması gereken semtler.           facebook      Google      Yahoo      Del.icio.us      reddit      Twitter      Mixx      Digg      StumpleUpon      Myscape      friend feed      10 Kasım 2010H&M HEYECANINDAN UTANMAK03 Kasım 2010TANPINAR’DAN iYiSi CAN SAĞLIĞI27 Ekim 2010ÖYLE OLDU BÖYLE OLDU</TEXT>
</DOC>
