<DOC>
<DOCNO> 1346024 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/ff66219/l/0Lcadde0Bmilliyet0N0Btr0C20A10A0C110C250CYazarDetay0C13181410Cgardrobunuzu0Esiklastirmanin0Eve0Ekislastirmanin0Eyollari/story01.htm </URL>
<DATE> 2010/11/25 </DATE>
<TIME> 15:17:22.0 </TIME>
<AUTHOR>  </AUTHOR>
<HEADLINE>
GARDROBUNUZU ŞIKLAŞTIRMANIN VE KIŞLAŞTIRMANIN YOLLARI
</HEADLINE>
<TEXT>Birkaç küçük ayak oyunuyla kışlık kıyafetlerin sıkıcılığı... - Ferhan İstanbullu
Ferhan İstanbullu                                                      Spot                                GARDROBUNUZU ŞIKLAŞTIRMANIN VE KIŞLAŞTIRMANIN YOLLARI      
Birkaç küçük ayak oyunuyla kışlık kıyafetlerin sıkıcılığını kırmak, gardrobunuza ruh katmak elinizde.
1- İlk olarak şalların, eşarpların kıyafete ruh katmadaki gücünden yararlanmalısınız. Mesela            renkli desenli, ipek bir şal en sıkıcı griyi bile katlanılır kılar. Bu sezon, 70’lere dönüşün. O yüzden annenizin gardrobundaki eşarplara alıcı gözüyle bakmak, doğru bir ilk adım olacaktır. 
2. Trikolar pekala gece için de çekici alternatif olabilir. Nasıl mı? Pulların, payetlerin gücünden yararlanarak! En pahalısından 30 TL’lik H&M versiyonlarına, mağazalar omuzları, cepleri boncuk işli  modellerle dolu. 
3. Bazen bir çanta sapı dahi ufak bir operasyonla şık kolyeye dönüşebilir. Chanel modeli zincir saplı çantalara bir de o gözle bakın. 
4. Farklı dokuları bir arada  kullanmaktan çekinmemek de tarzınızı kış bezginliğinden kurtarabilir. Grafik desenli ipek elbiseyi kalın dokulu hırka ya da kısa kazakla, hatta yapay kürkten bir boleroyla giyebilirsiniz. 
5. Çoğu kadının kendine yakıştıramadığı, fazla iddialı bulduğu bir parça olan şapkalarla artık bu kış barışın! Özellikle önü hafifçe gözlere düşen fedora şapkalar kesinlikle en baştan çıkarıcı olanları. 
6. Kolları bol inen bir paltonuz varsa bu kış kollarını dirseklere doğru kıvırın. İçinden kontrast renkte kazağınız gözüksün! 
7. Bu kış parkaların nasıl da dişileşip modernleştiğinin farkında mısınız? Sizi kış boyunca hem ısıtacak hem de şık, dinamik gösterecek bir  parça var, o da parkalar. 
8. Hiç sürpriz  olmayacak bir önerim  var sırada: Etekleri elbiseleri kalın topuklu botlar eşliğinde çıplak bacaklarla giymeyi deneyin. Çıplak tenin tartışmasız cazibesini uzun uzun anlatmaya ne hacet? Tabii soğuğa dayanıklıysanız. 
9. Deri eldivenlerin yarattığı lüks efektine sakın sırtınızı dönmeyin. Özellikle dirseklere dek uzanan siyah, hele camel tonlarında olanlar anında şıklık tableti işlevini görüyor. 
10. Bu defa büyünün rengi beyaz! "Zürefanın düşkünü, beyaz giyer kış günü" diyenlere kulak asmayın! Hiçbir renk, kışın lüks hissini beyaz kadar güçlü gösteremez!

MarIo LevI’den feyz alabilmek!
Arkadaşım Gülden Büyükuçak, Atölye Maçka’da verilen seminerlerden haber etti beni. Siyasal tarihten felsefeye, fotoğrafçılığa kadar pek çok kimseyi ilgilendireceğini düşündüğüm konuda seminerler veriyorlar. Benim en çok dikkatimi çeken, Mario Levi’nin yazım atölyesi oldu. 13 Aralık tarihinde başlayan seminerler, 19.00-22.00 saatleri arasında yapılıyormuş. Sevdiği yazarların yazı atölyelerine katılıp ne denli feyz aldıklarını anlatan arkadaşlarımdan biliyorum. Eli kalem tutanlar için bu beyin-kalem jimnastiğinin faydalı olacağı muhakkak. Meraklısı için: Atölye Maçka-532 507 20 00.
Dr.Eser AlptekinSağlık OlsunREHABiLiTASYON SÜRECiNDE KARŞILAŞILAN RUHSAL SORUNLARÇağdaş ErtunaSon durumİÇiMiZE CANAVAR KAÇTIĞININ KANITIAli EyüboğluAliceTAZMiNAT DAVASI SEKiZ YIL SÜRER Mi?Ferhan İstanbulluSpotGARDROBUNUZU ŞIKLAŞTIRMANIN VE KIŞLAŞTIRMANIN YOLLARISina KoloğluReyting canavarıBEN GALiBA DiZiLERDEN SOĞUDUMMenderes ÖzelMendo TeknoFACEBOOK'TA ASKER KAÇAĞI AVISERDAR BARÇIN BANDBeyoğlu Hayal KahvesiSaat: 22.30Fiyat: 25 TL Tel: 0 212 244 25 58KIYIYA OTURMANIN BöYLESiKumbaracı50Saat: 20.30Fiyat: 15 - 20 TL Tel: 0 212 243 50 51OZAN MUSLUOĞLU QUARTETAlt.Saat: 22.00Fiyat: 20 - 25 TL Tel: 0 212 245 23 47PAGANINI TRIOSalon İKSVSaat: 21.30Fiyat: 35 - 60 TL Tel: 0 212 334 07 52THE GAME (KONSER)RiddimSaat: 21.30Fiyat: 70 TL Tel: 0 212 251 27 23</TEXT>
</DOC>
