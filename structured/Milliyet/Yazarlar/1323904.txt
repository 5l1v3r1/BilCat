<DOC>
<DOCNO> 1323904 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f52aa32/l/0l0smilliyet0n0btr0cragip0edevrim0ebobo0cugur0emeleke0cspor0cyazardetay0c0a40b110b20a10a0c130a85680cdefault0bhtm/story01.htm </URL>
<DATE> 2010/11/04 </DATE>
<TIME> 01:23:02.0 </TIME>
<AUTHOR>  </AUTHOR>
<HEADLINE>
rag��p devrim bobo
</HEADLINE>
<TEXT>A Milli Takım Teknik Direktörü Guus Hiddink’in Trabzonspor-Gençlerbirliği maçını izlerken (şakayla karışık) Jaja’yı, Türk vatandaşı yapmakla ilgili bir şeyler söylediği konuşuluyor. Aslında Hiddink’i anlıyorum, milli takımın büyük bir santrfor problemi var ve Jaja çok özel bir oyuncu... Ama sadece birkaç ay önce Türkiye’ye gelmiş, muhtemelen tek kelime Türkçe konuşamayan Jaja’nın (hadi itiraf edelim, makyavelist bir anlayışla, işgüzarca) vatandaş yapılması içimize asla sinmeyecektir.Lâkin Jaja esprisini konuştuğumuz şu günlerde, gayet ciddi başka bir örnek var önümüzde: Bobo, 4-4-2 Türkiye dergisine verdiği röportajda Türk vatandaşı olmak istediğini söylemiş. (Bobo, daha önce Brezilya’nın İrlanda maçı kadrosuna çağırıldı fakat hiç oynamadı)2010-2011, Bobo’nun Türkiye’deki beşinci sezonu... Hayatının çok önemli bir bölümünü, 20-25 yaş aralığını İstanbul’da çalışarak geçirdi. Bu ülkeye geldiğinde vatandaşlığa başvursaydı, şu sıralarda Türk pasaportuna hak kazanmak üzereydi. Sanırım bir miktar Türkçe konuşuyor, tahmin ediyorum vatandaşlık için yasayla belirlenmiş koşullarımız neyse onlarla ilgili gelişmeye hazır durumda. İyi bir işçi, centilmen, çalışkan ve sportmen... Bir bakıma, Türk vatandaşı olmasından memnuniyet duyduğum Mehmet Aurelio ile benzer özelliklerde. Ülkeye bilimsel, teknolojik, ekonomik, sosyal, sportif, sanatsal olağanüstü hizmeti geçen ya da geçeceği düşünülenler için yasada bir özel durum söz konusu. Bu konularda ilgili bakanlıklarca haklarında gerekçeli teklifte bulunulan kişiler, Türk vatandaşı olabiliyorlar. Ben bu istisnanın (Türkiye’ye nasıl bir olağanüstü hizmeti geçtiğini/geçeceğini anlamadığım) Mert     Nobre için kullanılmasına tepkiliyim. Ama Bobo’nun bu tarz bir hizmeti olabileceğini düşündüğümü de itiraf etmek zorundayım. Bobo, tek santrfor oyununun sözlük tanımı gibi: Kuvvetli, çalışkan, son vuruşları iyi. Takım oyununa yatkın, istikrarlı, problemsiz. Daha 25 yaşında ve eğer Rogerio değil Ragıp olursa 6-7 sene milli forma giyebilecek durumda...Ragıp Devrim Bobo, benim kulağıma sempatik geliyor. Türkçe öğrenen, İstiklâl Marşı’nı milli takım arkadaşlarıyla birlikte okuyan, Atatürk Türkiye’sini araştıran/bilen, hayatının geri kalanında bu ülkeye hizmet etmeyi düşünen bir Bobo, o yasadan faydalanmayı bence hak eder. Eğer Bobo’yla konuşulur, düşüncesinde samimi olduğuna inanılırsa; Hiddink, Özgener ve Bakan Özak’ın bu konuyu değerlendirmeleri dileğiyle... Beşiktaş neden 15 kişiydi?Mâlumunuz, UEFA Avrupa Ligi üçüncü grup maçında Porto’yu ağırlayan Beşiktaş, sakat oyuncu sayısının çokluğu nedeniyle sahaya ancak 4 yedekle (toplam 15 futbolcuyla) çıkabildi. Avrupa Ligi gruplarında mücadele eden takımlar, ilk müsabakadan önce 25 kişilik oyuncu listesini UEFA’ya bildiriyorlar, dolayısıyla maçlar sırasında A listesine oyuncu ekleme şansları yok. Ama B listesi futbolcularının (yani 1989 ve üstü doğumlu, altyapı eğitiminin iki yılını o takımda geçirmiş oyuncuların) sınırı yok. Her müsabaka öncesinde, ilk düdüğe 24 saat kalana kadar sınırsız B listesi oyuncusunu UEFA kadrosuna eklemeniz mümkün... Ve Beşiktaş teknik ekibi, Porto 18’ine sadece Ali Kuçik’i eklemeyi uygun gördüler.Oysa o sırada A2 takımda yer alan (ve milli takımlara gitmemiş) oyunculardan üçünü daha Porto 18’ine ekleseler, sanırım o futbolcular için hayatlarının en güzel tecrübelerinden biri olurdu.Ali Kuçik’e profesyonel takımda forma şansı veren Schuster, neden üç A2 oyuncusunu daha Porto 18’ine almadı, doğrusu anlayamadım.Volkan’la Sercan, Barça’yı izler mi?Türkiye’de genç teknik adamların ve genç futbolcuların dünya futbolunu iyi takip ettiklerini biliyorum. Eminim Ertuğrul Sağlam da, Volkan’la Sercan da kendi idman ve maçlarından artan zamanlarında büyük ligleri izliyorlardır.Volkan’la Sercan da seyretmişlerdir, pazar gecesi oynanan Barcelona-Sevilla maçı birer küçük ders içeriyordu her iki önemli yıldızımız için...İspanya’nın iki devini karşı karşıya getiren maçın 4’üncü dakikasında Messi’nin attığı golde kale çizgisi üstündeki Villa’nın topa değmediğini göstermek için çabası mesela... Cuma gecesi bariz ofsayttaki Sercan da topa değmediğini gösteren bir jest yapsa, Insua yüzde yüzlük bir pozisyona girecekti. (Tabii o pozisyonda bayrağı Sercan topa değmeden kaldıran yardımcı hakemin de bol bol Avrupa liglerini izlemesinde fayda var!)24’teyse Villa süper bir gol attı, ama o pozisyonda benim esas dikkatimi çeken Messi’nin basit pasıydı. Sağ taç çizgisinde kazandığı topla iki rakibinin adeta içinden geçen, süper çalımla ceza alanına yönelen Messi’nin, topu kendisinden çok da avantajlı pozisyonda olmayan Villa’ya vermesi derslikti. Herhalde dünyada Messi kadar bencillik yapmayı hak eden başka bir oyuncu yoktur; ama bu adam harika bir çalımdan sonra dahi egoist davranmıyor, kendisiyle hemen hemen paralel pozisyonda olan Villa’ya topu aktarabilecek iradeyi gösteriyor. Volkan Şen’in çoğu zaman gösteremediği iradeyi...Galiba büyük futbolcu olmak için sadece yetenek yetmiyor. Ofsayt kuralını bilmek, takım oyuncusu olmak ve iradeli davranmak da en az yetenek kadar önemli meziyetler... Youtube yetmezÇağ dışı uygulama nihayet kalktı, youtube.com yasaklı siteler listesinden çıktı.Yetkililere teşekkürlerle birlikte bir de rica: Yabancı bahis reklâmları olduğu gerekçesiyle birtakım önemli spor siteleri de uzun zamandır kapalı... Mesela ciddi bir futbol istatistik kaynağı olan soccerway.com gibi... Soccerway kadar mühim olmasa da spor neticeleri için faydalanılan xscores.com gibi.Dileğimiz, bu global bilgi kaynaklarına ulaşımın da bir an önce açılması.</TEXT>
</DOC>
