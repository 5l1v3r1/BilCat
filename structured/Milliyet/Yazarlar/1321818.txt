<DOC>
<DOCNO> 1321818 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f4983bc/l/0l0smilliyet0n0btr0cbu0emaci0ehakettiler0cbulent0ebuda0cege0cyazardetay0c0a30b110b20a10a0c130a820a40cdefault0bhtm/story01.htm </URL>
<DATE> 2010/11/03 </DATE>
<TIME> 01:22:47.0 </TIME>
<AUTHOR>  </AUTHOR>
<HEADLINE>
bu ma���� hakettiler
</HEADLINE>
<TEXT>Kaybedecek birşeyi kalmayanların onur savaşıydı sanki... Çok koştular, çok istediler, çok pozisyona girdiler, çok kaçırdılar, çok terlediler, çok yoruldular. Bu maçı gerçekten analarının ak sütü kadar hak ettiler. Cenk Ahmet’in sağ bekliği şaşırtıcıydı. Burak’ın kulübeye çekilişi sürpriz gibiydi. Ancak dün oyun alanı tercihlerine, dizilişe, teknik stratejiye bakılacak gün değildi. Bakılacak olan Altaylı futbolcuların; ne denli istekli, ne denli kolektif, ne denli maça odaklanarak dayanışmacı bir anlayış sergileyecekleriydi. Önce Cenk Ahmet, yerini hiç yadırgamadan, yüksünmeden, oyun olarak umulanın fazlasını çıkardı. Ufukhan-Yiğitcan ikilisi, kusursuz, muhteşem, olağanüstüydüler. Murat Karakoç’un yeniden dünyaya gelmiş bir hali vardı, harikaydı. Wasswa, dörtlünün önünde emniyet ventili gibiydi. Eyüp Hasan, solda başladı, sağa kayınca, bu takıma ne denli gerekli olduğunu gösterdi. Murat Hacıoğlu’nun 90 dakika boyunca gösterdiği çabaya ancak şapka çıkarılır. Thernand, oyunda kaldığı sürece Rize savunmasını sıkıntıya soktu. Burak ile Mehmet Şen’in oyuna katılımlarından sonra Altay farka koşabilirdi, olmadı. Tek golle de olsa bu 3 puan çok değerli... Demek ki istenirse oluyormuş. Herkes işini yaptığında, formasına özenle saygı gösterdiğinde takım da olunabiliyormuş. </TEXT>
</DOC>
