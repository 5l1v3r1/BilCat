<DOC>
<DOCNO> 1325011 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f5674bb/l/0l0smilliyet0n0btr0cvirane0esandiklar0e0cmelih0easik0cguncel0cyazardetay0c0a70b10a0b20a10a0c12973390cdefault0bhtm/story01.htm </URL>
<DATE> 2010/11/04 </DATE>
<TIME> 13:23:54.0 </TIME>
<AUTHOR>  </AUTHOR>
<HEADLINE>
virane sand��klar!
</HEADLINE>
<TEXT>12 Eylül’de referanduma katılma oranı Şanlıurfa’nın Viranşehir ilçesinin merkezinde yüzde 40 dolayında oldu.Ancak köylerinde... Özellikle de bazı köylerinde yukarıdaki manzaranın tam tersi yaşandı. Referanduma katılma rekoru kırıldı. Aralarında Akçataş, Akkese, Ayaklı, Beğrük, Toklu, Çiftçiler’in bulunduğu tam 34 köyde kayıtlı seçmenlerin hepsi (hatta fazlası!) sandığa giderek oyunu kullandı! Mesela:Akkese köyü: Sandıkta kayıtlı seçmen sayısı: 262. Oy kullanan seçmen sayısı 263. Evet: 263. Hayır: 0.Güzlek köyü. Kayıtlı seçmen sayısı: 336. Oy kullanan seçmen sayısı: 336. Evet: 336. Hayır:0.Kumçeşme köyü. Kayıtlı seçmen sayısı: 173. Oy kullanan seçmen sayısı: 176. Evet: 176. Hayır:0.Acaba bir tek Viranşehir’de mi böyle bir rezalet yaşandı? Yoksa daha çoookkk Viranşehir’ler var mı?Bunun anlaşılması için Yüksek Seçim Kurulu’nun yurt çapında sandık bazında sonuçları vermesi gerekiyor. Ne var ki YSK bu bilgiyi vermiyor... CHP Milletvekili Atilla Kart dün bu yüzden YSK hakkında dava açmış bulunuyorYSK neden geçmişte sonuçları sandık sandık açıklarken bu defa açıklamıyor?Bir şeyin ortaya çıkmasından mı kaygılanıyor?Gelin de merak etmeyiniz... Diyanet İşleri Başkanı öneriyor:“İmamlar kanaat önderi olsun.”İyi de, öyle olursa AB bizim din devletine doğru yürüdüğümüze kanaat getirmez mi?Haldun ErtemCHP artık “pozitif muhalefet” yapacakmış.İnşallah sonuç “negatif” çıkmaz!* * *Bülent Arınç, Said -i Nursi için “cumhuriyetçi” demiş.Eee, ne var bunda? Kendisi için de “demokrat” diyor.Fahrettin Fidan Muavenet olayıTarih 2 Ekim 1992... Muavenet adlı fırkateynimiz  NATO tatbikatı sırasında Saros Körfezi’nde Amerikan Saratoga uçak gemisinden atılan iki füze ile vuruldu. Gemi komutanı Kurmay Yarbay Kudret Güngör dahil 5 şehit verdik  20 denizci yaralandı. Muavenet kullanılmaz hale geldi. ABD olaya kaza süsü verdi. Hükümet kaza iddiasını kabul etti. Oysa ortada açık bir cezalandırma eylemi vardı.Türkiye Muavenet’i çabuk unuttu. Ancak gazeteci Tuncer Bahçevan arkadaşımız her yıldönümünde olayı anımsatır. Kimsenin hatırlamak istememesine tepki gösterir... Saygın bir davranıştır... Amma...Acaba neden Muavenet’teki şehitlerin yakınları ile geminin gazileri olayın yıldönümünde bir kıyıda toplanıp denize bir küçük çelenk bırakmaz? Bu acı olayı onlar neden anımsamaz, anımsatmaz?Neden her şeyi hep başkalarından bekleriz? Eskişehir notu-2Eskişehir Anadolu Üniversitesi hazırlık sınıflarındaki başarısızlığı masaya yatırmak gerekiyor.Yabancı Diller Yüksek Okulu’nun verdiği rakamlara göre...2009 - 2010 ders yılında 1350 öğrenciden 469’u sınava girmemiş, girenlerden 495’i sınavda başarısız , 386’sı başarılı olmuştur. Toplam içinde başarı oranı yüzde 30 dolayındadır...Okulun öğretim görevlilerinden çok sayıda mektup aldık...Onların da canla başla çalıştıklarına eminiz. Peki sonuçlar neden istenen düzeyde değil? Diyorlar ki:“Öğrenciler ÖSS’ye odaklı çalıştıkları için lise eğitimleri sırasında İngilizce’yi önemsemiyor, liseden çok zayıf geliyorlar. Üstelik çağdaş öğretim metotlarına yabancılar. Sorunların bir kısmı öğrencilerin temelinin zayıflığından ileri geliyor.” Ancak en büyük sorumlu olarak sistem gösteriliyor... Öğretim görevlilerinin şu sözlerine kulak verelim:“... Öncelikle konuşulması ve değiştirilmesi gereken şey yönetmelik. Biz hocalar derse girip ders anlatmaktan başka hiçbir şeye müdahale edemiyoruz. Ne öğrencilerin girdiği ‘exit exam’ olarak adlandırılan final sınavını biz hazırlıyoruz ne de bağlı olduğumuz yönetmeliği. Hata sistemde, hata bizim söz sahibi olamamamızda, öğrencilerde, lisede verilen eğitimde...”Geçen yıl YÖK tarafından değiştirilen yönetmelik uyarınca yıllık sistemden dönemlik sisteme geçilmesi olumsuz sonuçlara yol açmış.Birçok fakülte ve bölümün hazırlık sınıfı affı getirmesi öğrenciyi ayrıca olumsuz etkilemiş...Üniversitenin yetkili organları bu sonuçları irdeliyor, çözüm düşünüyor mu? Ne düşünüyorlar? Cemaat medyası “Sanık generaller terfi edemez” diyor. Allah Allah! Sanık generallerin TSK’da çalışması değil, terfi etmesini sakıncalı buluyorlar...* * *Erdoğan, “Yıllarca mollalar İran’a diyen CHP’nin tesettür için bize İran’ı model göstermesini anlayamadık” diyor. CHP, İran’ın bile gerisinde olduğumuzu anlatmak istiyor olmasın.Gülhan Elmas</TEXT>
</DOC>
