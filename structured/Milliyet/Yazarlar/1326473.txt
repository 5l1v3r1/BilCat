<DOC>
<DOCNO> 1326473 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f5bbaeb/l/0l0smilliyet0n0btr0cinonu0erestoranda0e0cmelih0easik0cguncel0cyazardetay0c0a50b110b20a10a0c1310a370a0cdefault0bhtm/story01.htm </URL>
<DATE> 2010/11/05 </DATE>
<TIME> 03:21:00.0 </TIME>
<AUTHOR>  </AUTHOR>
<HEADLINE>
in��n�� restoranda...
</HEADLINE>
<TEXT>Erdal İnönü, SHP Genel Başkanı olduğu dönemde arkadaşları ile Ankara’da bir restorana gider... Servis görevlisi yaklaşarak kibar şekilde sorar:- Ne yersiniz efendim?Erdal İnönü cevap verir:- Biz sosyal demokratız, birbirimizi yiyeceğiz...Dön dolaş gelinen nokta yine aynı...Köprüler atıldı... Parti üç parça halinde...Kılıçdaroğlu ile Önder Sav, Baykal’a bağlı milletvekillerini tamamen dışlamışlardı.Bu defa da Kılıçdaroğlu, Önder Sav ekibini şutladı.İyi de... Kılıçdaroğlu’nun o iki grup olmadan partiyi yönetecek kadrosu var mı? 17 MYK üyesini zor denkleştirdiğini önceki gün gördük...Baykalcı bir milletvekiline dün soruyoruz:- Muhtemelen bir kurultaya gidilecek.. Acaba Kemal Bey sizlerden kimi isimleri Parti Meclisi ve MYK’ya alır mı? Bir ortaklık kurulabilir mi?- Şu ana kadar böyle bir işaret almadık, dedi Baykalcı milletvekili...* * *Sav’la kavgasında ibre hızla Kılıçdaroğlu’na kayıyor...Çünkü onun halk desteği ve liderlik şansı fazla...Kemal Bey daha sempatik, daha az yıpranmış bir isim...İyi ama Kemal Bey partiye nasıl bir gelecek vaat ediyor?Seçildikten sonra türbandan başlayarak sürekli olarak AKP’nin önünü açan mesajlar vermedi mi?Partiye tek başına hakim olduğunda nasıl bir çizgi izleyecek?Yeni bir Kemal Derviş mi olacak?Genel seçime 7 ay kala bu sorular zihinleri fena halde kurcalayacaktır.Kılıçaroğlu’nun tabana güven vermesi ve iktidar şansını arttırması için Baykal ve Baykalcılarla ittifakı zorunludur. Yoksa ufalanır gider... Tüzük geçirme...CHP’nin 2008 yılında yenilenen tüzüğü bu yıl mayıs ayındaki kurultayda yürürlükten kaldırıldı. Çünkü Önder Sav, genel sekreterin yetkilerini kısıtlayan bu tüzükten mutlu değildi. Nasıl mı kaldırıldı? Kurultaydaki manevrayı Şükrü Küçükşahin’in “Kemal’in Gelişi” adlı kitabından aktaralım:Bu yönde divan başkanlığına bir önerge verildi. Önergeyi işleme koyan Kurultay Divan Başkanı Kemal Anadol öyle hızlı davrandı ki. Ali Topuz gibi tecrübeli bir isim dahi şaşkınlık geçirdi. Kurultay’da kürsü konuşmaları devam ederken, Anadol:“Divan başkanlığına verilen bir önerge var, okuyup işleme koyuyorum”  dedi. Önerge, Parti Meclisi’ne verilen yetkiyi kaldırıyordu. Bunun anlamı tüzük değişikliği buzdolabında tutulacaktı. Topuz, Anadol’un, “Söz isteyen var mı; yok”, “Kabul, ret; kabul” dediğini duydu. Öyle hızlı bir oylama yapılmıştı ki, “Bir şeyler dönüyor” dedi. Neyin kabul edildiğini öğrendiğinde, bundan Önder Sav’ın haberli olup olmadığını merak etti. Bir kâğıda, “Önder Bey, tüzük değişti haberin var mı” diye yazıp yolladı. Sav, pusulayı aldığında şaşırdı, hiç duymamıştı. Topuz’la bakıştı, haberi olduğu işaretini verdi; ama “Ne zaman oldu” diye işaret etti. Topuz “yarım saat” işaretiyle karşılık verdi. Sav gülmekle yetindi.Sonra ilk fırsatı bulduğunda Kemal Anadol’a şu espriyi yaptı: “Helal olsun yaa, bana bile hissettirmeden tüzük değişikliği yaptın ya, bu kadar olur.” AskerAskerlik süresi ile ilgili tartışmalar sürerken... Danimarka muhabirimiz İrfan Kurtulmuş bir öneri iletiyor... Öneri, yurtdışından gelip bedelli askerlik yapanlarla ilgili...Bu arkadaşlar 5 bin euro ödeyerek kısa dönem yani 1 ay askerlik yapıyorlar.Yaptıkları askerlik onlara bir şey kazandırmıyor.Buna karşılık yurtdışındaki işlerinden bir ay uzaklaşmaları gerekiyor. Bu da onları zor durumda bırakıyor.Öneri şu:- Bu durumdaki gençler 5 bin yerine örneğin 7 bin euro ödesinler. Karşılığında askerlikten tamamen muaf tutulsunlar. Bir ay işten uzaklaşma ve gelip gitme zahmetine girmesinler...Öneriyi Genelkurmay’ın dikkatine sunuyoruz... HAS Parti programında “Bizim hırsızımız olmayacak” denilmiş. Valla o zaman milletvekili adayı bulmakta çok zorlanırlar... Haldun Ertem KravatTürkiye’de orta öğretimde okuyan öğrenciler kravat takıyor... Ama ne biçim takma? Yaka bağır açıkta, kravatlar göğse kadar sarkmakta, gömlekler fora edilmiş, rüzgârda uçuşmakta... Her biri dövüşten çıkmış görünümde.Peki çocuklar çok mu haksızlar? Hiç de değil. Kravatın sıkıcılığına dayanmak için hem alışmak lazım hem gerekliliğine inanmak... O zaman ne yapmalı? Kamu Yönetimi Uzmanı Nihat Aytürk yol gösteriyor:“Kravat takmanın sadece lise son sınıf öğrencilerine uygulanması, onların toplumsal ve kurumsal hayata uyumlu ve uygun bir şekilde hazırlanmaları açısından yararlı olacaktır. İnanıyorum ki, o zaman bu öğrenciler isteyerek ve kendilerini önemli ve üstün hissederek kravatlarını düzgün takacaklardır. Diğerleri de onlara imrenecek, bir an önce son sınıfa gelip kravat takmayı özleyeceklerdir.”Öneri bizce yerindedir... Sarkozy, muhalif gazetecileri dinletiyormuş.Hep biz dünyayı örnek alacak değiliz ya, biraz da dünya bizi örnek alsın...Fahrettin Fidan Chatham İngiliz Kraliyet Uluslararası İşler Enstitüsü Chatham House, 9 Kasım’da Cumhurbaşkanımız Abdullah Gül’e  ‘Yılın Devlet Adamı’ ödülünü veriyor. Sigara ve Sağlık Ulusal Komitesi dün bir açıklama yaparak Gül’e “Bu ödülü almayın”çağrısında bulundu. Neden?Çünkü Chatham House’un destekçileri arasında bir İngiliz-Amerikan Tütün firması da bulunuyor.</TEXT>
</DOC>
