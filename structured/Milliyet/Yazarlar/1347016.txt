<DOC>
<DOCNO> 1347016 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fff759d/l/0lcadde0bmilliyet0n0btr0c20a10a0c110c260cyazardetay0c13175520ctelevizyonda0eher0esey0eformatlaniyor/story01.htm </URL>
<DATE> 2010/11/26 </DATE>
<TIME> 01:22:32.0 </TIME>
<AUTHOR>  </AUTHOR>
<HEADLINE>
televizyonda her ������ey formatlan������yor
</HEADLINE>
<TEXT>TELEViZYONDA HER ŞEY FORMATLANIYOR      Yarışmaların, ‘gerçeğin televizyonu’ formatlarının sonu yok. Endemol bu konuda bir nevi ‘fabrika’. Cannes’daki son uluslararası fuarda yeni bir yarışma formatını sundu. ‘Zoom’ adlı yarışmada beş yarışmacının tam 24 saati televizyonda, intrenette, cep telefonunda aynı anda yayında olacak. Yani ekranla bağlantılı ne varsa alet edevat, orada bu yarışma olacak. İşi gücü bırakacağız, tüm hayatıımız bu beş kişinin ne halt ettiğiyle geçecek. Ve bu tam bir hafta kesintisiz devam edecek. HABERLER 15 DAKİKA SONRA TANTANA Haber bültenleri de ‘yeni format’ denemelerinde. Fransız Direct 8 kanalı izleyiciyi çekebilmek için ana haber bülteninde değişiklik yapmış. 15 dakika haberler. Sonra gündemdeki önem sırasına göre bu siyasetçi, uzman her kimse, stüdyoya getirilip karşısına da üç izleyici oturtup kapıştırıyor.TAKİP SAHNESİNDE O KADAR KURŞUN ATILDI, ARABALARDA HASAR YOK ‘Arka Sokaklar’ istikrarını koruyor. Olayların önemi yok. Aslında oyuncu kadrosu, çekim ve eli yüzü düzgün bir senaryo. İşte bildik polisiye olaylar ama yukarıdaki süslerle o kadar iyi örtüştürülmüş ki, sıkmadan devam ediyor. Yani hikayede sıkışmak yok. Tabii ki, mutlaka her bölümde aksayan bir şeyler bulmak mümkün. Mesela son bölümde bir kovalamaca sahnesi vardı. Arkadaki arabadan iki kişi öndekine ateş açıyor. Sonra bu iki araç duruyor. Ve inenler karşılıklı silahlarını konuşturmaya başlıyor. Kurşunlar vızır vızır. Her iki arabanın üstünde toz yok. Ya, bir kurşun mu isabet etmez? Anladığım kadarıyla her iki araba da pahalı. Sağlam iade etme sözü vermiş olacaklar ki, sahne böyle kazasız belasız atlatılıyor!LAZER EYŞAN’IN ÜSTÜNDE DÖNDÜ Uzun bir aradan sonra ‘Ezel’le buluştum. Değişen bir şey yok. Yine bizim takım aynı. Sanki koca şehirde kedi fare oyunu oynuyorlar ama bundan kimsenin haberi yok. Yollar kafeler, sokaklar onların. Eyşan ile Ezel’in ‘acılı aşkları’ aynı minvalde devam ediyor. Kafede oturan Eyşan’ın üzerinde lazer ışığı dolaşıyor silahtan. Farkında değil tabii ki. Ezel geliyor. O tabii ki kırmızı noktayı hemen fark ediyor. Tam hoş sohbet başlamış ve hatta bir şeyler alıp eve gitmece olacakken, Ezel’in cebi çalıyor. Arayan Kenan. Eyşan görüyor. Ve kavga başlıyor. O sırada lazer ışığı da kayboluyor zaten! Bayağı bir tantana oluyor aralarında. Eyşan ayağa kalkıp gidecek, Ezel kendine doğru çekiyor hiddetli bir şekilde. Ve kamera birden genel açıdan veriyor onları. Kafede oturanlar sanki ‘Mumya Müzesi’nin sakinleri. Ayakta itiş kakış, bağırış çağırış, müşteriler hiç oralı değil. Yüzünü dönüp bakan bir Allah’ın kulu yok. Dedim ya koca şehir sus pus.BAYRAM BİTTİ, TARTIŞMALAR BAŞLADI Bayramdan dönen tartışma programları düğmeye bastı. CHP ile BDP diyalog yapar mı, yapmaz mı? Füze kalkanları kalkar mı, kalkmaz mı? Yer misin yemez misin? Yahu bir hafta rahattık. ‘Tarafsız Bölge’ tam tekmil stüdyo konukları, Ankara bağlantıları ve telefondaki konukla üç koldan gidiyordu. ‘Sansürsüz’de ise füze kalkanları vardı. Haftaya hızlı girdik yani.SUNUCU FRAPAN, KATILIMCILAR GRİSKY Türk’te ‘Üç Soru İki Yorum’da bir giyim tezatı var. Enver Aysever ile Mahmut Övür gri tonda giyinmeyi seviyor. Yani tam memur kıyafeti. Renksiz kokusuz. Bu ikilinin ortasında şak diye göze çarpan sarı saçları ve gece kıyafeti tadında Uyanış Tuğtaş. Özellikle bu hafta bu tezat çok belirgindi. Tuğtaş seçtiği kıyafet ve saç modeliyle bu iki gri arasında acayip patlıyordu.‘HABABAM SINIFI’ MI, ‘A.R.O.G.’ MU? “Nerdee eski Kemal Sunal filmleri” lafı hep edilir. Yeni kuşak komedilerle Yeşilçam kokulu komediler arasında fark olduğu tartışma konusu olur. Ne tesadüf pazartesi akşamı Star’da ‘A.R.O.G.’ ve Kanal 7’de ‘Hababam Sınıfı Tatilde’ vardı. Biraz ‘A.R.O.G.’ biraz ‘Hababam’ gezintisi yaptım. Şener Şen’e gülüyorsun da ‘A.R.O.G.’ da biraz Cem Yılmaz var. O kadar. Aslında karşılaştırmak da yanlış. O takım bir daha gelmez.  </TEXT>
</DOC>
