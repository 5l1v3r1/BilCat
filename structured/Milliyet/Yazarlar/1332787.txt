<DOC>
<DOCNO> 1332787 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/f7fb851/l/0Lcadde0Bmilliyet0N0Btr0C20A10A0C110C10A0CYazarDetay0C13123370Ch0Em0Eheyecanindan0Eutanmak/story01.htm </URL>
<DATE> 2010/11/10 </DATE>
<TIME> 13:13:03.0 </TIME>
<AUTHOR>  </AUTHOR>
<HEADLINE>
H&M HEYECANINDAN UTANMAK
</HEADLINE>
<TEXT>Hasretle beklenen H&M mağazası, altı gün rötarla açıldı. ... - Gülüm Dağlı
Gülüm Dağlı                                                      NE Ki ŞiMDi BU?                                H&M HEYECANINDAN UTANMAK      
Hasretle beklenen H&M mağazası, altı gün rötarla açıldı. Kalabalık, izdiham, yüzlerce liralık alışveriş...  Diğer tarafta da bu heyecanla dalga geçenler var. “Görmemişin H&M’i olmuş, Chanel muamelesi yapmış!” diyorlar

Türkiye’de bu işler böyle yürür: U2 gelir, radyolar döndüre döndüre ‘With or Without You’ çalar. Gazeteler çarşaf çarşaf Bono biyografisi yayınlar. Bıkıp usanmadan okuruz, dinleriz.
Picasso’nun ‘eskizlerinden’ sergi açılır, kimileri dalga geçer: “Dersin ki Guernica Tablosu geldi, ne diye bu kadar büyüttüler!” derler. Ama meraklıyızdır. Otobüslere 
doluşuruz, müzenin önünde yüzlerce kişilik kuyruklar oluştururuz. Eskiz de olsa, dünya gözüyle bir ‘Picasso’ görebilmek için...
Bir yıldır hasretle beklenen H&M mağazası da, altı gün rötarla açıldı nihayet. Yine aynı coşku... Kalabalık, izdiham, yüzlerce liralık alışveriş... İnsanlar mutlu. Daha az paraya, daha kaliteli giyinebilecekler. Tasarım giysilere, ulaşılabilir fiyat politikasıyla sahip olacaklar.
Ama öteki taraf yine alay ediyor... Bilmemnerenin   Collezione’u gibi bir şeymiş H&M. Yurt dışında alt sınıf hep bu markadan giyinirmiş. Neymiş yani bu kadar büyütülecek olay? H&M, Louis Vuitton muymuş ki? Görmemişin H&M’i olmuş, Chanel muamelesi yapmış! Üstelik varoşların alışveriş merkezinde açılmış mağaza! Kim gidermiş ki oraya? Falan filan...
O zaman itiraf edelim
Anlayacağınız, kimileri bu heyecanı, ‘acınası eziklik’ olarak tanımlıyor. Gazetelerin ‘Beyaz Türk’ dediği kesim, H&M açılıyor diye duyulan coşkudan tiksiniyor, utanıyor. Onlara göre H&M, 10 dolara yurt dışından zırt pırt kazak pantolon filan aldıkları, burada da “Şekerim bak bunu da 50 dolara Londra’dan aldım” diye hava atabilecekleri bir mağaza. (Ki artık yapamayacaklar)
Çünkü onlar U2 konseri izlemek isterlerse, İrlanda’ya giderler. H&M’den bir kazak almak isterlerse üşenmeyip uçağa atlarlar. Picasso sergisi görmek isterlerse, ‘cool’ memleketleri gezerken yarım saatçik uğrayıverirler. 
Ve çok tuhaf bir şekilde, orta sınıfın her küçük ‘şeyi’ hasretle bekleyişinden de alçakça utanırlar. Duymak istedikleri buysa, itiraf edelim: Görmemişin H&M’i oldu diye çok mutluyuz. Forum İstanbul’u da artık ‘daha çok’   seviyoruz.


Sait Hoca fenomeni 
Acun Ilıcalı’nın komik isimli programı ‘Yok Böyle Dans’, tam bir durum komedisi. İzlerken eğlenmek bir kenara, bazen ciddiyetle üzülüyorum. Öncelikle Acun Ilıcalı’nın korkunç İngilizcesi için, sonra da Metin Arolat ve Defne Joy Foster’ın bir türlü dengeyi tutturamadıkları ‘tuhaf samimiyetleri’ için... Bır bır bır konuşmak, hiçbir yarışmacıyı elenmekten kurtaramadığı gibi, seyirci için de feci can sıkıcı olabiliyor. Ya o Tanem Sivar’ın yerini doldurmaya çalışan sunucu hanıma ne demeli? “Şimdiğ puanlarığ göreleaıamm” gibi bir şeyler söylüyor sürekli ama tek kelimesi doğru dürüst çıkmıyor ağzından.
‘Yok Böyle Dans’ tüm bunların dışında, sadece iki kişi için bile izlenebilir: Birincisi, cesareti ve kendine güveniyle Bedük (favorim). İkincisi, kafasını hafifçe sola yatırarak yarışmacılara iltifat eden eski balet Sait Sökmen... Bilgisiyle ve yürekliliğiyle (“Bakmayın siz Tan Sağtürk’ün söylediklerine!” diye postayı koydu geçen hafta), tabii bir de ince esprileriyle tüm seyircileri tavladı şimdiden.


BAŞKA BiR AÇIDAN VIRGINA WOOLF 
Kitaplarını okumuş, yeğeni Quentin Bell’in yazdığı şahane biyografisini çoktan yalayıp yutmuş olanlar için bir Virginia Woolf hikayesi daha: Sel Yayıncılık’tan çıkan ‘Vanessa ve Virginia’.
Bu sefer Woolf’un hep suskun kalan kardeşi Vanessa Bell konuşuyor. İngiliz Edebiyatı profesörü Susan Sellers dillendiriyor...
Woolf ailesinin hikayesine, bir de Vanessa Bell açısından bakmak isteyenlere...
Gülüm DağlıNE Ki ŞiMDi BU?H&M HEYECANINDAN UTANMAKÇağdaş ErtunaSon durumBen de dans yarışmasındaydımMehveş Evin
Ne kadar İstanbullusun?Ali EyüboğluAliceELDE VAR EĞLENCE!Cadde'deki Hayalet--YABANCI FiLM HAYRANLIĞI MI,AL SANA!Hakan KırkoğluMüneccimbaşıÇABA iÇERiSiNDEYiZDilara Koçakİyi YaşamTAM TAHILLAR KARIN YAĞLARINDAN KURTARIYORSina KoloğluReyting canavarı‘NEW YORK’TA BEŞ MiNARE’ TV’DE iLK HANGi KANALDA?MUAZZEZ ABACIGhettoSaat: 22.00Fiyat: 45 - 90 TL Tel: 0 212 251 75 01CEM ADRİANBeyoğlu Hayal KahvesiSaat: 22.30Fiyat: 35 TL Tel: 0 212 244 25 58YOL PROJECT PLAYSİstanbul Jazz CenterSaat: 21.30Fiyat: 25 - 30 TL Tel: 0 212 327 50 50LOU RHODESBabylonSaat: 21.30Fiyat: 35 TL Tel: 0 212 292 73 68ŞEYTANCA ŞEYLERKulis Oda SahnesiSaat: 20.30Fiyat: 25 - 30 TL Tel: 0 216 467 33 32</TEXT>
</DOC>
