<DOC>
<DOCNO> 1324139 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f531b36/l/0l0smilliyet0n0btr0cbu0ekampanyadan0eev0ealmayanin0ehakki0ekotektir0chamdi0eturkmen0cege0cyazardetay0c0a40b110b20a10a0c130a98370cdefault0bhtm/story01.htm </URL>
<DATE> 2010/11/04 </DATE>
<TIME> 03:20:08.0 </TIME>
<AUTHOR>  </AUTHOR>
<HEADLINE>
bu kampanyadan ev almayan��n hakk�� k��tektir
</HEADLINE>
<TEXT>VAR ya; biraz olsun ödeme gücü olup da, Ege-Koop’tan beş bin lira peşinle daire almayanları oturup eşek sudan gelinceye kadar dövmek lazım.Vallahi de, billahi de böyle...Evi olmayanlar için bir daha böyle bir fırsat ellerine geçer mi, orasını bilemem ama, Ege-Koop Karşıyaka 25. Yıl Konutları’nın koşulları, “Bundan iyisi Şam’da kayısı” gibi...Peşinat düşük, daireler 130 metrekare; üç oda bir salon, beş ya da 10 yıl konut kredili. Üstelik de çok düşük faizli ve sabit ödemeli.Durun bitmedi...Dilerseniz dairenize yerleşinceye kadar (iki yıl), taksit tutarının yüzde 50’si oranında ödeme seçeneği. Kefil yok, peki daha ne olsun?Ege-Koop Genel Başkanı Hüseyin Aslan, kuruluşlarının 25. yılında İzmir’de herkesi ev sahibi yapmak için yola çıktıklarını, bugüne kadar 100 bin kişiyi ev sahibi yapan kurumun, çeyrek asıra özel bu kampanyasının, son daireyi satıncaya kadar süreceğini açıkladı.* * *Hesap-kitaba fazla kafam ermediğinden, benim gibiler için kampanyayı biraz daha basitleştireyim.Diyelim ki, Ege-Koop 25. Yıl Konutları’ndan ev almaya karar verdiniz.100 bin lira kredi kullandığınızda ayda 1200 lira taksit ödeyeceksiniz.On yıl vadeli kredinin aylık faizi    yüzde 0.78.İnanılır gibi değil, ama gerçek.Yok beş yıl vadeli kredi kullanacağım derseniz, aylık faiz 0.75.Bu arada herhangi bir bankadan konut kredisi kullandığınızda, 100 bin lira için iki bin TL masraf öderken, Ege-Koop’un bu kampanyasında bu tutar sadece 500 lira.Ve gelelim en önemli avantajlı bölüme.Ayda 1200 lira ödeme gücünüz var ama, kirada oturduğunuz için; hem kredi hem kira, sizi aşıyor.O zaman Ege-Koop’a gidip, 100 bin liralık kredinizi, iki yıl süreyle taksit tutarlarının yüzde 50’si oranında ödemek istediğinizi bildiriyorsunuz.Ve başlıyorsunuz ayda 1200 yerine 600 lira taksit ödemeye.Ne zamana kadar; evinize taşınıp oturuncaya, yani 24 aya kadar.Sonra da geriye kalan sekiz yıl boyunca 1200 lira kira öder gibi taksitlerle hem oturuyor hem de dairenizin sahibi oluyorsunuz.Benim gibi “Kaz Kafalılar(!)” bile anladıktan sonra, sanırım sizlere de anladıklarımı anlatabilmişimdir...</TEXT>
</DOC>
