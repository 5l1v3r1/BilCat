<DOC>
<DOCNO> 1342775 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fcf1d0d/l/0l0smilliyet0n0btr0chamsi0etalani0cmehves0eevin0csiyaset0cyazardetay0c20a0b110b20a10a0c13160a20a0cdefault0bhtm/story01.htm </URL>
<DATE> 2010/11/20 </DATE>
<TIME> 03:21:53.0 </TIME>
<AUTHOR>  </AUTHOR>
<HEADLINE>
hamsi talan��
</HEADLINE>
<TEXT>Beşiktaş çarşısında güneşli bir öğleden sonra... Üç ton hamsi, meydanda dev bir tencerede pişirilip dağıtılıyor. Ekrandaki görüntü bile buram buram hamsi kokuyor. Bu arada atv muhabiri, ekmek arası balığı afiyetle yiyen halkın nabzını yoklamakta... Herkes memnun tabii. Bedava hamsiye kim hayır der?Bayramdan kısa bir süre önce de Diyarbakır’a 18 ton hamsi yollandığı haberi geldi. Normalde “Yaşasın balık bolluğu var” diye sevinebilirdik. Fakat durum hiç de hayra alamet değil. Geçen ay Balık haline yaptığımız ziyarette balıkçılar, hamsi ve istavritin küçüğü kıraçanın aşırı miktarlarda avlandığını anlatmıştı. Tonlarca fazlayı ya denize attıklarını ya da dağıttıklarını söylüyorlardı. Yerlere dökülen hamsi parçalarının üzerinden kayarak ilerlerken içimiz burkulmuştu. Suç bende değil ondaAB İlerleme Raporu’nda yer alan mühim başlıkların arasında, balıkçılık da vardı. Türkiye’nin onca büyük ve hayati sorununun arasında elbette ilgi çekmedi. Oysa balıkçılıkla ilgili 13. başlıktaki yorumlar iç açıcı değildi. Kaldı ki koskoca bir sektörün olduğu kadar bizim geleceğimizi de yakından ilgilendirdiği için hayatiydi.Rapordaki tespitler kısaca şöyle:-  Yeniden düzenlenen Su Ürünleri Kanunu ile Tarım ile Köy İşleri Bakanlığı’nın yeniden yapılandırılması kanunu henüz kabul edilmedi. -  Av ve karaya çıkış verilerinin toplanmasında daha fazla ilerleme kaydedilmesi gerekiyor.-  Denetim ve kontrol konularında bazı ilerlemeler kaydedildi. -  Yapısal eylemler, piyasa politikası ve devlet yardımları konularında ilerleme yok.Anlayacağınız eğer bu kafayla devam edersek pek yakında balık malık kalmayacak. Bedava dağıtılan balıklar bir şehir efsanesi gibi anlatılacak. Seninki kaç santim? Sessiz ama emin adımlarla gelen felakete karşı sivil toplum örgütleri dışında kimse sesini çıkarmıyor. Çoğunluk “denizden hâlâ çıkıyorsa sorun yok” diye düşünüyor. Herkes suçu bir diğerine atıyor: Tüketici balığı satana, balık satan balık avlayana, balık avlayan da devlete!Greenpeace Akdeniz, 10 gün önce Türk insanımızın aklında kalacak bir “yavru balık” projesi başlattı. Kampanyanın adı “Senin balığın kaç santim?” Maksat, denizlerin geleceğini tehlikeye atan yavru balık avı ve satışının durdurulması için çağrıda bulunmak.Greenpeace’ten Banu Dökmecibaşı’nın sözlerine kulak verin: “Yetişkin bir balık, her yumurtlamada binlerce yavru verir. Oysa ona en az bir kez bu şansı vermeden avlarsak soyu tehlikeye girer. Yavru balık avlanmaya ve satılmaya devam ederse yakın zamanda denizlerimizde balık kalmayacak.” Tarım ve Köyişleri Bakanlığı’nın, yasal avlanma boylarını yeniden gözden geçirmesi... Yavru balık avını ve satışını denetlemesi... Ve önemli türlerin yumurtlama ve gelişme alanlarının koruma altına alınması şart. “Hamsi misin yoksa kalkan mı?” gibi yaratıcı tartışmalarla eğlenenlere duyurulur. BALIĞINI ÖLÇ-  Tarım ve Köyişleri Bakanlığı’nın yayınladığı su ürünleri sirkülerinde pek çok ticari türün avlanma boyları gerçek üreme boylarına kıyasla son derece küçük. -  Örneğin, Bakanlığın sirkülerinde lüferin avlanma boyu 14 cm verilmişken, aslında bu balığın üreme boyu en az 20 ila 25 cm. -  Bazı türlerin bilinen stok durumları o kadar risk altında ki, üreme boyuna erişenlerin yumurtlaması çok önemli. -  Kalkan için yasal avlanma boyu 40 cm, ancak bilimsel olarak üreme boyu 42-44 cm. Greenpeace min 45 cm öneriyor. -  www.kacsantim.org sitesinde balık boyları hakkında bilgi alabilirsiniz. MY DEYİNCE OLURKürtçenin bilinmeyen bir dil ilan edildiği ülkemizde İngilizce kelimeler baş tacı ediliyor. Her şey bilmem ne city, bilmem ne land... Mesela inşaat projeleri önüne “My” eklenerek satılıyor. Yakında OMG (Oh My God’ın kısaltılmışı) lügatımıza girerse şaşırmayın... “My” demenin neresi çekici, bilemiyorum. “Benim” demek banal galiba. Anladığım kadarıyla taşralıyı modernleştirmenin kısa yolu. Bu modaya Cenk Eren de uymuş. My Pavyon’dan sonra “My Sulukule” adında bir mekân açmış. Sulukule eğlencesinin ehlileştirilmiş, steril hali! </TEXT>
</DOC>
