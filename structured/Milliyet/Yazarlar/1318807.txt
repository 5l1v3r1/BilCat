<DOC>
<DOCNO> 1318807 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f3861a6/l/0lmagazin0bmilliyet0n0btr0c0eherkesten0e10e0a0eondeyiz0e0cyeliz0earas0cmagazin0cyazardetay0c0a10b110b20a10a0c130a74430cdefault0bhtm/story01.htm </URL>
<DATE> 2010/11/01 </DATE>
<TIME> 01:32:16.0 </TIME>
<AUTHOR>  </AUTHOR>
<HEADLINE>
���herkesten 1-0 ��ndeyiz���
</HEADLINE>
<TEXT>Öyle bir radyo düşünün siz onunla tanıştığınızda ve ilk dinlemeye başladığınızda ilkokuldaydınız... Şimdilerde üniversiteden mezun oldunuz, belki de çoluk çocuğa karıştınız ya da hayatınızda birçok şey değişti. Ama o radyo hâlâ ses vermeye devam ediyor, hayatınızın önemli anlarına fon oluyor... O radyonun adı Süper FM... Önümüzdeki günlerde 20. yılını kutlayacak olan 90.8 Süper FM gücüne güç katıyor ve bünyesine kattığı yeni isimlerle markasını parlatmayı hedefliyor. Müzik dünyasından birçok önemli ismin iletişim danışmanlığını yürüten ve eğlence sektörünün tanınan isimlerinden biri olan Özgür Aras, Süper FM’in ‘marka elçisi’ olarak göreve başladı. Yeni yayın döneminde programcılarına yeni isimleri ekleyen radyonun Genel Yayın Yönetmeni Tolga Gündüz ve Özgür Aras’la Süper FM’in yeniliklerini konuştuk. Radyo dünyasına yabancı olmayan Özgür Aras, yeni bir kavram olan marka elçiliğini ve 20 yıllık bir marka olan Süper FM’le çalışmanın heyecanlarını anlattı. Birçok sosyal projeye devam ettiklerini ve önümüzdeki günlerde sürprizlerin olacağını da vurgulayan Aras, “Süper FM’le çalışmak benim için çok güzel ve keyifli. 20 yıllık bir markayı bana emanet ettiler, bu  çok önemli” dedi. Yazdığı kitaplarla da  dikkat çeken Özgür Aras ayrıca  Süper FM’deki etkinlikleri ve konser organizasyonlarını da düzenliyor...20. YILINI KUTLAYACAK OLAN SÜPER FM’İN GENEL YAYIN YÖNETMENİ TOLGA GÜNDÜZ VE EKİBE YENİ KATILAN ÜNLÜ İSİMLERİN DANIŞMANLIĞINI YAPAN ÖZGÜR ARAS İDDİALI...“Süper  FM okul gibi, ekip çok güzel, sadece DJ’ler değil resepsiyondan şoför arkadaşlara radyodaki herkese fikri soruluyor,  burası öyle bir mozaik...“Süper FM’in ‘Marka elçisi’ oldunuz, bu yeni bir kavram içini nasıl dolduruyorsunuz?Özgür Aras: Marka elçisi kavramı daha önce radyolarda yoktu. Süper FM markasının daha da dış dünyaya yansıtılmasına yardımcı oluyorum. Konser ve etkinlikleri, bunların basına yansımasını sağlıyorum.  Süper FM’de sanatçılarla birlikte yapılan organizasyonlarla ilgileniyorum. Tolga Gündüz: Radyolar büyük yayın kuruluşlarına ait değillerse halka ulaşmaları daha zor oluyor. Özgür Aras  yaptığımız bütün işleri tüm parlaklığıyla basına taşıyor. Doğru bir tercih.   Bir organizasyonda basamakları  nasıl çıkacağını çok iyi biliyor.   Herkesten 1-0 öndeyiz.  Yakın zamanda bir projeniz var mı?Ö.A.: Birçok konser ve etkinlik düzenledik. Önümüzdeki günlerde compilation projelerimiz olacak.T.G.: Yakında çok değişik bir   projemiz var, ama şimdilik sürpriz...20 yıllık bir markanın elçiliğini   yapmak size neler hissettiriyor?Ö.A.: Çok keyifli bir şey. Ne güzel ki  markayı bana emanet ettiler. Benim için yeni birçocuk gibi, ona sahip çıkıyorum. Süper FM okul gibi, ekip çok güzel... Her şeyi birlikte yapıyorlar. Sadece DJ’ler değil, resepsiyondan şoför arkadaşlara kadar herkese  fikirleri  soruluyor. Öyle bir mozaik burası... Daha önce radyoyla ilgili   bir çalışma yapmış mıydınız?Ö.A.:Yıllar önce radyo programı  yapmıştım, ödüllerim de var. Ama bu anlamda ilk defa bir radyoyla çalışıyorum. Radyonun atmosferine kayıtsız kalabilecek misiniz, program yapmayı düşünüyor musunuz?Ö.A.: Pek vaktim yok.Buradaki programcılar özel seçilmiş ve çok yetenekliler, onların yanında bir şey yapmak da istemem doğrusu...Sanatçılara yakınlığınız Süper FM’in etkinlikleri için bir artı oldu mu peki?Ö.A.: Sanatçı dostarımla her zaman paslaşıyoruz, radyonun adı, DJ’lerin isimleri, Süper FM markası zaten yetiyor.  Bir anlamda biz onları destekliyoruz, onlar da bizi destekliyor.T.G.: Akraba gibiyiz. Bazı radyoların başındakiler sanatçılarla bireysel çatışmalara giriyor, biz de öyle bir şey olmuyor. Çünkü, Süper FM’in 20 yıldır dinleyicisine karşı bir misyonu var.Yeni isimleri de kadronuza kattınız... T.G.: Geçmişi ve müzik bilgisi önemli bir yayıncı Ahmet Kamil Taşkın katıldı.  Müziklerinizde değişiklik var mı? T.G.:  Süper FM’in müzik yelpazesi geniştir. Halkın hoşuna giden her şeyi ve en iyi müziği çalıyoruz.  Dinleyicinin nabzını tutuyoruz  “Seçin şarkılarınızı, not verin ona göre biz de çalalım” diyoruz.  İnter-netten ve yüz yüze anket yapıyoruz.Sosyal sorumluluk projeleriyle de tanınan bir isimsiniz, Süper FM’le  birlikte neler yapacaksınız?Ö.A. Toçev’le ve  Türk Eğitim Vakfı’yla devam eden çalışmalarımız var.  Radyomuzun destekleyeceği  her   türlü projeye kapımız açık. Sizin gelmenizle neler değişti?Ö.A.: Yaptığım işlerde görünürlük artar, yapılan aktiviteler daha çok duyulur ve her yerde konuşulur, amacım bu.T.G.:  Süper FM her zaman biliniyor, Özgür birkez daha hatırlamalarına neden oluyor. Sorumluluklarımızla dinleyicinin istediğini onlara  vermek istiyoruz. Yıllardır doğru bir yolda ilerliyoruz ve “Biz daha ne yapabiliriz” düşüncesiyle ilerliyoruz, bu bizim  gücümüze güç katmak gibi oluyor.Diğer radyolar da izinizden gidip marka elçiliğini hayata geçirirler mi sizce?Ö.A.: Dünyada olması gereken bir şey. Radyoyu ve yaptıklarınızı başka mecralarda da beslemek zorundasınız. Herkesin beğenisine hitap edecek  kişileri projelerimize katıyoruz,  doğru yerlere atış yapıyoruz. T.G.: Sanatçılar bizden ne isterse açığız... Biz asla profesyonelleşmeyecek profesyonelleriz. Amatör ruhla müzik aşkıyla hâlâ devam ediyoruz, ekibimiz de öyle sıcak ve samimi... İnternetten en çok dinlenen radyolardan birisiniz...T.G.: MSN’den, Blackberry’lerden dinleniyoruz. Çok geniş bir ağımız var ve büyük yatırımlar yapıyoruz.</TEXT>
</DOC>
