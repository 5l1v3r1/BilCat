<DOC>
<DOCNO> 1340104 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fbebe2e/l/0lcadde0bmilliyet0n0btr0c20a10a0c110c180cyazardetay0c13155740cistanbul0eda0earabasiz0eyasamak/story01.htm </URL>
<DATE> 2010/11/18 </DATE>
<TIME> 05:11:25.0 </TIME>
<AUTHOR>  </AUTHOR>
<HEADLINE>
istanbul���da arabas��z ya��amak
</HEADLINE>
<TEXT>İstanbul’da arabasız yaşamak      Ehliyeti alalı 18 yıl oldu. Yıllarca arabalı yaşadım, her yere arabayla gittim, yürüyerek daha kolay gidebileceğim yerlere bile.Araba, pek çok Türk gibi benim için de bir ihtiyaçtan çok kimliğimin bir parçası olmuştu. Kullandığım arabalarla duygusal bağlar geliştirmeyi bile becerdim. Hele ‘Karşı’da yaşadığım yıllar boyunca arabam, neredeyse bir uzvum haline gelmişti. Artık araba kullanmanın ötesine geçmiş, içinde yaşar hale gelmiştim. Gardırobumun bir kısmı bagajda sürüklenir, yedek ayakkabılar arka koltuğa atılır, en manasız CD’ler torpidodan çıkardı. Arabasız kalmak, büyük felaketti. Reklamlarda zihnimize bol bol işlendiği gibi, araba özgürlüktü, buna kesinlikle inanıyordum. İnsan evladı hiçbir şeyle yetinmediği için hep bir üst modele ya da bir başka markaya göz kaydırıp hesap da yapardım: “Hmm, bu araba eskidi artık. Acaba şunu okutup nasıl bir şey alsam?” Hep daha fazlası, hep daha fazla borç.Özgürlük buymuşGeçen yıl arabasız kalıverince önce sudan çıkmış balığa döndüm. Hatta bir arkadaşımın arabasını ödünç alıp kullandım. Gün geldi, atı sahibine teslim ettim. Hayatımdan dört tekerleği çıkarmaya bir süre alışamadım. Bir gün durumu düzeltir, araba alırım diye planları erteledim. Nasıl bir özgürlüğe adım attığımın yeni farkına varıyorum. Meğer İstanbul’da araba kullanmak, özgürlük değil tam tersine gerçek bir çileymiş, şimdi daha iyi anlıyorum. Ne kredi borcu, ne trafik muayenesi, ne vergisi, ne de bakımıyla uğraşmak zorundayım artık. Park ve vale derdi hayatımdan uçup gitti!  Her yere taksiyle gidecek halim yok, kaldı ki taksicilerin yüzde 80’i berbat kullanıyor.  Gördükleri her çukura girmeyi başarıyorlar. Üstelik pek aksi ve hayattan bıkkınlar. Böylece, giderek daha fazla toplu taşıma araçlarını, özellikle metro ve vapuru kullanmaya başladım. Daha da güzeli, yürümeyi yeniden öğrendim . Bir yetmez, iki araba sloganıyla yaşadığımız tüketim dünyasında gerçekten o dört tekere ne kadar ihtiyacınız  var, iyi hesaplayın. Sadece ekonomik anlamda değil, ruhsal ve sosyal olarak da rahatlayacaksınız. Bundan daha büyük lüks mü olur?ARABASIZ YAŞAMA GEÇiŞ REHBERi“Arabasız mı, ama mümkün değil” diye kafadan reddetmeyin. Arabalıdan arabasız hayata geçiş için neler lazım, gözden geçirin.* Çekmeköy, Kemerburgaz, Bahçeşehir gibi şehir dışındaki yerleşim bölgelerinde yaşayanlar. Üzgünüm, şansınız sıfır. Arabalı hayata, daha doğrusu hayatınızı yolda geçirmeye devam edin. Acıyı hafifletmek için bir jip daha alın, bahçenize park edin. * Arabasız hayatın öncelikli şartı, şehir merkezine yakın oturmak. Ya bir metro istasyonu, ya vapur iskelesine yürüyerek gidecek mesafedeyseniz geçişe hazırsınız.* Direksiyon başındayken dikkatinizi etrafa değil, yola verirsiniz. Hedefe kilitlenirsiniz. Arabasız yaşamda çevreyi bol bol inceleyip (Yeni bir TOKİ inşaatı, matrak bir billboard) sıkıştığınız yerde inebilme lüksünüz var. Ah o arabayı kaç kez bırakıp gitmek istediniz, biliyorum!* En zoru market alışverişi. Toplu alışveriş yapıp eve dönerken torbalarınızla sokağa saçılmış şekilde taksi bulamama ihtimali var. Ama zamanlamasını yapmak elinizde.* Hayatımızdaki en değerli şey, sağlık ve zaman. Araba kullanırken geçirdiğiniz sürede gazete, kitap okumak, cep telefonuyla car car konuşmak hatta maillerinizi temizlemeniz bile mümkün. Ben bunları araba kullanırken yapmaya çalışıyordum, sakat iş. * Arabasızlığın en güzel yanı, yeni yüzlerle karşılaşmak. Nasıl yaşıyorlar, ne konuşuyorlar, kim bilir hangi dertleri var? Ofis-araba-ev üçgeninde ne kadar anti-sosyal hale geldiğinizin farkında bile değilsiniz. * Boşuna obezleşmiyoruz . Her gün saatlerce trafikte dur kalk yaparken hep oturuyorsunuz, bacaklarınız uyuşuyor. Pergelleri açmak güzel bir şey. İstanbul’un çamurunda bile. * Seyahat özgürlüğü ! Arabayla her yere gitmek dert. Gerçek gezginler, gittikleri şehirden bir araba kiralayarak her yeri gezme, sorumluluk almadan da arabayı teslim etme özgürlüğünü her daim elinde bulundurur. * Kıyafetler mecburen değişecek. O topuklularla metroya koşacak, iki adım atacak haliniz kalmaz tabii. Daha rahat giysiler seçmeyi, soğuk ve sıcağa karşı önlem almayı düşünmeniz gerekiyor. * Eskiden eğlence çıkışı eve dönüş için araba şarttı. Hele uzaktaysanız. Artık böyle bir durum yok çünkü ‘alkolden ehliyeti kaptıranlar’ grubu giderek kalabalıklaşıyor. Ne yapıyoruz, taksiye biniyoruz. Ya da arabalı ve alkolsüz bir arkadaşımız bizi eve bırakıveriyor. İşte bu kadar.          facebook      Google      Yahoo      Del.icio.us      reddit      Twitter      Mixx      Digg      StumpleUpon      Myscape      friend feed      17 Kasım 2010Askerlik ve ‘gay’ler16 Kasım 2010Fayda HES15 Kasım 2010Yahşi taklit</TEXT>
</DOC>
