<DOC>
<DOCNO> 1342770 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fcf1d0f/l/0l0smilliyet0n0btr0cmichael0ejackson0ein0eyeni0esarkisi0egercekten0emichael0ejackson0ein0emi0e0cmehmet0etez0ccumartesi0cyazardetay0c20a0b110b20a10a0c13160a530cdefault0bhtm/story01.htm </URL>
<DATE> 2010/11/20 </DATE>
<TIME> 03:21:45.0 </TIME>
<AUTHOR>  </AUTHOR>
<HEADLINE>
michael jackson�����n yeni ��ark��s�� ger��ekten michael jackson�����n m��?
</HEADLINE>
<TEXT>Bir süredir tartışılıyordu. Michael Jackson’ın ölümünden sonra yayımlanacak “Michael” albümünün ilk single’ı olarak piyasaya verilen “Breaking News” isimli şarkı Michael Jackson’ın olmayabilir mi acaba? Bu sorunun nedeni gerçekten de Michael Jackson’ın sesinin bu şarkıda çok fazla duyulmamasından ziyade şarkıda Jackson’ın (hani “South Park”ta da çok dalga geçilen) kendine has efektlerinin hepsinin kullanılmasıydı. Bu durum biraz şüpheliydi. “Uuuhuuu”lar, “ahhaa”lar, “iihhiii”ler benim gibi Michael Jackson hayranları için çok bildik şeyler. “Don’t Stop Till You Get Enough”ta da vardır bunlar, “Billie Jean”de de... Ve bunları taklit etmek zordur. Ama ses numaraları bal gibi sample olabilir, daha önceki şarkı ve kayıtlardan yeni bir şarkıya eklenebilir.Ayrıca pek çok hayran (ve sanatçının iki kardeşi) şarkıyı sıradan bulmuş, “Michael bunu yapmış olamaz” demeye başlamıştı.Ama Michael bunu gerçekten yapmış. “Müziğin CSI’ları” diyebileceğimiz adli tıp uzmanları bu sesin Michael Jackson’ın olduğunu kanıtladılar. İnsanların sesleri de parmak izleri gibi kendine has ve tel frekanslara sahip. Bu şekilde kesin olarak bu şarkıdaki sesin Michael Jackson’a ait olduğu kanıtlandı.Benim endişem Jackson’ın daha önce kaydettiği bölük pörçük vokal partisyonlarını kesip biçerek onun söylemediği bir şarkı üretildiği ve sırf para için piyasaya sürüldüğüydü. Bu konuya bir açıklık getirilmemiş. Şarkının 2007’de kaydedildiği açıklandı. Bana sorarsanız bu bir pilot kayıt. Bitmemiş bir şarkıyı bir şekilde allayıp pullayıp bitirmişler sizin anlayacağınız. “Michael” isimli albümde 10 yeni şarkı var. 50 Cent, Akon, Lenny Kravitz gibi isimler eşlik edecek. Yani burada önemli olan bu albümü allayıp pullamak ve satmak. Çok fazla bir şey beklememek lazım. Öldükten sonra albüm yayımlamak sık görülen bir iştir. Bob Marley’nin 2001’de yayımlanan bir derlemede “I Know A Place” diye yeni bir şarkısı yayımlanmıştı. Nirvana’nın 2004’te yayımlanan best of albümü “Nirvana”ya “You Know You’re Right” isimli daha önce yayımlanmamış şarkısı konmuştu. Sanatçıların öldükten sonra konser kayıtlarının yayımlanmasına da sık rastlanır (bkz son örnek Ahmet Kaya). Bu sıklık tamamen sanatçının haklarını elinde bulunduran kişi ya da kuruluşların ne kadar ve ne zaman paraya ihtiyacı olduğuyla ilgilidir. Bu işi en iyi yöneten de şüphesiz Yoko Ono’dur. John Lennon’ın yeni bir kaydının, görüntüsünün, fotoğrafının, eşyasının, el yazısının tesadüfen ortaya çıkmadığı ay yok neredeyse. Bakalım yeni Michael Jackson albümü önümüze konulduğunda ne düşüneceğiz? Bu “Breaking News” gibi sıradan bir Britney Spears şarkısı üzerine vokaller eklenmiş bir şey mi çıkacak karşımıza, yoksa gerçekten iyi bir şey mi? Dinleyince haber veririm.En fazla dinlediğim albüm...Cee-Lo Green’in “The Lady Killer” isimli albümü. Gece gündüz dinliyorum. Dinlemeye doyamıyorum. Bir kere bu adamın harika bir sesi var. Funk, soul, disko, her zevke hitap ediyor, zenci müziğinin ve vokalinin klasik unsurlarını çağdaş bir hit şarkı yaratmak için mükemmel bir şekilde kullanabiliyor. Onun sırrı, duyduğunuzda tanıdık bir şeyler dinliyor hissi yaratması. Her büyük “hitmaker” gibi.Cee-Lo Green aynı zamanda kendi alanında bir deha kabul edilen prodüktör ve müzisyen Danger Mouse ile birlikte Gnarls Barkley isimli projelerine de devam ediyor. Gnarls Barkley’nin birkaç yıl önce ortalığı kırıp geçiren “Crazy” isimli hit’ini hatırlarsınız. Bu adamın adını o zaman yazmıştık bir kenara. Gorillaz’ın müziğini inşa eden adam olarak bilinen diğer üye Danger Mouse ise, bu yıl The Shins’in solisti James Mercer ile birlikte Broken Bells isimli bir grup kurdu ve aynı isimle bir albüm çıkardı. Şimdilerde de 2011’de yayımlanacak yeni U2 albümünün prodüktörü olarak çalışıyor. Yani adam yeni müzik dehası ve yoğun. İyi ki de öyle, bu sayede Cee-Lo bu solo albümü yayımlayabildi. Albümün ilk single’ı artık her yerde çalan ve hit olan “Fuck You”. Tek tek saymayacağım, çok iyi şarkılar var. Hele bir de çok sevdiğim Band of Horses’ın “No One’s Gonna Love You”sunu söylemiş ki Green... (Band of Horses da Green’in “Georgia” isimli şarkısını cover’lamıştı.)Göreceksiniz kasımda çıktığı için daha ziyade bir 2011 albümü muamelesi görecek olan bu albüm adından çok söz ettirecek.İTİRAF EDİYORUM* Timuçin Esen’in halen kayıtları devam eden ve aralık ortası çıkacak yeni albümünü dinlemek için sabırsızlanıyorum.* Mor ve Ötesi’nin İngilizce şarkısı “My Loveliest Mistake” son zamanlarda dinlediğim en iyi “dans-rock” parçası olabilir. Ama yurtdışında başarı sağlar mı bilmem.* Bu bayramda televizyon dışında hiçbir yerde kan görmedim. * Bir DJ’in en zor anı ertesi sabah kalktığı anmış. Şu his hasıl oluyor: “O son şarkıyı çalmayacaktık abi...”* Mahsun Kırmızıgül’ün “New York’ta Beş Minare” filminin fragmanlarını gördükçe aklıma yedi yıl önce Chevy Chase’in oynadığı “New York’ta Bir Morning” adındaki Cola Turka reklamı geliyor.Angus bayramı!Aslında pamuk gibidir ama insanların önünde sert ve yola gelmez mizacıyla tanınır. Hareketli, enerjik ve şovmen bir yanı vardır. Yıllardır insanlara kendini sevdirmesinin en önemli nedenlerinden biri de budur. Adını duymak bile heyecan dalgası yaratmaya yetmiştir. O ortalıkta göründüğünde bayram havası eser. Bir şekilde birazdan acayip bir şeyler olacağını bilirsiniz. İskoçya’da doğmuş, ünü tüm dünyaya yayılmıştır. Avustralya’dan Kuzey Amerika’ya kadar çok geniş bir çevrede beğenilir. Türkiye’de de hayranları çoktur. Angus Young’dan bahsediyorum ben, yanlış olmasın... AC/DC’nin sembolü, gitaristi baba Angus’tan. Hele AC/DC bir Türkiye’ye gelsin siz bayramı o zaman görün. Söz, kan dökülmeyecek. Herkes çok eğlenecek. Olası Angus bayramınız şimdiden kutlu olsun...</TEXT>
</DOC>
