<DOC>
<DOCNO> 1334163 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/f878dd1/l/0Lcadde0Bmilliyet0N0Btr0C20A10A0C110C110CYazarDetay0C13119990Cmevsim0Egecislerinde0Ekendinizi0Ehasta0Eetmeyin/story01.htm </URL>
<DATE> 2010/11/11 </DATE>
<TIME> 02:08:08.0 </TIME>
<AUTHOR>  </AUTHOR>
<HEADLINE>
MEVSiM GEÇiŞLERiNDE KENDiNiZi HASTA ETMEYiN
</HEADLINE>
<TEXT>Size yararlı besinleri seçip, bunları günlük mönünüze ila... - Dr. Hasan İnsel
Dr. Hasan İnsel                                                      Saatleri Durduralım                                MEVSiM GEÇiŞLERiNDE KENDiNiZi HASTA ETMEYiN      
Size yararlı besinleri seçip, bunları günlük mönünüze ilave eder, bazı besinlerin de tüketimine ayrıca özen gösterirseniz vücut direncinizi artırarak soğuk günlere hazırlıklı olabilirsiniz

Mevsim değişimlerinde sık rastlanan hastalıklara karşı bağışıklık sistemini güçlendirmekte yarar var. Özellikle mevsim geçişlerinde çoğu kişide soğuk algınlıkları, farenjit gibi çeşitli kış hastalıkları görülme sıklığı artar. Havaların aniden soğuması, aynı zamanda ortalıkta gezinen virüslerin çoğalması ve insanların kapalı yerlerde bir arada bulunması gibi etkiler hastalık oluşmasını kolaylaştırır. 
Bu arada beslenmenize dikkate ederek ve bazı ilaveler yaparak bağışıklık sistemini güçlendirebilirsiniz. Diyetisyenimiz Müge Başer ile bu konuyu konuştuk, Müge’nin bağışıklığı güçlendirecek beslenme tarzı hakkında bazı önerileri var, anlattıklarını aynen aktarıyorum.


Bol sıvı tüketimine ayrı bir özen gösterilmeli. Sıcak havaların etkisiyle terle kaybedilen suyu yerine koymak adına vücut kendi ihtiyacını söylüyordu ve yazın su başta olmak üzere çeşitli soğuk içecekler vücudun sıvı ihtiyacını karşıla-yabiliyordu ancak soğuk havalarda genelde kişiler su içmeyi unutuyor oysa yazınki kadar ihtiyaç olmasa da her gün düzenli sıvı alımına dikkat edilmeli. Özellikle bitki çayları bu konuda yardımcı olabilir. Başta zencefil, ıhlamur ve kuşburnu çayları oldukça faydalı. Zencefil ve ıhlamur bitkileri anti-inflamatuar etkileri ile hastalık sırasında toparlanma sürecini hızlandırır. Elma ve tarçınla birlikte karışım halinde kaynatılan çaya limon suyu ve bal da eklenerek lezzetlendirilip gün içerisinde tüketilebilir. Bal bitki çaylarını tatlandırırken boğaz ağrılarına neden olabilecek virüsleri de yok eder. Sade su tüketimi de çok önemli. Suyun tadını sevmeyenler içerisine nane yaprağı, karanfil tanesi veya limon dilimi ekleyerek içmeyi deneyebilirler. Soğuk algın-lığı geçirenler ise ekinezya çayını tercih edilebilir.
Öğle ve akşam öğünlerinde yağsız protein almak vücut direncini artıracaktır. Örneğin tavuk suyunun içerisine havuç, soğan ve kereviz yaprakları eklenmiş bol limonlu, sarımsaklı bir çorba bağışıklık sistemini kuvvetlendiren etkili bir yoldur. Gene öğünlerde protein alımına da katkısı olması adına mutlaka içeriğindeki faydalı bakterilerden dolayı probiyotikli yoğurt ya da kefir tüketimine özen gösterilmeli. Sarımsağın               antiinflamatuar etkisinden daha çok yararlanmak isteyenler çiğ olarak yoğurdun veya kefirin içerisine ekleyebilirler. Yağsız protein kaynaklarından kurubaklagiller de önemli bir bitkisel protein kaynağıdır. Kurubaklagiller aynı zamanda posa içerdiklerinden vücuttaki atıkların daha çabuk atılmasına yardımcı olurlar.
Mevsim sebzelerinden brokoli, karnabahar, lahana çeşitleri kükürtlü bileşiklerden zengin ve antioksidan kapasiteleri yüksek sebzelerdir. Bunlar daha çok içeriğindeki önemli enzimlerin bozulmaması ve bazı vitaminlerin okside olup kaybolmaması için çiğ olarak veya çok az haşlanmış olarak tercih edilmeli.
Yemeklerin hazırlanmasında özellikle taze domates mevsiminin geçmesi ile domates salçası veya domates suyu kullanılmalı. İçeriğindeki likopenin biraz ısı ile veya çeşitli işlemlerle emilimi artıyor. Likopen sadece kansere karşı koruyucu olmamakla birlikte vücudu bütün zararlı radikallerden koruyan önemli bir antioksidan.
Öğün aralarında da taze meyvelerden özellikle iyi C vitamini kaynağı olmasından dolayı kivi, portakal, mandalina, elma tercih edilebilir.
Bunların yanı sıra çinko ve Omega-3 de önemli besin ögelerinden. Omega-3’ü özellikle doğal kaynağı yağlı balıklardan alınmalı. Ancak balık yiyemeyenler doktoru, eczacı veya diyetisyeni gözetiminde Omega-3 desteklerinden yararlana-bilirler. Çinko ise kırmızı et, badem, ceviz, fındıkta bulunuyor. Kırmızı et tüketilmeyen günlerde bir avuç kadar badem, ceviz ve fındık yenilebilir.
Dr.Eser AlptekinSağlık OlsunBACAKLARINIZIN DERMANI YOKSA, DiKKAT!Mehveş Evin
Mesaj her şeydir çağıAli EyüboğluAliceTARKAN’I NiYE YOK SAYDILAR?Ferhan İstanbulluSpotBereketli Boist!Hakan KırkoğluMüneccimbaşıSEBAT GEREKSina KoloğluReyting canavarıHALK TV KiME TESLiM?Vedat ÖzdemiroğluPaşa Gönül KriterleriMiZAH FESTiVALiMenderes ÖzelMendo TeknoBU FOTOĞRAFLARI BEN ÇEKTiMSUNAY AKINMSGSÜSaat: 17.00Fiyat: 25 - 30 TL Tel: 0 212- 236 69 66BAY HİÇKumbaracı50Saat: 20.30Fiyat: 20 - 30 TL Tel: 0 212 243 50 51BÜLENT ORTAÇGİLSabancı ÜniversitesiSaat: 20.00Fiyat: 10 - 15 TL Tel: 0 216 483 90 00HÜSNÜ ŞENLENDİRİCİBabylonSaat: 21.30Fiyat: 40 - 70 TL Tel: 0 212 292 73 68İMER DEMİRERAlt.Saat: 22.00Fiyat: 25 TL Tel: 0 212 245 23 47</TEXT>
</DOC>
