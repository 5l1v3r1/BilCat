<DOC>
<DOCNO> 1321022 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f40ab2d/l/0l0smilliyet0n0btr0ckina0eyakanlar0e0chamdi0eturkmen0cege0cyazardetay0c0a20b110b20a10a0c130a890a90cdefault0bhtm/story01.htm </URL>
<DATE> 2010/11/02 </DATE>
<TIME> 17:26:11.0 </TIME>
<AUTHOR>  </AUTHOR>
<HEADLINE>
k��na yakanlar(!...)
</HEADLINE>
<TEXT>EGE Palas Oteli, sonunda alacaklı bankanın isteği üzerine icradan satıldı diye, eminim bugün birileri yüzündeki o sahte gülümseme maskesini takmış, zevkten dört köşe kına yakıyordur.Yazık...İzmir’in bir malı-mülkü daha Ankaralıların eline geçti.Hilton’dan sonra, inşa edildiği yıllarda kentin ikinci yüksek binası olan Ege Palas Oteli, Basmane’deki “utanç çukuru”na kurban gitti.Zorlu Ailesi’nin 10 milyon liralık banka kredisi borcuna karşılık satışa çıkarılan beş yıldızlı otel açık artırmada 19.5 milyon liraya el değiştirdi.Zorlu Kardeşlerden Kemal Zorlu’yu arayacaktım, elim telefona gitti, gitti, geldi.Ne diyecektim Kemal’e?Geçmiş olsun mu?Hayırlı olsun mu?Bilemediğim için arayamadım...* * * Ailenin babası, rahmetli Mazhar Amca (Zorlu), bu otel için nelere katlanmadı ki?Adeta parasıyla rezil oldu.İzmir’e yatırım yaptığı için cezalandırıldı.Belediye, SİT Kurulu, mahkemelerde yıllarca uğraştı...Verilen yıkım kararlarını durdurmak için bir servet harcadı.Yetmedi, hasta hasta hapis bile yattı...Bu kadar mücadele, bu kadar sıkıntı, bunca uğraş neye yaradı?İzmir aşığıydın, her kazandığın kuruşu İzmir’e yatırdın, geride onca eser bıraktın Mazhar Amca ama, ne yazık ki bu İzmir, senin ve ailenin kıymetini bilemedi.Geride bıraktığın birbirinden değerli iki oğlun Kemal ve Nafiz Zorlu’nun Basmane Çukuru’nda yok oluşuna seyirci kaldı.* * * İzmir için bir “deyim” kullanacağım ama terbiyem müsaade etmiyor.Ne yazık ki bu kentin böyle bir      yüzü var.Zirvedeyken, herkes herkesin yanındadır.Bir ilgi, bir saygı, bir hürmet, bir hizmet; şaşırırsınız.İşleriniz biraz iyi gitmemeye görsün;  ya da koltuğunuzu kaybedin, o etrafınızda pervane olan kalabalık bir anda yok olur.Arayanınız-soranınız bile olmaz.O zaman İzmir’deki “Yalan Rüzgarı”nın acı yüzüyle tanışırsınız.* * * Kemal Zorlu, icra satışının yasal olmadığını, bu nedenle iptali için itiraz haklarını kullandıklarını açıkladı.Tüm yüreğimle, başlatılan hukuki mücadeleyi kazanmalarını diliyorum.Basmane Çukuru’nda tüm çözümlere “hayır” diye sırt çeviren ve Zorlu Ailesi’ni yıllardan beri “zora” sokan o malum kişiye gelince...Biraz inancın varsa, bil ki bu dünya fanidir.Sultan Süleyman’a bile kalmadı ki, sana kalsın!...</TEXT>
</DOC>
