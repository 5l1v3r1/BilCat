<DOC>
<DOCNO> 1345989 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/ff9f2df/l/0Lcadde0Bmilliyet0N0Btr0C20A10A0C110C250CYazarDetay0C13183390Cfacebook0Eta0Easker0Ekacagi0Eavi/story01.htm </URL>
<DATE> 2010/11/25 </DATE>
<TIME> 15:16:35.0 </TIME>
<AUTHOR>  </AUTHOR>
<HEADLINE>
FACEBOOK'TA ASKER KAÇAĞI AVI
</HEADLINE>
<TEXT>Yalancının mumu, Facebook'a yüklediği fotoğrafın içeriğ... - Menderes Özel
Menderes Özel                                                      Mendo Tekno                                FACEBOOK'TA ASKER KAÇAĞI AVI      

Yalancının mumu, Facebook'a yüklediği fotoğrafın içeriğine göre yanar. İsrail ordusu, koyu dindarım diye orduya katılmayan bin kadının yalanını 'sosyal ağ' sayesinde açığa çıkardı
İsrail'de mecburi askerlik hizmeti, 18 yaşından başlayarak erkekler için üç, kadınlar için iki yıl. Ortodoks yahudi, yani aşırı dindar olduğunu beyan edenlerse askerlikten muaf tutuluyor. İsrail ordusu Facebook yoluyla yaklaşık bin kadının inancı konusunda yalan söylediğini tespit ederek silah altına alınmasını sağlamış. Ordu ajanları, Facebook arkadaşı olduğu bu kadınların alışkanlıkları, sosyal yaşamları konusunda her türlü bilgiyi elde ederek 'yalancı' olduklarını anlamış.
Bir ordu yetkilisi BBC'ye yaptığı açıklamada, askerlikten dini nedenlerle muaf tutulan kadınların bir çoğunun 'uygunsuz' giysiler içindeki, hatta koşer (yahudiler için helal gıda) olmayan restoranlardaki fotoğraflarını bile Facebook'a yüklediklerini söyledi. Çok sayıda kadının yalanı da yahudilerin dinen mütevazi, araçsız, mümkünse elektriksiz ve alkolsüz yaşaması gereken şabat gecesi yani cumaları partilerken çektirdikleri fotoğrafları yükleyince ortaya çıkmış.
İsrail'de kadınların yüzde 35'i koyu yahudi olduklarını gerekçe göstererek orduya katılmıyor. Ancak İsrail Genelkurmay'ı bu kadınların büyük bölümünün aslında laik olduğunu düşünüyor.
Daha önce de yazdım, Facebook'a fotoğraf yüklerken iki, hatta üç kere düşünün ki sonradan başınıza iş açmasın!
FACE MARKA OLDU
Facebook, 'Face' adını ABD patent ofisine alamet-i farikası olarak tescil ettirdi. Bu şu anlama geliyor; internette bir sosyal ağ kuracaksanız, ağın adında Face yani yüz kelimesi yer alamayacak. Facebook, internette Faceparty.com isimli bir sosyal ağın faaliyet göstermesinin ardından patent ofisine başvurmuştu.
KUVEYT D-SLR'Yİ YASAKLADI
Kuwait Times gazetesi, okurlarına, Kuveyt Enformasyon, Sosyal İşler ve Maliye Bakanlıklarının, akredite gazeteciler hariç bütün vatandaşların kamuya açık alanlarda dijital SLR fotoğraf makinesi kullanmasına yasak getirdiğini duyurdu.
Gazeteye göre, küçük dijital fotoğraf makineleri ve cep telefonları yasak kapsamında yer almıyor. 
Haberde, Kuveyt’teki çok sayıda fotoğrafçının, "dijital fotoğraf makineleri ile cep telefonlarındaki kameraların aynı yeteneklere sahip olduğu göz önünde tutulduğunda, yetkililerin nasıl böyle bir karara vardıklarını merak ettiği" belirtiliyor.
Kuveyt hükümeti, neden böyle bir yasak kararı alındığı konusundaysa bir açıklama yapmadı.
Dr.Eser AlptekinSağlık OlsunREHABiLiTASYON SÜRECiNDE KARŞILAŞILAN RUHSAL SORUNLARÇağdaş ErtunaSon durumİÇiMiZE CANAVAR KAÇTIĞININ KANITIAli EyüboğluAliceTAZMiNAT DAVASI SEKiZ YIL SÜRER Mi?Ferhan İstanbulluSpotGARDROBUNUZU ŞIKLAŞTIRMANIN VE KIŞLAŞTIRMANIN YOLLARISina KoloğluReyting canavarıBEN GALiBA DiZiLERDEN SOĞUDUMMenderes ÖzelMendo TeknoFACEBOOK'TA ASKER KAÇAĞI AVISERDAR BARÇIN BANDBeyoğlu Hayal KahvesiSaat: 22.30Fiyat: 25 TL Tel: 0 212 244 25 58KIYIYA OTURMANIN BöYLESiKumbaracı50Saat: 20.30Fiyat: 15 - 20 TL Tel: 0 212 243 50 51OZAN MUSLUOĞLU QUARTETAlt.Saat: 22.00Fiyat: 20 - 25 TL Tel: 0 212 245 23 47PAGANINI TRIOSalon İKSVSaat: 21.30Fiyat: 35 - 60 TL Tel: 0 212 334 07 52THE GAME (KONSER)RiddimSaat: 21.30Fiyat: 70 TL Tel: 0 212 251 27 23</TEXT>
</DOC>
