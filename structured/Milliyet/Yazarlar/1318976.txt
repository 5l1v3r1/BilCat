<DOC>
<DOCNO> 1318976 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f388a75/l/0l0smilliyet0n0btr0cozguven0eerozyonu0cbilal0emese0cspor0cyazardetay0c0a10b110b20a10a0c130a85650cdefault0bhtm/story01.htm </URL>
<DATE> 2010/11/01 </DATE>
<TIME> 03:30:01.0 </TIME>
<AUTHOR>  </AUTHOR>
<HEADLINE>
��zg��ven erozyonu
</HEADLINE>
<TEXT>Yönetim, taraftar hem Schuster’e hem de takıma müthiş destek veriyor, vermesine de geleceğe de kuşkulu bakıyorlarBeşiktaş ‘çıkış’ arıyor, Sivasspor ise can derdinde, puan peşinde ! Tablonun böyle oluşu, kim ne derse desin, futbol adına her türlü aksiyonu da birlikte getirdi. Pres, kora-kor mücadele, sertlikler, kartlar, pozisyonlar, goller ve de heyecan üst düzeyde idi.Ernst-Necip ikilisinin bitmek tükenmek bilmeyen enerjisi, Kartal’ı orta alanda etkili kıldı. Bu ikilinin, rakip ataklara set çekmesi, bir anlamda Guti’yi rahatlattı. Bobo’nun attığı ilk gol Guti patenti taşıyordu. Ernst de, Kartal’ın vazgeçilmezidir bizce... Tam bir panzer, pres yapıyor, top çalıyor, rakibi bozuyor, üstüne üstlük herkesine yardımına koşuyor... Ernst’in performasının üst düzeye çıkmasında diğer bir faktör ise partneri Necip... O da oyundan hiç düşmedi, aksamadı, bunu da geçin, zorluk derecesi yüksek bir gole de imzasını attı. Koca doksan dakika da bir pas hatası yaptı, o da Beşiktaş’a gol olarak döndü. Schuster, Holosko ile başladı maça... Bu hamle, tribünleri ofansif girişimlerde umutlandırdı. Ne var ki, Holosko, oyunda kaldığı süreçte, boşuna koşular yaptı dersek abartmış olmayız. Holosko’nun yanı sıra Tabata da etkisizdi. Kazandığı, ya da kendisine atılan her topu rakibe kaptırdı.  Tabata’nın aksadığını, bizler görüyoruz , ancak Schuster’in sabrına ne demeli?Suarez’in golü, Schuster’in oyuncu hamleleri her şeyi bir anda tersine çevirdi. Başka bir deyişle, Sivasspor, gözünü kararttı, her türlü riski göze aldı, skoru korumak isteyen Beşiktaş, az kalsın başına iş alıyordu. Cihan’ın uzatma dakikalarında şutunun direkten dönmesi, kuşkusuz Beşiktaş’ın en büyük şansıydı. Düşünün Sivasspor düşme potasında, buradan sıyrılmanın yollarını arıyor! Böylesi bir takım karşısında Beşiktaş, iki farkı buluyor, bulmasına da üç puanı hanesine yazdırırken, taraftarlarına adeta ‘çile’ çektiriyor!Asıl sorun Beşiktaş... Sahanda oynuyorsun, iki farkı buluyorsun, fark yapacağın maçtan üç puanı zor kurtarıyorsun.Beşiktaş, müthiş bir özgüven erozyonuna uğramış...Yönetim, taraftar hem Schuster’e hem de takıma müthiş destek veriyor, vermesine de geleceğe de kuşkulu bakıyorlar.Bu da madalyonun tersinde yatan bir gerçek.</TEXT>
</DOC>
