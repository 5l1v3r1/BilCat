<DOC>
<DOCNO> 1327958 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f61dc20/l/0l0smilliyet0n0btr0cmilli0ejudocunun0eaci0egunu0cspor0csondakika0c0a50b110b20a10a0c1310a7290cdefault0bhtm/story01.htm </URL>
<DATE> 2010/11/05 </DATE>
<TIME> 19:14:56.0 </TIME>
<AUTHOR>  </AUTHOR>
<HEADLINE>
milli judocunun ac�� g��n��
</HEADLINE>
<TEXT>Antalya’da düzenlenen Dünya Judo Takımlar Şampiyonası’nda, bayanlarda 40 yıl aradan sonra bronz madalya kazanan milli takım kaptanı Aynur Samat’ın yüksekten düşerek ölen annesi Asiye Samat, Trabzon’un Maçka ilçesinde defnedildi.Gençlik ve Spor Genel Müdürü (GSGM) Yunus Akgül’ün makamındaki kabul töreninde annesinin öldüğünü öğrenen Aynur Samat, bugün memleketi olan Maçka ilçesine bağlı Kaynarca köyüne geldi.Oldukça üzgün olduğu görülen ve ayakta durmakta zorlanan milli sporcuyu, beraberinde gelen takım arkadaşları ile yakınları teselli etti.Tarlada çalıştığı sırada yuvarlanarak yüksekten düşmesi sonucu hayatını kaybeden 65 yaşındaki Asiye Samat, köy camisinde kılınan cenaze namazının ardından aile mezarlığına defnedildi.Cenaze törenine, Trabzon Belediye Başkan Yardımcısı Hüseyin Turan, Gençlik ve Spor İl Müdürü Şerif Özgür, Trabzonspor Kulübü yöneticileri ile çok sayıda kişi katıldı.Trabzonspor’un sporcusu olan Samat, daha önce ferdi olarak Dünya Kupası şampiyonluğu kazanmıştı.</TEXT>
</DOC>
