<DOC>
<DOCNO> 1328995 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f655867/l/0l0smilliyet0n0btr0cfilenin0esultanlari0endan0esirp0ezaferi0cspor0csondakika0c0a60b110b20a10a0c1310a9680cdefault0bhtm/story01.htm </URL>
<DATE> 2010/11/06 </DATE>
<TIME> 11:12:42.0 </TIME>
<AUTHOR>  </AUTHOR>
<HEADLINE>
filenin sultanlar��'ndan s��rp zaferi
</HEADLINE>
<TEXT>16. Bayanlar Dünya Voleybol Şampiyonası ikinci tur ilk maçında Sırbistan’la karşılaşan A Bayan Milli Voleybol Takımı karşılaşmadan 3-0 galip ayrıldı.Dünya Üçüncüsü apoleti taşıyan rakibi karşısında top karşılamada, hücumda ve blokta etkili olan, üstünlüğü her zaman elinde tutan Ay-Yıldızlı Bayanlar iyi bir ritim yakaladı ve ikinci tur maçlarına da çok önemli bir galibiyetle başladı.Maçın ilk seti karşılıklı sayılarla geçti; takımız 5-4’te Sırbistan’ı yakalayıp ilk sete 8-5 önde girdi. Milli Takım durumu 11-6’ya getirdiğinde Sırbistan molası geldi. Sırbistan antrenörü 14-7’de ikinci molasını aldı. İyi blok tutan, hücumda yüzdeli oynayan A Milli Bayanlar ikinci teknik molaya 16-8 önde girdi. Manşet hatalarımız nedeniyle üst üste 8 sayı alan Sırbistan skoru 22-18’e getirdi. Son bölümünde zorlandığımız 25 dakika süren seti Neslihan’ın sayıları ile 25-19 kazanan A Bayanlar 1-0 öne geçti.İkinci sette de iyi başlayan taraf A Milli Takımdı. İlk teknik molaya 8-5 önde giren Ay-Yıldızlı takım Neslihan ve Eda’nın sayıları ile durumu 10-5’e getirince rakipten mola geldi. İyi servis atıp Neslihan ve Neriman’ın yanında Eda da sayılarda devreye girmesiyle Sırp takımının farkı kapatmasına izin vermeyip ikinci teknik molaya da 19-9 önde giren taraf A Milliler oldu. Neriman’ı sayısı 19 dakika süren setin skorunu 25-16 olarak belirledi ve Milli Takımımız 2-0 öne geçti.Üçüncü sete 4-1’lik seri ile başlayan A Bayanlar blokları ile rakibi durdurdu. Rakibin fileye taktığı servis ilk teknik molanın skorunu belirledi: 8-2. İkinci teknik molada da A Milli Takımın üstünlüğü vardı: 16-12. Ay-Yıldızlı takımımız 24 dakika süren son seti 25-20 bitirerek maçtan 3-0 kazandı.Milli Takımda Neslihan 17, Neriman Özsoy 12 ve maçın yıldızı Kaptan Esra Gümüş de 11 sayı ile oynadı.A Bayan Milli Takımımız yarın TSİ 11.00’de Japonya ile karşı karşıya gelecek.</TEXT>
</DOC>
