<DOC>
<DOCNO> 1328288 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f634858/l/0l0smilliyet0n0btr0calex0ee0ekocaman0ekanat0cspor0chaberdetay0c0a60b110b20a10a0c1310a8790cdefault0bhtm/story01.htm </URL>
<DATE> 2010/11/06 </DATE>
<TIME> 01:14:34.0 </TIME>
<AUTHOR>  </AUTHOR>
<HEADLINE>
alex���e, kocaman kanat
</HEADLINE>
<TEXT>YUSUF KOBALFenerbahçe Teknik Direktörü Aykut Kocaman, takım kaptanı Alex de Souza ile özel bir toplantı yaparak, kendisinden memnun olduğunu, şampiyonluk yarışında takımı yalnız bırakmayacağına inandığını söyledi. Bir süre önce Fenerbahçe’den yeni sözleşme teklifi beklediğini ima eden bir açıklama yapan Brezilyalı yıldızın bu tavrı, aralarında görüş ayrılığı bulunan Teknik Direktör Kocaman ile bir araya gelmelerine neden oldu. Fenerbahçe’nin bu sezon mutlak şampiyon olması gerektiğini, bu yüzden de takımda en küçük bir tatsızlık yaşamak istemediğini dile getiren Kocaman, takım kaptanına sezon sonunda durum değerlendirmesi yapmasını ve ocak ayında bir yere imza atmamasını bildirdi.Güven aşıladıSarı-lacivertli yönetimin önümüzdeki transfer dönemine bıraktığı "sözleşmesi bitecek oyuncular" dosyası, ligdeki başarıya endeksliyken Alex’in bu son çıkışı, tüm camiayı şaşırtmıştı. Brezilyalı yıldızın devre arasında ülkesinden gelebilecek teklifleri değerlendirme olasılığı sıkıntı yaratırken, Kocaman'ın müdahalesi ile sorun çözüldü.Fenerbahçe’de takım içi huzuru sağlayan Kocaman, bu kritik dönemde yeni bir tartışma çıkmaması için Alex ile bizzat ilgilenip, bu oyuncunun isteğini dondurmasını sağladı. Ayrıca Brezilyalı yıldıza güven aşıladı. </TEXT>
</DOC>
