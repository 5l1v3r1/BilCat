<DOC>
<DOCNO> 1329212 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f65c041/l/0l0smilliyet0n0btr0chagi0enin0eimha0eplani0ehazir0e0cspor0csondakika0c0a60b110b20a10a0c1310a9980cdefault0bhtm/story01.htm </URL>
<DATE> 2010/11/06 </DATE>
<TIME> 13:12:51.0 </TIME>
<AUTHOR>  </AUTHOR>
<HEADLINE>
hagi'nin imha plan�� haz��r!
</HEADLINE>
<TEXT>Son iki lig maçında önce Fenerbahçe deplasmanından puanla dönen Galatasaray, ardından Antalyaspor'u mağlup etmişti. Peş peşe gelen iyi sonuçlarla havaya giren Aslan, şimdi de Trabzonspor'u gözüne kestirdi. Hagi, öğrencileriyle yaptığı her konuşmada, bu maçın önemine değiniyor ve kazanmaları halinde şampiyonlukta iddialı konuma geleceklerini belirtiyor. Bordo-Mavili takımın bu sezonki tüm maçlarının kasedini izleyen Hagi, geçtiğimiz hafta Konyaspor'la oynadıkları lig maçını da öğrencileriyle birlikte takip etmişti. Genç çalıştırıcı, sonunda Trabzonspor'u imha edecek planı hazırladı.Cana'ya özel görev Hagi, Hakan Balta'nın yokluğunda sol bekte İnsua'ya görev verecek. Başarılı teknik adam, Fenerbahçe maçında olduğu gibi yine orta sahayı kalabalık tutacak. Bu bölgede, cezası tamamlanan Ayhan ve Mustafa Sarp savunmayla hücum arasındaki bağlantıyı sağlayacak. Lorik Cana ise bu mücadelede savunmaya daha yakın oynayacak. Son haftaların flaş ismi Juan Pino, yine ileride tek başına gol arayacak. Kolombiyalı yıldız, Elano ve Misimoviç tarafından desteklenecek.</TEXT>
</DOC>
