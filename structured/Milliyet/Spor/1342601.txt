<DOC>
<DOCNO> 1342601 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fceea4e/l/0l0smilliyet0n0btr0cbaris0egunu0cspor0chaberdetay0c20a0b110b20a10a0c13161550cdefault0bhtm/story01.htm </URL>
<DATE> 2010/11/20 </DATE>
<TIME> 01:13:07.0 </TIME>
<AUTHOR>  </AUTHOR>
<HEADLINE>
bar���� g��n��
</HEADLINE>
<TEXT>Bursaspor, dün Özlüce Tesisleri’nde bayramlaştı. Törene bir grup Trabzonsporlu taraftar gelerek yönetime çiçek verdi. Öte yandan 41 yaşına giren Ertuğrul Sağlam için de pasta kesildi.Süper Lig’de bugün deplasmanda Manisaspor’la karşılaşacak olan yeşil-beyazlılar, yolculuk öncesi bayramlaşma töreni düzenledi. Bayramlaşmaya bir grup Trabzonspor taraftarı da ellerinde çiçekle geldi ve Bursa Atatürk Anıtı’nın önünde iki kulüp taraftarının yaşadığı olaylar için üzüldüklerini ifade etti. Bordo-mavili taraftarlar, Başkan İbrahim Yazıcı’yla bayramlaşırken gerginliklerin yaşanmamasını, 2 kulübün her zaman dost olacağını söylediler.Başkan Yazıcı ise, “Böyle olayların kimse yaşanmasını arzu etmez. Bundan sonra da dilerim hep dostluklarımız olur. Bu provakasyon bizden başlamadı, dilerim Trabzon’da böyle bir provakasyon olmaz. Hassas olmalıyız, çünkü olaylar başka yere gider. Biz barıştan yanayız. Trabzonspor’la ilişkilerimiz dostane şekilde sürecektir“ diye konuştu. </TEXT>
</DOC>
