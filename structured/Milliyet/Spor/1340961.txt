<DOC>
<DOCNO> 1340961 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc4ab86/l/0l0smilliyet0n0btr0ctrabzonspor0eda0ebayramlasma0cspor0csondakika0c180b110b20a10a0c13156970cdefault0bhtm/story01.htm </URL>
<DATE> 2010/11/18 </DATE>
<TIME> 19:14:40.0 </TIME>
<AUTHOR>  </AUTHOR>
<HEADLINE>
trabzonspor'da bayramla��ma
</HEADLINE>
<TEXT>Spor Toto Süper Lig’in başarılı ekiplerinden Trabzonspor’da camia, Kurban Bayramı dolayısıyla bir araya gelip bayramlaştı.Mehmet Ali Yılmaz Tesisleri’ndeki bayramlaşmaya, Spordan Sorumlu Devlet Bakanı Faruk Nafiz Özak, AK Parti Trabzon milletvekilleri Safiye Seymenoğlu ve Mustafa Cumur, Trabzon Valisi Recep Kızılcık ve İl Emniyet Müdürü Feridun Boz’un yanı sıra Trabzonspor Asbaşkanı Hasan Yener, yönetim kurulu üyeleri, teknik direktör Şenol Güneş, futbol danışmanı Ahmet Suat Özyazıcı ile eski ve yeni yöneticiler katıldı.Bayramlaşmada, Trabzonsporlu futbolcular, Trabzonspor Basketbol Takımı ve bayan futbol takımının oyuncuları ile siyasi parti temsilcileri ve taraftarlar da hazır bulundu.Birbirlerine sarılarak bayramlaşan katılımcılar, espriler yapıp neşeli anlar geçirdi.</TEXT>
</DOC>
