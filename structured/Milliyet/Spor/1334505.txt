<DOC>
<DOCNO> 1334505 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510893/s/f87e0b5/l/0L0Smilliyet0N0Btr0Cbunu0Esaymam0E0Cspor0Chaberdetay0C110B110B20A10A0C13129770Cdefault0Bhtm/story01.htm </URL>
<DATE> 2010/11/11 </DATE>
<TIME> 07:04:15.0 </TIME>
<AUTHOR>  </AUTHOR>
<HEADLINE>
Bunu saymam!
</HEADLINE>
<TEXT>13 Eylül’de hakem tarafından 40. dakikada tatil edilen karşılaşma, 3 Kasım’da kaldığı yerden oynanmıştı. Ancak kural hatası yapıldığı gerekçesiyle bu maçın da tekrarının istendiği ortaya çıktı.
 yönetimi,  ve Tahkim Kurulu nezdinde yaptığı başvuruda, 13 Eylül’de oynanan maça para atışı sonrası kendi takımlarının başladığını, 3 Kasım’da kaldığı yerden devam eden karşılaşmanın ikinci yarısına da hakem Fethi Serkan Koçak’ın kararı ile yine Mersin’in başlama vuruşu yaptığını öne sürdü. Tatil edilen maçın 40. dakikasında Mersin İ.Y. Teknik Direktörü Yüksel Yeşilova sahaya giren kardeşi tarafından bıçaklanmış, olay üzerine hakem maçı tatil etmişti. Futbol Federasyonu ise yarıda kalan maçın 3 Kasım’da o anki skoru (1-0 Mersin İ.Y. lehine) 40. dakikadan itibaren aynı hakem ve takım kadrolarıyla oynanması kararını vermiş, maç da 1-1 sonuçlanmıştı.
Hakem hatası mı?
Mersin İ.Yurdu’nun kural hatası gerekçesiyle tekrar istemesiyle ilgili kararın bugün verileceği öğrenildi. ’nin, hakem Koçak’tan, “Farkında değilim. İlk maçta kimin başladığını hatırlamıyorum” yanıtı alması halinde başvuruyu “hakem hatası” yapıldığı için geri çevireceği ileri sürüldü.
Kural ne diyor?

 kural kitapçığının ilgili maddesi, “Para atışı yapılır ve kazanan takım birinci yarıda hücum edeceği kaleyi seçer. Diğer takım başlama vuruşunu yapar. İkinci yarıda kaleler değişir ve diğer kaleye hücum eder” hükmünü içeriyor.</TEXT>
</DOC>
