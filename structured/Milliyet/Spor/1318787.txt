<DOC>
<DOCNO> 1318787 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f385e05/l/0l0smilliyet0n0btr0ckayseri0edort0ekose0cspor0chaberdetay0c0a10b110b20a10a0c130a85450cdefault0bhtm/story01.htm </URL>
<DATE> 2010/11/01 </DATE>
<TIME> 01:19:35.0 </TIME>
<AUTHOR>  </AUTHOR>
<HEADLINE>
kayseri d��rt k����e
</HEADLINE>
<TEXT>Nevzat DizdarSaatler önce stadın biraz uzağında Taksim’de patlayan bomba ister istemez bir gerginlik yaratmış, bu durum yüzlere yansımıştı. Ama hayat devam ediyordu... Az sayıdaki taraftarın “Şehitler ölmez, vatan bölünmez” tezahüratları altında 90 dakika başladı.9 hafta sonunda sadece 2 puanı olan, en az gol atıp (6) kalesinde en fazla gol gören (26) takım olan Kasımpaşa’nın Şota yönetiminde istikrarlı bir noktaya ulaşan Kayseri karşısında işi hiç de kolay değildi. Ama lacivert-beyazlılar istedikleri gibi erken bir gol buldular.11. dakikada Souleymanou’dan dönen topu Ersen Martin filelerle buluştururken, Yılmaz Vural havalara zıplıyor, hafta içinde kupada Karşıyaka bozgununu yaşayan Kayseri’nin puan tablosundaki yeri “Yalancı bahar mıydı?” sorusunu akıllara getiriyordu. Ne var ki 2 dakika sürdü bu şok.Selim Teber’in kornerinde Önder Turacı’nın kafası vuruşu direkten dönerken, ev sahibinin uzaklaştıramadığı topu Zalayeta filelerle buluşturdu: 1-1.19’da Yekta iki adımdan zor olanı yaptı ve topu dışarı yolladı. Belki de oyunun da kırılma anıydı bu. 41’de yine bir korner kazanan sarı-kırmızılılarda bu kez Gürcü savunma oyuncusu Amisulashvili sahneye çıktı: 1-2.İkinci yarı tatsız, yavan bir futbol sergilendi. Kasımpaşa son dakikalarda bütün riskleri aldı. Sonuç değişmedi. Bursa’nın izindeki Kayseri 3 puanı alıp istikrarlı çizgisini korudu. İlginç olan da ligin en ucuz takımının bunları başarıyor olması. Kasımpaşa ise fişi çekti.Şota çok memnunKayserispor Teknik Direktörü Şota Arveladze, takım olarak zorlu bir haftayı geride bıraktıklarını kaydetti. Son 6 gün içinde 3 maç oynadıklarını söyleyen Gürcü hoca, “Ligde Beşiktaş, ardından kupada Karşıyaka ve sonra tekrar ligde Kasımpaşa maçlarını yaptık. Takım olarak da oldukça zorlandık. Oyuncularım, iyi bir takım olduklarını burada herkese gösterdiler. İstanbul’dan mutlu olarak dönüyoruz” ifadelerini kullandı. Bu arada Kasımpaşa Teknik Direktörü Yılmaz Vural ise “Bu kadar taraflı maç yönetilmesi hiç hoş değil. Adamı isyan ettirecek kadar yanlışlar yapılıyor” ifadelerini kullandı.</TEXT>
</DOC>
