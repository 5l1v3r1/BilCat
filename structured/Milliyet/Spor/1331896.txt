<DOC>
<DOCNO> 1331896 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f746ba0/l/0l0smilliyet0n0btr0cfener0ee0ebir0ekotu0ehaber0ede0ealex0eten0cspor0csondakika0c0a80b110b20a10a0c13117750cdefault0bhtm/story01.htm </URL>
<DATE> 2010/11/08 </DATE>
<TIME> 17:15:51.0 </TIME>
<AUTHOR>  </AUTHOR>
<HEADLINE>
fener'e bir k��t�� haber de alex'ten
</HEADLINE>
<TEXT>Fenerbahçe Futbol Takımı, Ziraat Türkiye Kupası (C) Grubu’nda yarın deplasmanda Ankaragücü ile yapacağı maç için Ankara’ya gitti.         Sarı-lacivertliler, Sabiha Gökçen Havalimanı’ndan kalkan özel uçakla Başkent’e hareket etti.         Fenerbahçe’nin Ankara kafilesinde sakatlıkları bulunan kaptan Alex ve Mehmet Topuz yer almazken, tedavi süreçleri devam eden Özer, Selçuk, Niang, kaleci Ertuğrul ve çalışmalarını takımdan ayrı sürdüren Güiza yer almadı. Eskişehirspor maçında gördüğü kırmızı kartla cezalı duruma düşen Lugano’nun yanı sıra sakatlığı bulunan Emre ve Uğur da maç kadrosunda bulunmuyor.         Sarı-lacivertli ekibin 19 kişilik kadrosunda şu futbolcular bulunuyor.         Serkan, Volkan, Mert, Gökhan Gönül, Bekir, Yobo, Bilica, İlhan, Andre Santos, Cristian, Kazım, Gökay, Caner, Stoch, Semih, Gökhan Ünal, Hasan, Okan, Dia.         Bu arada, sarı-lacivertli ekip, Ankara’ya hareketinden önce Fenerbahçe Can Bartu Tesisleri’nde yaptığı antrenmanla Ankaragücü maçı için hazırlıklarını tamamladı. Basına kapalı gerçekleştirilen ve 1,5 saat süren antrenmanda hücum ve savunma varyasyonları ile taktik ağırlıklı çift kale maç yapıldığı bildirildi.         Sol arka alt adale gruplarında sertleşme bulunan Mehmet Topuz ve Alex ile tedavileri süren Özer, Selçuk, Niang ve kaleci Ertuğrul’un antrenmana katılmadıkları belirtildi. Güiza’nın ise bireysel oyuncu antrenörü Dolu Arslan ile özel bir program eşliğinde çalıştığı kaydedildi.         Öte yandan, Fenerbahçeli futbolcuların bu akşam Türk Telekom Ankara İncek Tesisleri’ndeki Fenerium Mağazası’nda saat 18.00’de gerçekleştirilecek organizasyonda, Türk Telekom’un çocuk portalı TT Çocuk üyesi miniklerle imza günü organizasyonunda bir araya geleceği bildirildi.Emre'den kötü haberSpor Toto Süper Lig’in 11. haftasında Şükrü Saracoğlu Stadyumu’nda oynanan Fenerbahçe – Eskişehirspor karşılaşmasında sakatlanan Emre Belözoğlu’ndan kötü haber geldi.F.BAHÇE’de bu sezonun en formda futbolcusu olarak dikkati çeken Emre Belözoğlu’na nazar değdi...Eskişehirspor maçının henüz 30. dakikasında geçirdiği sakatlık nedeniyle sahayı sedyeyle terkeden milli futbolcunun en az 6 hafta formasından uzak kalacağı öğrenildi. Karşılaşma sonrası yapılan ilk kontrollerde büyük olasılıkla yırtık olduğu ve bunun tedavisinin de en fazla 3 hafta süreceği belirtilmişti. Ancak dün çekilen MR sonucunda Emre’nin durumu netleşti ve kötü haber geldi. Sağ arka adalesi kopan tecrübeli oyuncu, ilk yarının geri kalan maçlarında forma giyemeyecek. Takımın oyun düzeninde kilit rolü bulunan Emre’nin uzun süre sahalardan uzak kalacak olması Kocaman’ın planlarını alt üst ederken, bu oyuncunun görevinin Mehmet Topuz’a verilmesi bekleniyor. </TEXT>
</DOC>
