<DOC>
<DOCNO> 1323847 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52d3d0/l/0l0smilliyet0n0btr0cmutsuz0eschuster0e0cspor0chaberdetay0c0a40b110b20a10a0c130a99840cdefault0bhtm/story01.htm </URL>
<DATE> 2010/11/04 </DATE>
<TIME> 01:13:13.0 </TIME>
<AUTHOR>  </AUTHOR>
<HEADLINE>
mutsuz schuster!
</HEADLINE>
<TEXT>Serdar SarıdağSiyah-beyazlı ekibin teknik direktörü Schuster, Porto maçı öncesi Guti ile birlikte düzenlediği basın toplantısında galibiyet için sahaya çıkacaklarını belirtti, “Futbol oynamadan maçlar kazanılmıyor. Porto’nun ne kadar güçlü olduğunu herkes biliyor. Biz bugün yenersek gruptan çıkmayı garantileyebiliriz” dedi. Schuster, “Biz maçları ciddiye alırız. Kendi futbolumuzu ve düşüncemizle oynayacağız. Aslında bütün takımlar bize karşı kontra oynadı. Biz bugüne kadar sistemi değiştirmedik ve değiştirmeyeceğiz.Porto daha sonra Benfica ile oynayacak, bu bizi ilgilendirmiyor” diye konuştu. Tecrübeli teknik adam “Yerleştirmek istediğiniz sistemden ne zaman mutlu olacaksınız” yönündeki soruya ise “Asla” yanıtını verdi.‘Fark yarattık’Fatih Tekke ile tartışması konusundaki bir soruyu ise “Aslında bunu konuşmaya gerek yok, ne konuşuyorsak basında çıkıyor zaten” diye cevapladı.Gruptaki favorisinin Porto olduğunun altını çizen Schuster “Kuralar çekildiğinde de favori Porto demiştim. Bizim rakibimiz Rapid Wien ile CSKA Sofya” ifadelerini kullandı.Porto’nun önemli iki ismi olan Falcao ve Hulk’un kalitesinin tartışılmaz olduğunu vurgulayan Alman hoca “Biz de Quaresma’yı getirsek daha da farklı olabilirdik” yorumunu yaptı.Quaresma’nın yaklaşık bir ay boyunca Porto’da tedavi gördüğünü kaydeden Schuster “Takımla idman yapacak seviyede olmadığı için buraya getirmedim. Bu maçta oynamayı çok istiyordu. Porto’da tedavisini o yüzden yaptırdı. Ama bazen işler istediğiniz gibi gitmiyor” dedi.Tek yenilgi Porto’danBeşiktaş bu sezon Avrupa mesaisinde ön eleme ve grup maçlarında sadece bir kez yenildi. Toplam 9 maç yapan Beşiktaş 7 kez galip gelirken, 1 defa berabere kaldı, 1 kez de sahadan beraberlikle ayrıldı. Porto’ya İstanbul’da 3-1 ile boyun eğen Kartal, Viktoria Plzen deplasmanında 1-1 ‘lik bir skor almıştı. KARTAL’IN AVRUPA KARNESİNOT: Siyah-beyazlılar, Şampiyon Kulüpler Kupası’nda 1958-1959 sezonunda Yunanistan’ın Olympiakos, 1986-1987 sezonunda da Kıbrıs Rum Kesimi’nin APOEL takımlarının sahaya çıkmamaları üzerine hükmen galip ilan edilerek, tur atlamıştı. (Tabloya dahil edilmedi) Hulk derbiye saklanacak mı?Porto’nun hafta sonunda oynayacağı Benfica maçı nedeniyle yedek ağırlık bir kadro ile sahaya çıkması bekleniyor. İstanbul’daki maçta kırmızı kart gören Maicon ve Fernando’nun yanı sıra golcü Hulk’un da dinlendirilmesi düşünülüyor. Avrupa Ligi’nde 9 puanı bulunan Porto, Beşiktaş maçından çok, hafta sonu oynayacağı Benfica derbisini düşünüyor. Bobo yeni unvan arıyorKartal’ın en çok gol atan yabancısı Bobo, Porto karşısında gollerini hem takımı, hem de unvan için atmaya çalışacak. Avrupa’da 12 gole imza atan ve 14 gollü Oktay Derelioğlu’nun ardından siyah-beyazlı ekibin Avrupa kupalarındaki en golcü ikinci oyuncusu olan Brezilyalı, atacağı gollerle Oktay’ı yakalamaya veya geçmeye çalışacak. Kendi kendine meşale yasağı!Beşiktaş’ın birçok Avrupa maçında yaktıkları meşalelerle kulübün ceza almasına neden olan gurbetçi taraftar için, Berlin Çarşı yeni bir karar aldı. Son olarak Rapid Wien maçında yaktıkları ve olayların da çıkmasına neden olan meşalelere, gurbetçilerin engel olmak istedikleri ifade edildi. Bugün stada meşale sokulmaması için çalışılacak. ‘Yenmek için geldik’Guti, bugünkü karşılaşmada Porto’yu favori olarak gösterdi. İspanyol oyuncu, “Porto ne kadar büyük takım olduğunu bizi yenerek gösterdi. Ama biz Portekiz’e yenmek için geldik. Bu maçı alarak gruptan çıkmayı garantilemek istiyoruz. Porto’yu yenerek iyi bir çıkış yakalamak istiyoruz” dedi.</TEXT>
</DOC>
