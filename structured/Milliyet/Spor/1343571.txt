<DOC>
<DOCNO> 1343571 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fd4b7f2/l/0l0smilliyet0n0btr0civerson0eli0eilk0ederbi0cspor0chaberdetay0c210b110b20a10a0c13164830cdefault0bhtm/story01.htm </URL>
<DATE> 2010/11/21 </DATE>
<TIME> 03:45:22.0 </TIME>
<AUTHOR>  </AUTHOR>
<HEADLINE>
��verson���l�� ilk derbi
</HEADLINE>
<TEXT>Beko Basketbol Ligi’nin 6. haftası bugün dev bir maça sahne olacak, Allen Iverson’ın ligde ilk kez sahaya çıkacağı maçta Beşiktaş Cola Turka, Fenerbahçe Ülker’i konuk edecek. Akatlar Cola Turka Arena’da saat 15.30’da başlayacak mücadele Spormax’ten yayınlanacak. Hafta içi Hemofarm ile oynanan Eurocup maçında ilk kez siyah-beyazlı formayı giyen dünyaca ünlü yıldız Allen Iverson’ın ligde oynayacağı ilk maç olan derbiye Beşiktaş taraftarının da büyük ilgi gösterdiği ve biletlerin tamamının tükendiği açıklandı. Anlaşma gereği Fenerbahçe seyircisinin salona alınmayacağı mücadeleyi NBA TV’nin de banttan yayınlayacak olması nedeniyle, Allen Iverson’ın heyecanlı olduğu ifade edildi. Fenerbahçe cephesinden yapılan açıklamalarda ise Allen Iverson’dan çekinilmediği ve galibiyete ulaşmak için  her zaman yapılan savunmanın tekrar ortaya konacağı açıklandı. </TEXT>
</DOC>
