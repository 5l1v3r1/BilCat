<DOC>
<DOCNO> 1321944 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f49da73/l/0l0smilliyet0n0btr0cseytana0euyduk0cspor0chaberdetay0c0a30b110b20a10a0c130a95340cdefault0bhtm/story01.htm </URL>
<DATE> 2010/11/03 </DATE>
<TIME> 03:12:57.0 </TIME>
<AUTHOR>  </AUTHOR>
<HEADLINE>
��eytana uyduk
</HEADLINE>
<TEXT>Bursaspor, Şampiyonlar Ligi C Grubu’ndaki 4. maçında Manchester United’a direnemedi: 0-3. Golü ve puanı bulunmayan yeşil-beyazlı temsilcimiz, grubunu 3. sırada bitirerek, Avrupa Ligi’ne katılma umudunu da çok büyük ölçüde tüketti.9. dakikada Evra penaltı noktasına doğru ortaladı, Berbatov’un kafa vuruşunda top kaleci Ivankov’da kaldı.11’de Berbatov ceza sahasının hemen önünden şutunu attı, Ivankov iki hamlede topa sahip oldu.22’de Bursaspor net fırsatı kaçırdı. Hızla gelen Sercan topu sağdan ceza sahasına giren Turgay’ın önüne aktardı. Müsait durumdaki Turgay’ın vuruşunda Van Der Sar’a çarpan top kornere çıktı.34’te Ali Tandoğan kazanılan serbest vuruşta topu arka direğe ortaladı. Kaptan Ömer Erdoğan önünden geçen meşin yuvarlağa dokunamayınca pozisyon autla sonuçlandı.45’te Van Der Sar’ın kısa düşen pasında topu yakalayan Svensson kaleyi yokladı, ancak hedefi tutturamadı.Manchester United ilk yarısı golsüz geçilen maçın ikinci devresinde adeta gövde gösterisi yaptı. 48. dakikada defansın arkasına sarkarak ceza sahası sağ çaprazında topla buluşan Fletcher yerden sert bir şutla Ivankov’u avladı, takımını üstünlüğe taşıdı: 0-173’te ceza sahası dışında Ali Tandoğan’dan sıyrılan Obertan düzgün bir vuruşla Bursaspor ağlarını sallayarak farkı ikiye yükseltti: 0-275’te köşe atışından gelen topu Ergic indirdi, İbrahim Öztürk’ün röveşatasında meşin yuvarlak direği yalayarak auta çıktı.77’de Şampiyonlar Ligi’nde ilk kez forma giyen Bebe, Scholes’un şık pasında vuruşunu yaptı, Ali Tandoğan’a da çarpan top filelerle buluştu: 0-3Volkan’dan tepkiTeknik Direktör Ertuğrul Sağlam’ın 81. dakikada İsmail’le değiştirdiği Volkan Şen kenara alınmasına tepki gösterdi. Yedek kulübesine gelirken Sağlam’ın yüzünü bile bakmayan genç futbolcunun sinirli tavırları dikkat çekti.Efsaneden öneriİngilizlerin efsane futbolcusu Boby Charlton, Bursaspor altyapısını ziyaret etti. Manchester United CEO’su David Gill ile birlikte Vakıfköy Orhan Özselek Tesisleri’ne gelen Charlton’ı, Bursaspor Başkanı İbrahim Yazıcı karşıladı. Antrenman yapan gençlerin yanına giden Charlton, “Sizin yaşınızda olup futbola yeni başlamayı isterdim. İyi futbolcular olabilirsiniz. Tutkulu ve hırslı olun, başarı için çok çalışın” dedi. Gill ise Bursaspor’la gelecekte işbirliği yapmaya hazır olduklarını söyledi.Valencia üçlediC Grubu’nda oynanan diğer maçta Valencia sahasında Glasgow Rangers’ı 3-0 mağlup ederek ilk iki için büyük avantaj sağladı. Ev sahibi takım Saldado’nun 31 ve 71. dakikalarda attığı gollerle durumu 2-0’a getirirken, 90’da sahneye çıkan Alberto Costa maçın sonucunu belirledi. Bu sonuçla İspanyol temsilcisi puanını 7’ye çıkarırken, Rangers ise 5 puanda kaldı.MAÇIN HAKEMİKartlarını unuttuAlman hakem Wolfgang Stark, kendinden emin rahat tavırları ile maçın kontrolünü sağladı. Ceza alanı içinde meydana gelen Scholes-Sercan ve Rafael-İbrahim Öztürk ikili mücadelelerindeki devam kararı doğruydu. Scholes’un topa eli ile müdahale ederek attığı golün iptali doğruydu. Ancak oyuncuya sarı kartını da çıkarmalıydı.Rafael’e, Volkan’a arka arkaya yaptığı faullere rağmen sarı kartını göstermedi. Scholes’un Volkan’a topla oynama niyeti olmadan yaptığı faulde atışı verdi, ancak kartını yine çıkarmadı. Faullerde tutarlı kararlar veren Alman hakem kartlarda aynı başarısını gösteremedi. METİN TOKAT</TEXT>
</DOC>
