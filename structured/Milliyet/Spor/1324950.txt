<DOC>
<DOCNO> 1324950 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f567c89/l/0l0smilliyet0n0btr0csenol0egunes0eiyi0esonuc0ealabilmek0eicin0eaci0ecekmek0egerekir0cspor0csondakika0c0a40b110b20a10a0c1310a1380cdefault0bhtm/story01.htm </URL>
<DATE> 2010/11/04 </DATE>
<TIME> 13:15:27.0 </TIME>
<AUTHOR>  </AUTHOR>
<HEADLINE>
��enol g��ne��: iyi sonu�� alabilmek i��in ac�� ��ekmek gerekir
</HEADLINE>
<TEXT>Trabzonspor Teknik Direktörü Şenol Güneş, bazen iyi sonuç alabilmek için acı çekmek gerektiğini belirterek, "Saha sonuçlarının peşinde giderek ülke futbolundaki doğruları şekillendiremezsiniz" dedi."TAKIMLAR BİRBİRLERİNE ÜSTÜNLÜK KURAMADI"Trabzonspor Teknik Direktörü Şenol Güneş, kulübün aylık çıkan dergisindeki yazısında önemli açıklamalar yaptı. Güneş, Spor Toto Süper Ligi'nin ilk devresinin ortalarına yaklaşıldığı şu dönemde takımların birbirlerine bariz bir üstünlük kuramadıklarını belirterek, "Bu durum kuşkusuz ligin konumunu da olumlu yönde etkilemektedir. Ülkemizde artık futbolda büyük küçük takım ayrımı tamamen ortadan kalkmıştır. Bugün ortaya çıkan tablo yarışın içerisinde 6 - 7 takımın yer aldığı gerçeğidir. Bize göre yarışı önde tamamlamanın en önemli şartı, hataların minimum düzeye indirilmesine bağlıdır" dedi."DÜŞÜNCE DERİNLİĞİ TAŞIMIYORUZ"Güneş, camia, yönetim, teknik heyet, oyuncu ve taraftarıyla en az hata yapan takımın ipi göğüsleyeceğine de vurgu yaparak, "Elbette bu takımın biz olmasını istiyoruz. Ayrıca Türk futbolunda alışık olduğumuz sürekli suçlu arama anlayışını da bir kenara bırakmalıyız. Bunu yapmak yerine eksikliklerimizi bulmalı, bunları gidermenin arayışı içerisinde olmalıyız. Yine ülke olarak en büyük zaaflarımızdan biri düşünce derinliği taşımamamız" diye konuştu."SADECE SAHA SONUCUNU DÜŞÜNEREK ÜLKE FUTBOLU ŞEKİLLENMEZ"Güneş, yazısını şöyle tamamladı: "Futbolun içerisindeki doğru fikir sahipleri ellerini mutlaka taşın altına koymalı, sağlıklı fikirler bir araya getirilerek, değerlendirilmelidir. Sonuç alabilmek için bazen acı çekmeniz gerekebilir. Ancak iyi de bir planlama yapılmalı. Saha sonuçlarının peşinden giderek ülke futbolundaki doğruları şekillendiremezsiniz. Bu konulara futbol ailesinin içerisindeki tüm kesimlerin ve özellikle de kamuoyu oluşturacakların gereken hassasiyeti gösterecekleri inancını taşıyorum"ŞİMDİ SIRA GALATASARAY'DATrabzonspor bu sezon evinde oynadığı Fenerbahçe ve Beşiktaş'ı mağlup ederek çok önemli bir başarıya imza attı. Bordo - mavililer şimdi Galatasaray maçını da kazanarak uzun bir aradan sonra kendi evinde oynadığı üç derbiden de galibiyetle ayrılmayı amaçlıyor. Teknik direktör Şenol Güneş, kendi oyun anlayışlarını sahaya yansıtmaya çalışacaklarını belirterek, "Üst üste 4 maç kazanmak önemli bir başarı. Ama biz bu sayıyı daha da artırmak istiyoruz. Hedefimize ulaşmak için önümüze çıkabilecek tüm engelleri aşmamız gerekiyor. Rakibimizin durumundan çok kendimizin ne yapabileceği bizim için çok daha önemli" ifadelerini kullandı.</TEXT>
</DOC>
