<DOC>
<DOCNO> 1330121 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f692410/l/0l0smilliyet0n0btr0cyerli0eyerinde0e0cspor0chaberdetay0c0a70b110b20a10a0c13112430cdefault0bhtm/story01.htm </URL>
<DATE> 2010/11/07 </DATE>
<TIME> 01:13:07.0 </TIME>
<AUTHOR>  </AUTHOR>
<HEADLINE>
yerli yerinde!
</HEADLINE>
<TEXT>Şampiyonlar Ligi'nin hüznüyle Antalya'ya giden Bursaspor, bir yandan Manchester United karşılaşmasının ezikliğini üzerinden atmak, diğer yandan koltuğu koruyabilecek, en azından namağlup unvanını devam ettirecek bir skor çıkarmak istiyordu. Bir yanda eksikleri, diğer yandan Teknik Direktör Ertuğrul Sağlam'ın rotasyonuyla ilk 11'de yer almayan futbolcularından yoksun olarak sahaya çıkan yeşil-beyazlılar için ilk yarı çok fazla şeyler söylemek mümkün değildi. Özellikle savunmanın zaafları, Timsah açısından düşünülmesi gereken konulardı.23. dakikada kazanılan serbest atışı Tita kullandı. Kale önüne gelen ortaya Uğur İncemen nefis yükseldi ve topu kafayla ağlara gönderdi: 1-0.45'te Tita-Kerem-Uğur üçlüsünün verkaçında son olarak Tita topu Kerem’e uzattı, Kerem ceza alanı içinde mükemmel vurdu: 2-0.51. dakikada Turgay’ın sağdan ortaladığı topa Ali Tandoğan yatarak kafayı vurdu. Top ağlara giderken pozisyonu önlemek için kafasını uzatan Musa Nizam’ın darbesiyle yere yığılan Ali Tandoğan başına aldığı ağır darbe ile oyun dışı kaldı: 2-1. Ali sakatlanarak hastaneye kaldırıldı.74'te İnsua’nın kornerden gönderdiği ortaya Ozan İpek yükseldi, düzgün vurduğu kafa şutu ağlara gitti: 2-285. dakikada Djiehaua'ya sert giren Kirita'nın hareketini ağır bulan hakem Süleyman Abay direkt kırmızı kart gösterdi.İki örnek teknik adamMedical Park Antalyaspor ile Bursaspor maçı sonrasında iki teknik adam Ertuğrul Sağlam ile Mehmet Özdilek'in açıklamaları, hakemlerin yerden yere vurulduğu ligde, örnek alınacak güzellikteydi.Lider Bursaspor'un teknik patronu Sağlam, maçta yaşanan kırmızı kart olayından sonra müsabakanın hakemi Süleyman Abay'a tepki gösterdiği için üzgün olduğunu da ifade ederek, “İtirazımdan dolayı Süleyman hocadan özür dilemek istiyorum. Bu türlü pozisyonlarda cesaretli olup kırmızı kart gösteren hakem olmadı. Hocaya karşı haksızlık içerisinde bulunduysam, tekrar tekrar kusurumuza bakmasın, hakkını helal etsin” diye konuştu.Antalyaspor'un Teknik Direktörü Özdilek de, bir gazetecinin hakemlerin yönetimi hakkındaki sorusunu şöyle yanıtladı: "Hakemin verdiği her karar benim için doğrudur."</TEXT>
</DOC>
