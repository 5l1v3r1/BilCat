<DOC>
<DOCNO> 1328269 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f639fda/l/0l0smilliyet0n0btr0cbursaspor0eeksik0egitti0e0cspor0chaberdetay0c0a60b110b20a10a0c1310a8970cdefault0bhtm/story01.htm </URL>
<DATE> 2010/11/06 </DATE>
<TIME> 01:14:11.0 </TIME>
<AUTHOR>  </AUTHOR>
<HEADLINE>
bursaspor eksik gitti!
</HEADLINE>
<TEXT>Özlüce Tesisleri’nde öğle saatlerinde ayrılan yeşil-beyazlı kafile, sakatlıkları bulunan Volkan Şen ve Ivan Ergiç ile genç oyuncu İsmail Haktan Odabaşı yer almadı. Tedavisi sona eren Sercan Yıldırım’ın durumunun ise maç saatinde belli olacağı açıklandı.Ligdeki konumları itibariyle mutlak kazanmaları gereken bir maç olduğunu söyleyen Teknik Direktör Ertuğrul Sağlam, “Rakibimiz bu sezon çok iyi bir çıkış yakaladı. Fenerbahçe mağlubiyetinden sonra çıkışa geçtiler. İnşallah zorlu deplasmandan üç puanla dönerek yerimizi korumak istiyoruz” dedi.Zorlu bir maça çıkacaklarını vurgulayan Sercan Yıldırım ise şöyle konuştu: “Rakibimiz özellikle sahasında çok iyi sonuçlar alıyor. Ancak bizim de ligdeki konumumuz ortada. Üç puanı alarak namağlup unvanımızı sürdürmek istiyoruz. Son kontrollerim yapıldı. Fakat oynayıp oynamayacağım maç saatinde belli olacak.” </TEXT>
</DOC>
