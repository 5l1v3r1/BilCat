<DOC>
<DOCNO> 1323852 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52cd3c/l/0l0smilliyet0n0btr0cher0eseyi0ehagi0eye0ebiraktim0cspor0chaberdetay0c0a40b110b20a10a0c130a99720cdefault0bhtm/story01.htm </URL>
<DATE> 2010/11/04 </DATE>
<TIME> 01:13:16.0 </TIME>
<AUTHOR>  </AUTHOR>
<HEADLINE>
her ��eyi hagi���ye b��rakt��m
</HEADLINE>
<TEXT>ÖZEL RÖPORTAJ: NEVİN DONATGalatasaray Başkanı Adnan Polat’a ait Polat Enerji’nin basın toplantısına katılmak için İzmir’e gittik. Sıkı Fenerbahçeli olan bendeniz, Polat’ın bu kadar sempatik olduğunu bilmiyordum. Adnan Polat kameralar karşısındaki görüntüsünden çok farklı, esprili ve babacan bir insan...Tüm sorularımıza içtenlikle cevaplar veren Başkan Polat, medyanın kaptan Arda Turan’a çok yüklendiğini belirterek şunları söyledi:“Öncelikle Arda genç bir adam, popüler bir sevgilisi var. Sempatik ve çok düzgün bir çocuk. Ben her zaman futbolcularıma ‘sevgililerinizi alın, en popüler yerlere gidin, eğlenin’ derim. Hatta benden önce bir yöneticinin medyada kız arkadaşıyla görüntülenen futbolculara 10 bin euro para cezası verdiğini öğrendim. O dönem ben geldim başkan yardımcısıydım. ‘Futbolculara sevgilinizi, eşinizi alın, birlikte yemeğe gideceğiz. Sevgilisi olmayan bize 10 bin euro verecek’ dedim. Arif (Erdem) geldi yanıma. ‘Benim sevgilim yok’ dedi. O da ablasını alıp yemeğe katıldı.”Adnan Polat’la, Frank Rijkaard’ın yerine Fenerbahçe derbisinden iki gün önce göreve getirilen Gheorghe Hagi-Tugay Kerimoğlu ikilisinden beklentilerini, altyapıyı ve Anadolu ekiplerinin gerisinde kalan üç büyüklerin bu sezon yaşadığı sıkıntıları da konuştuk. İşte Polat’ın açıklamaları...- Galatasaray iyi futbol oynayarak, Fenerbahçe derbisinde 10 yıllık yenilgi zincirini kırdı. Hagi sadece 2 gün önce takımın başına geçmişti. Derbiye futbolcuları nasıl motive ettiniz?* Fenerbahçe maçından önce futbolcuların yanına hiç gitmedim. Hagi, Türkiye’yi, Kadıköy’deki atmosferi, Fenerbahçe - Galatasaray derbisinin önemini çok iyi bilen bir insan. Açıkçası her şeyi Hagi’ye bıraktım. İyi bir futbol oynamak için motivasyon önemlidir. Hagi de bunu yaptı, takımı derbiye kendisi motive etti. Bu ligde daha çok şey değişebilir. Hagi ve takımdan umutluyuz.- Derbide genç oyunculardan Emre Çolak da şans buldu. Arda’yı keşfeden Hagi bu sezon altyapıdan başka isimleri de sahneye çıkaracak mı?* Kulüp olarak altyapıya çok önem veriyoruz. Üst üste şampiyonluklar yaşadığımız yıllarda alt yapıdan 5 futbolcumuz vardı. Hagi ve Tugay da çok önemsiyorlar. Tugay da alt yapımızdan yetişme. Zaten teknik direktör yardımcılığının yanı sıra şu anda altyapı sorumlumuz olarak göreve devam ediyor. Şimdi bir genç arkadaşımızı daha hazırlıyorlar. Yakında maçlara çıkabilir.- Tugay tam bir Galatasaraylı. İleride takımın başına geçebilir mi?* 1992 yılında Galatasaray’a yönetici oldum. Tugay o zaman takımın en genç oyuncusuydu. Bir gün maça gittik. Bir baktım otobüsteki herkesin çantasını tek başına yüklenmiş geliyordu. ‘Ne yapıyorsun. Bırak onları’ demiştim. O dönemde küçüklere çanta taşıtıyorlarmış. ‘Bundan sonra herkes kendi çantasını taşıyacak’ dedim. Tugay altyapıdan yetişme çok özverili bir Galatasaray evladıdır.- Spor Toto Süper Lig’de 10. hafta bitmesine rağmen üç büyükler ilk üçte yoklar. Bunu neye bağlıyorsunuz?* Ekonomik olarak Anadolu takımları güçlendiler. Birçoğunun yeni statları yapıldı. Rakip takımın seyircisi sadece stadın yüzde 5’ine girebiliyor. Buna ben ön ayak olmuştum. Bu sayede kombine satışları yapılıyor. Gelir elde ediliyor. Digitürk gelirleri var. Şehirlerde artık takım bilinci oluştu. İnsanlar aileleriyle de stada gidiyor. Ailelerin gelmesinden dolayı küfür azaldı. Şehrin insanı takımına sahip çıkmaya başladı. Bu da başarıyı getiriyor. 3 büyük takım şu aralar sakatlıklarla uğraşıyor. - Sportif A.Ş.’yi kurdunuz. Sonra Fenerbahçe, Beşiktaş ve Trabzonspor da kurdu.* Evet. Çok ilginçtir, Trabzonspor Başkanı Sadri Şener’e bir gün sordum. “Siz neden Sportif A.Ş. kurdunuz” diye. O da, “Galatasaray, Fenerbahçe, Beşiktaş yapmış. Bir bildikleri vardır diye biz de kurduk” cevabını verdi. Sadri Şener’le bir tanışşanız bayılırsınız... - Vaktinizin ne kadarını Galatasaray, ne kadarını Polat Holding alıyor?* Vaktimin yüzde 80’ini Galatasaray alıyor. Kulübümüzün 1200 sporcusu, 48 tane takımı var. 4800 sporcu da futbol okullarında yetişiyor. Çok büyük bir camiayız. Telefonlarım hiç durmaz benim. ‘İŞTE MABEDİMİZ’Başkan Adnan Polat ve basın mensuplarını İzmir’e götüren helikopter, Türk Telekom Arena’nın üstünden geçerken, bu anı kaçırmak olmazdı. Polat büyük bir keyif ve heyecanla, “İşte bak, yeni mabedimizin üstünden geçiyoruz. Ne şanslıyız ki, şu anda birden fazla mabedimiz var” dedi.‘Tek öğün yiyorum’Çok fit görünüyorsunuz. Hangi sporu yapıyorsunuz?Önceleri su sporlarını çok yapardım. Fakat uzun süredir spor yapamıyorum. ABD’de okurken tek öğün yemek yemeye alıştım. Oradaki yemekler çok kötüydü, kendim yemek yapmakla uğraşmak istemiyordum. Üniversiteden beri günde sadece 1 öğün, onu da akşam üzeri yerim. Ondan dolayı kilo sorunum yok.</TEXT>
</DOC>
