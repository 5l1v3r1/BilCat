<DOC>
<DOCNO> 1345770 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510893/s/ff96c73/l/0L0Smilliyet0N0Btr0Cinter0Ein0Egalibiyeti0Ebenitez0Ee0Eyaradi0Cspor0Csondakika0C250B110B20A10A0C13183160Cdefault0Bhtm/story01.htm </URL>
<DATE> 2010/11/25 </DATE>
<TIME> 15:08:18.0 </TIME>
<AUTHOR>  </AUTHOR>
<HEADLINE>
Inter'in galibiyeti Benitez'e yaradı
</HEADLINE>
<TEXT>Birinci Futbol Ligi (Serie A) takımlarından FC Inter’in, dün akşam  ’nde ’nın Twente takımını mağlup etmesi en çok mavi-siyahlıların İspanyol teknik direktörü Benitez’e yaradı.

Ligde oynadığı son 4 maçta galibiyete hasret kalan ve "Devler Ligi"nde de gruptan çıkamama tehlikesiyle karşı karşıya kalan FC Inter, dün akşam bu baskıyla çıktığı Şampiyonlar Ligi (A) Grubu mücadelesinde evinde Hollanda’nın Twente takımını ağırladı. İtalyan ekibi, mücadeleyi 55. dakikada Arjantinli orta saha oyuncusu Esteban Cambiasso’nun ayağından bulduğu golle kazanırken, bu galibiyet, en çok son dönemde koltuğu sallanmaya başlayan Rafael Benitez’i rahatlattı.

Zorlu geçen müsabakada, Twente’yi mağlup etmeyi başaran FC Inter’de yüzler gülerken, mavi-siyahlı kulüp yöneticilerinden Ernesto Paolilo maçtan sonra yaptığı açıklamada, "Bundan önce de Benitez ile problem yoktu, şimdi de. Onunla devam ediyoruz" diyerek, İspanyol çalıştırıcıya destek çıktı. Paolilo, çok özel bir geceyi geride bıraktıklarını belirterek, "Şüphesiz ki, maçtan önce tansiyon yüksekti. Burada önemli olan gereken sonucun elde edilmiş olmasıdır. Böyle iyi" dedi.

İtalyan spor basınında karşılaşmanın ardından yapılan yorumlarda, ortak bir dil belirlenmişcesine, Cambiasso’nun attığı golle Benitez’i koruduğu söylendi.

Tartışmaların gündemindeki isim teknik direktör Rafael Benitez ise kendileri açısından Twente maçını kazanmanın önemli olduğunu dile getirerek, "Bu takımın kazanma isteği ve yarattığı fark herkes tarafından görüldü" dedi.

50 yaşındaki tecrübeli teknik direktör, Twente karşısında alınan bu zaferin, ileride oluşması muhtemel galibiyet serisinin de ilk halkası olacağını iddia etti.

Twente’yi yenerek, Avrupa Şampiyonlar Ligi (A) Grubu’ndaki puanını 10’a yükselten FC Inter, İngiliz ekibi  ile grupta ilk iki sırayı alarak, bir üst tura yükselmeyi başardı. Grupta 6. ve son maçlar ise 7 Aralık Salı günü Twente ile Tottenham Hotspur ve  ile FC Inter arasında oynanacak.</TEXT>
</DOC>
