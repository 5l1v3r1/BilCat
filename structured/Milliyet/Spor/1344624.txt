<DOC>
<DOCNO> 1344624 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fd855b1/l/0l0smilliyet0n0btr0cherkese0eiverson0emaskesi0e0cspor0csondakika0c210b110b20a10a0c13165950cdefault0bhtm/story01.htm </URL>
<DATE> 2010/11/21 </DATE>
<TIME> 17:12:58.0 </TIME>
<AUTHOR>  </AUTHOR>
<HEADLINE>
herkese iverson maskesi!
</HEADLINE>
<TEXT>Beko Basketbol Ligi’nde Beşiktaş Cola Turka ile Fenerbahçe Ülker arasında oynanan derbi maçta BJK Cola Turka Arena, tarihi günlerinden birini yaşadı.Siyah-beyazlı taraftarlar, Allen Iverson’lı kadrosuyla sahaya çıkan takımlarını Fenerbahçe Ülker derbisinde yalnız bırakmazken, tribünler tamamen doldu.Daha önceki maçlarda koltuk bırakılmayan protokol tribününün sol tarafındaki pota arkası tribüne de portatif koltuklar yerleştirilip bu bölüme de seyirci alınırken, 3 bini aşkın taraftar karşılaşmayı takip etti.BJK Cola Turka Arena’da tribünlerdeki koltukların yanı sıra merdiven boşluklarının bile dolduğu görüldü.IVERSON, İLK LİG MAÇINA ÇIKTIBeşiktaş’n yeni transferi dünyaca ünlü ABD’li oyuncu Allen Iverson, Beşiktaş formasıyla ilk lig maçına çıktı.Daha önce Avrupa Kupası’ndaki Hemofarm Stada maçında görev alan Iverson’a siyah-beyazlı taraftarlar maç öncesinde sevgi gösterilerinde bulundu.Taraftarlar, "Beşiktaş’ın çocuğu Allen Iverson" diye tezahürat yaparken, ABD’li oyuncu da alkışlarla taraftarlara karşılık verdi.Bu arada, maç öncesi oyuncuların tanıtımı yapılırken, en son Iverson anons edildi. Iverson’ın anonsuyla bütün tribünler ayağa kalkıp tezahüratlar yaptı. ABD’li oyuncu sahaya çıktığında da hayranı olduğu Michael Jackson’dan bir parça çalındı.Iverson, maça ilk 5’te başladı.IVERSON MASKELERİKarşılaşma öncesinde BJK Cola Turka Arena’da bulunan Kartal Yuvası mağazasında siyah-beyazlı taraftarlara Allen Iverson’ın maskeleri dağıtıldı.Siyah-beyazlı taraftarlar, tribünlerde Iverson maskeleri takarak, yeni transferlerine sevgi gösterilerinde bulundu.Öte yandan maçın başlamasına kısa bir süre kala taraftarların isteği ile tribün lideri Alen Markaryan sahaya inip, taraftarlara tezahürat yaptırdı.GÜVENLİK ÜST DÜZEYDEYDİBeşiktaş Cola Turka-Fenerbahçe Ülker maçı için salon dışı ve içinde geniş güvenlik önlemleri alındı.Taraftarlar salona arandıktan sonra alınırken, tribünlerin sahaya yakın olan kısımlarında da özel güvenlik görevlileri oturdu.Bu arada, Fenerbahçe benchinin bulunduğu bölüme güvenlik amacıyla şeffaf paravan konuldu.KAYA’YA TEPKİBeşiktaşlı taraftarlar, daha önce siyah-beyazlı formayı giyen Fenerbahçe Ülker oyuncusu Kaya Peker’e maç öncesi tepki gösterdi.Siyah-beyazlı taraftarlar ayrıca rakipleri aleyhine küfürlü tezahüratlarda bulundu.BASININ İLGİSİ DE BÜYÜKTÜ Derbi maça taraftarların yanı sıra basın mensupları da büyük ilgi gösterdi.Basın tribünü tamamen dolarken, çok sayıda foto muhabiri de karşılaşmada görev aldı.</TEXT>
</DOC>
