<DOC>
<DOCNO> 1323269 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4fe7be/l/0l0smilliyet0n0btr0cbesiktas0e40e50esaat0esonra0eporto0eya0eindi0e0cspor0csondakika0c0a30b110b20a10a0c130a97420cdefault0bhtm/story01.htm </URL>
<DATE> 2010/11/03 </DATE>
<TIME> 17:16:03.0 </TIME>
<AUTHOR>  </AUTHOR>
<HEADLINE>
be��ikta�� 4.5 saat sonra porto'ya indi...
</HEADLINE>
<TEXT>Avrupa Ligi'ndeki temsilcimiz Beşiktaş, yarın oynayacağı L Grubu 4. maçı için Porto'ya ulaştı.Türk Hava Yolları'na ait özel bir uçakla saat 10.00'da Sabiha Gökçen Havalimanı'ndan hareket eden Siyah-Beyazlılar, yaklaşık 4,5 saatlik bir yolculuğun ardından Porto'ya indi.Kafilede 19 kişilik futbolcu kadrosunun yanı sıra teknik heyet, sağlık ekibi ve Başkan Yıldırım Demirören, Genel Sekreter Fahrettin Curoğlu, Muhasip Üye ve Asbaşkan Engin Baltacı, Futbol Komitesi Başkanı ve Asbaşkan Serdal Adalı, Futbol Komitesi Üyesi, Amatör Şubeler, Yatırımlar ve Derneklerden Sorumlu Üye Doğan Küçükemre, Futbol Komitesi Üyesi Cengiz Zülfikaroğlu ile Basın Danışmanı ve İletişimden Sorumlu Üye Mehmet Soysal da bulunuyor. Sanat dünyasından ise İlyas İlbey de misafir olarak takımla beraber Porto'ya uçtu.Başkan Yıldırım Demirören'in İverson transferi ve Sivasspor galibiyeti ile neşesinin yeniden yerine geldiği bildirilirken, Başkanın yolculuk boyunca keyifli olduğu belirtildi. Uçakta 4.5 saat boyunca basketboldaki yeni transfer Allen İverson'ın İstanbul'daki sözlaşmesinin detaylarının konuşulduğu ve görkemli bir tören hazırlanacağı öğrenildi.Teknik Direktör Schuster'in ise her yolculukta olduğu gibi uzun süre bulmaca çözmekle uğraştığı belirtildi. Alman hocanın Türkçesini ilerletmek için bu yola başvurduğu kaydedildi.Siyah-Beyazlı kafile Porto'ya indikten sonra konaklayacağı otele yerleşirken Porto maçının son antrenmanı 21.30'da Dragao Stadı'nda yapılacak. Teknik Direktör Bernd Schuster ise bir futbolcu ile birlikte 21.00'de karşılaşmanın oynanacağı Estadio Dragao Stadı'nda basın mensuplarının sorularını yanıtlayacak.PORTO CEPHESİNDE EKSİKLER VARÖte yandan Porto'nun hafta sonunda oynayacağı Benfica maçı nedeniyle yedek ağırlık bir kadro ile sahaya çıkması bekleniyor. İstanbul'daki maçta kırmızı kart gören Maicon ve Fernando'nun yanı sıra golcü Hulk'un da dinlendirilmesi bekleniyor.Avrupa Ligi'nde 9 puanı bulunan Porto, Beşiktaş maçından çok hafta sonu oynayacağı Benfica derbisini düşünüyor. Hatta taraftarlar da Beşiktaş maçının biletlerinden çok, Benfica derbisinin biletlerine rağbet gösteriyor. Gişelerin önünde uzun kuyruklar oluşurken, herkes Benfica maçının biletlerini almak istiyor. Teknik direktör Villas Boas yarın yedeklere şans tanımayı planlıyor. Portekiz basınına yaptığı açıklamalarda Beşiktaş maçında fazla forma şansı bulamayan isimlere görev vermeye hazırlandığını söyleyen Boas, bazı önemli oyuncularını dinlendirmek istediğini dile getirdi.</TEXT>
</DOC>
