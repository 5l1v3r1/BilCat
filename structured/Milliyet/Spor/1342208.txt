<DOC>
<DOCNO> 1342208 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fcc33f7/l/0l0smilliyet0n0btr0cgalatasaray0egolcusunu0ebuldu0cspor0csondakika0c190b110b20a10a0c13159840cdefault0bhtm/story01.htm </URL>
<DATE> 2010/11/19 </DATE>
<TIME> 17:13:28.0 </TIME>
<AUTHOR>  </AUTHOR>
<HEADLINE>
galatasaray golc��s��n�� buldu
</HEADLINE>
<TEXT>Sezon başında Beşiktaş'a transferi büyük yankı uyandıran ancak önce sakatlığı, sonra da Schuster ile yaşadığı sorun nedeniyle bekleneni veremeyen Fatih Tekke'ye Galatasaray kancası... Baros'un sık sık sakatlanması üzerine golcü arayışına başlayan sarı-kırmızılı yöneticilerin teknik direktör Hagi ile yaptıkları görüşmede Fatih Tekke ismini gündeme getirdikleri ortaya çıktı. Rumen çalıştırıcının Fatih Tekke'ye onay vermesi üzerine bu transfer planının hayata geçirilmesi için hemen kollar sıvandı.Yönetimdeki 'Darbe' girişimi nedeniyle sıkıntılı günler geçiren başkan Adnan Polat, bu transferi bitirmesi için Adnan Sezgin'i görevlendirdi. Sezgin'in Beşiktaşlı yöneticilerle yaptığı görüşme olumlu geçerken, son sözü Schuster'in söyleyeceği kaydedildi. Alman hocanın, Fatih Tekke'nin devre arasında satılmasına onay vereceğine kesin gözüyle bakılıyor. Beşiktaş'ın, bonservisine 750 bin euro ödediği Fatih için daha düşük bir rakam isteyeceği, gerekirse takas formülüne de sıcak bakacağı konuşuluyor.</TEXT>
</DOC>
