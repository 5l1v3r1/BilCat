<DOC>
<DOCNO> 1319444 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f3b12a9/l/0l0smilliyet0n0btr0ckayserispor0ezirveye0ekosuyor0cspor0csondakika0c0a10b110b20a10a0c130a86460cdefault0bhtm/story01.htm </URL>
<DATE> 2010/11/01 </DATE>
<TIME> 11:21:06.0 </TIME>
<AUTHOR>  </AUTHOR>
<HEADLINE>
kayserispor zirveye ko��uyor
</HEADLINE>
<TEXT>Spor Toto Süper Lig’de son haftalarda adından sık söz ettirmeye başlayan Kayserispor, son 4 haftada 4 galibiyet ile zirve yürüyüşünü sürdürdü.Kayserispor, 10. hafta itibariyle 23 puan toplayarak, lider Bursaspor ile puan farkını 1’e indirdi.Süper Lig’de mücadele ettiği son 7 sezonun en iyi dönemini geçiren Kayserispor, bu sezon göreve başlayan teknik direktör Şota Arveladze ile birlikte kadroda da ciddi bir revizyon yaparak lige iyi bir başlangıç yaptı. 10 haftada 7 galibiyet, 2 beraberlik ve bir yenilgi alan sarı kırmızılı ekip 23 puan topladı.Geçen sezon ligin 10. haftasında 18 puan toplayan Kayserispor, 2008-2009 sezonunda 17, 2007-2008 sezonunda 16, 2006-2007 sezonunda 14, 2005-2006 sezonunda 19 ve 2004-2005 sezonunda sadece 5 puanla 10. haftayı kapatabilmişti.Son 4 haftada puan kaybetmeyerek başarısını perçinleyen Kayserispor, Manisaspor ve Kasımpaşa’yı deplasmanda, Sivasspor ve Beşiktaş’ı kendi evinde yenerek 4 haftada 12 puan topladı.Cangele ve Troisi gibi başarılı futbolcularından uzun süreli sakatlıkları nedeniyle mahrum kalan Kayserispor, buna rağmen oyun disiplininden kopmayarak spor otoritelerinden tam not alıyor.Kayserispor, bu hafta kendi sahasında ağırlayacağı Gençlerbirliği’nden de 3 puan alarak zirve yarışını sürdürmek istiyor.</TEXT>
</DOC>
