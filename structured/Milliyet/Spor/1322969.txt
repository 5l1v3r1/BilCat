<DOC>
<DOCNO> 1322969 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4d7f24/l/0l0smilliyet0n0btr0cserkan0ebalci0edan0egalatasaray0emaci0eicin0eiddiali0eaciklamalar0e0cspor0csondakika0c0a30b110b20a10a0c130a96440cdefault0bhtm/story01.htm </URL>
<DATE> 2010/11/03 </DATE>
<TIME> 15:15:35.0 </TIME>
<AUTHOR>  </AUTHOR>
<HEADLINE>
serkan balc��'dan galatasaray ma���� i��in iddial�� a����klamalar...
</HEADLINE>
<TEXT>Trabzonspor’un, bu sezon 5 gol asisti ile en fazla asist yapan futbolcusu olan Serkan Balcı, Galatasaray’ı yenerek 4 haftadır sürdürdükleri galibiyet serisini 5 haftaya çıkarmak istediklerini söyledi.Serkan Balcı, yaptığı açıklamada, kendileri için Galatasaray ve Bursaspor maçlarıyla birlikte zorlu bir süreç başladığını belirterek, "Bu hafta sonu Galatasaray ile önemli bir maçımız var. Onlar da bulunduğu konum ve yaşanan teknik adam değişikliği nedeniyle ön plandalar. Güzel bir maç olacağına inanıyorum, ama biz kazanmak için her şeyi yapacağız. Ligde 4 haftadır sürdürdüğümüz galibiyet serisini 5 haftaya çıkarmak istiyoruz. İnşallah izleyenlere güzel bir maç izlettireceğiz" dedi.Galatasaray’ın teknik direktör Hagi ile yaşadığı çıkışın kendilerini endişelendirmediğini belirten Serkan, "Biz kendi oyunumuzu oynadığımız ve iyi mücadele ettiğimiz sürece hiçbir şey bizim için önemli değil. Biz kendi oyunumuzu oynadığımız sürece karşı takımın problem olacağını düşünmüyorum" diye konuştu.Ligde daha önce Fenerbahçe ve Beşiktaş ile yaptıkları maçlardan galibiyetle ayrıldıklarını dile getiren Serkan, şöyle devam etti: "Fenerbahçe ve Beşiktaş’ı yenmemiz bu maç öncesi bize ayrı bir güven katmaz. Konyaspor’u da yenseniz 3 puan alıyorsunuz, Galatasaray’ı da yenseniz 3 puan alıyorsunuz. Önemli olan oynayacağımız maça konsantre olmamız ve iyi mücadele etmemiz. Sonuçta Galatasaray büyük bir camia ve büyük bir takım, hiçbir zaman hafife almamak gerekir. Bulunduğu durumu da göz önüne alırsak hiç hafife almamamız gereken bir maç. Herkes işi ciddiye alıp en iyi mücadeleyi sergileyip kazanmak ister." Şampiyonluk konusunda yorum yapmak istemediğini ifade eden Serkan, "Ne zaman biz şampiyonluğu telaffuz etsek, bazı problemler çıkıyor ve ummadığımız puan kayıpları yaşıyoruz. Biz işimize bakıp maçları kazanıp şampiyonluğu hiç anmadan şampiyon olmak istiyoruz" diye konuştu.Sadri Şener’in kendisine, "Atom Karınca Serkan" lakabını takmasını da değerlendiren Serkan, "Başkanımıza teşekkür ederim. İnşallah benim de performansım her geçen gün daha iyi olur. Bu sezon bizim için çok önemli.Bakıldığı zaman ilk 3. sırada 3 büyüklerin olmadığı bir lig görmemiştik. Bunu bizim kendi açımızdan avantaja çevirmemiz gerekiyor. Çünkü rakipler çoğaldı. İşi en iyi şekilde yapıp ligi sonlandırmak istiyoruz" dedi.Milli Takım hakkında yorum yapmak istemediğini belirten Serkan Balcı, "Bu konu hakkında gerçekten yorum yapmak istemiyorum, çünkü yıprandığımı düşünüyorum. Ben işime bakarım, benim için en önemli şey Trabzonspor’da futbol oynamak, iyi mücadele etmek, gerisi bana kalmaz zaten diğerlerine kalır, isterlerse seçerler, isterlerse seçmezler" diyerek sözlerini tamamladı.</TEXT>
</DOC>
