<DOC>
<DOCNO> 1331885 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f73ebce/l/0l0smilliyet0n0btr0cgalatasaray0eda0eaykut0eve0egokhan0ezan0eidmanin0etamaminda0eyer0ealdi0cspor0csondakika0c0a80b110b20a10a0c13118250cdefault0bhtm/story01.htm </URL>
<DATE> 2010/11/08 </DATE>
<TIME> 17:15:35.0 </TIME>
<AUTHOR>  </AUTHOR>
<HEADLINE>
galatasaray'da aykut ve g��khan zan idman��n tamam��nda yer ald��
</HEADLINE>
<TEXT>Spor Toto Süper Lig'in 11. haftasında Trabzonspor deplasmanından 2-0'lık mağlubiyetle ayrılan Galatasaray, Çarşamba akşamı Ziraat Türkiye Kupası maçında Denizlispor ile oynayacağı maçın hazırlıklarına başladı. Florya Metin Oktay Tesisleri’nde teknik direktör Gheorghe Hagi yönetiminde gerçekleştirilen idmanda Trabzonspor maçında 90 dakika oynayan oyuncuların rejenerasyon çalışması yaptı. Karşılaşmada yer almayan ve az süre alan oyuncular ise ısınma çalışmalarının ardından topla pozisyon çalışmaları yaptılar. Aykut Erçetin ve Gökhan Zan antrenmanın tamamında takımla birlikte çalıştı. Sarı kırmızılılar, yarın 18.00’de basına ve taraftara kapalı olarak yapacak.SAKATLARIN DURUMU Spor Toto Süper Lig'in 11. haftasında Trabzonspor deplasmanından 2-0'lık mağlubiyetle ayrılan Galatasaray'da sakat futbolcuların durumu açıklandı. Sarı kırmızılı kulüpten yapılan açıklamada şu ifadelere yer verildi;"Trabzonspor'la oynanan maçta sakatlık geçiren Mustafa Sarp'ın yapılan tetkiklerinde ön çapraz bağında gerilme tespit edildi. Mustafa Sarp'ın tedavisine başlandı. Trabzonspor maçında ayak bileğine darbe alan Elano Blumer ile Sabri Sarıoğlu dinlendirildi. Milan Baros ve Hakan Balta kondisyoner yönetiminde salonda ve sahada çalıştılar. Arda Turan ve Serkan Kurtuluş ise fizyoterapist eşliğinde kuvvetlendirme çalışmaları yaptı"</TEXT>
</DOC>
