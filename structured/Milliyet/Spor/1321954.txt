<DOC>
<DOCNO> 1321954 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f49be6c/l/0l0smilliyet0n0btr0csozlerinden0eokunuyor0e0cspor0chaberdetay0c0a30b110b20a10a0c130a95120cdefault0bhtm/story01.htm </URL>
<DATE> 2010/11/03 </DATE>
<TIME> 03:13:10.0 </TIME>
<AUTHOR>  </AUTHOR>
<HEADLINE>
s��zlerinden okunuyor!
</HEADLINE>
<TEXT>MEHMET ÇİFTÇİFenerbahçe kaptanı Alex de Souza, kendi internet sitesine geleceği ile ilgili çarpıcı açıklamalar yaptı.Brezilyalı yıldız, önümüzdeki sezon nasıl bir yol izleyeceği konusunda birçok soru aldığını belirterek, “Fenerbahçe ile olan sözleşmem bitiyor. Ancak kulübüm dahil olmak üzere hiçbir takım ile masaya oturmadım. Çünkü bunun için henüz erken” ifadelerini kullandı.Önceliğinin mutlaka Fenerbahçe olacağının altını çizen Alex de Souza, “Bu kulübe ve tarihine büyük saygım var. O yüzden ilk onlarla görüşeceğim. Şayet benimle ilgili planları yoksa diğer teklifleri düşünebilirim” dedi.Coritiba, Cruzeiro, Palmeiras gibi takımların kendisine ilgi gösterdiğini ancak hiçbir zaman gerekli garantiyi veremediğine dikkat çeken yıldız oyuncu, “Özellikle Cruzeiro ve Palmeiras Brezilya’nın önde gelen kulüpleri ve onlara sevgim ve saygım var. Coritiba’da oynamak isterim. Bu yöndeki duygularımı asla gizlemedim. Ama dediğim gibi hiçbiri tekliflerinin sonunu getiremedi” diye konuştu.Alex sözlerini şöyle tamamladı;“Sezon sonunda ne yapacağım konusunda karar almak çok zor olacak. Soğukkanlı hareket etmek gerek. Ortada sadece ben değil, ailem ve çocuklarım da var. Ancak bir şeyi net şekilde söylemek isterim ki, kafamı yüzde yüz Fenerbahçe’nin Süper Lig’deki şampiyonluğuna verdim. Mayıs ayında şampiyonluk garanti olana kadar başka bir şey düşünmek istemiyorum.”</TEXT>
</DOC>
