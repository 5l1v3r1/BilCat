<DOC>
<DOCNO> 1318784 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f3863f3/l/0l0smilliyet0n0btr0c0eriske0egirdik0eolmadi0e0cspor0chaberdetay0c0a10b110b20a10a0c130a85640cdefault0bhtm/story01.htm </URL>
<DATE> 2010/11/01 </DATE>
<TIME> 01:19:29.0 </TIME>
<AUTHOR>  </AUTHOR>
<HEADLINE>
���riske girdik, olmad�����
</HEADLINE>
<TEXT>Kırmızı-beyazlı takımda henüz bir haftayı bile doldurmadığına dikkat çeken Çalımbay, “Benden önceki gol yeme sorunu bu maçta da devam etti. İkinci yarı riske girdik. Ne gerekiyorsa yaptık, ama pozisyonlarımızı değerlendiremedik” diye konuştu. Tecrübeli hoca, gelecekte Beşiktaş’ta yeniden çalışmak isteyip, istemeyeceği sorusuna ise “Beşiktaş’ın benim futbol hayatımdaki yeri çok ayrı. İstendiğinde neden olmasın” yanıtını verdi.22 maçta Aslan tekSivasspor, Spor Toto Süper Lig’de oynadığı son 22 maçta biri hükmen olmak üzere iki galibiyet alabildi. Bu maçlarda 12 yenilgi, 8 beraberlik gören kırmızı-beyazlılar, hükmen galibiyetini geçen sezon Ankaraspor önünde alırken, sahasında sadece Galatasaray’ı yendi. Sivas bu sezon ilk hafta maçında Cim-Bom’u 2-1 mağlup etmeyi başarmıştı.Direkten döndüler!Sivassporlu Cihan’ın uzatmaların son dakikasında direkten dönen topu, kadroda olmadıkları için maçı tribünden izleyen kırmızı-beyazlı futbolculara da büyük üzüntü yaşattı. Bu oyuncuların heyecanla yerlerinden fırlamaları ise siyah-beyazlı taraftarların büyük tepkisini çekti. Güvenlik güçleri araya girerek, taraftarların, Sivassporlu oyunculara ulaşmasına izin vermedi.Tılsım bozulduBeşiktaş adeta ecel terleri döktüğü maçı kazanarak ligdeki kötü gidişini noktalarken, İstanbul’da Sivasspor’u ilk kez mağlup etmeyi de başardı. Kırmızı-beyazlı ekiple İnönü Stadı’nda daha önce oynadığı 5 maçta, 3 yenilgi, 2 beraberlik alan Kartal dün 6. randevuda ilk kez galip geldi. </TEXT>
</DOC>
