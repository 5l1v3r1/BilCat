<DOC>
<DOCNO> 1338449 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fb54c7f/l/0l0smilliyet0n0btr0cne0eyaptin0ebesiktas0cspor0chaberdetay0c170b110b20a10a0c13152820cdefault0bhtm/story01.htm </URL>
<DATE> 2010/11/17 </DATE>
<TIME> 03:42:55.0 </TIME>
<AUTHOR>  </AUTHOR>
<HEADLINE>
ne yapt��n be��ikta��
</HEADLINE>
<TEXT>Eurocup B Grubu’ndaki ilk maçında Sırbistan’ın Hemofarm takımını Akatlar’da konuk eden Beşiktaş Cola Turka, 32. dakikasını 79-63 önde geçtiği maçtan 94-91 yenik ayrıldı.Süper transferi Allen Iverson’ın da ilk beşte başladığı karşılaşmaya Serhat’ın art arda sayılarıyla giren temsilcimiz, ilk periyodu 24-14 üstün bitirdi. İkinci çeyrekte temsilcimiz, 39-25’lik skorla farkı 14 sayıya çıkardı, devreyi de 44-35 üstün kapadı. Macvan ve Abdul Hamid’in etkili oyunuyla maça ortak olan Hemofarm farkı 3 sayıya indirse de, Iverson’ın hücumdaki etkinliği son çeyreğe de Kartal’ın 69-63 önde girmesini sağladı. Son periyoda 10-0’lık seriyle başlayan ve 32. dakikada skoru 79-63’e taşıyan temsilcimiz, rakibin art arda gelen üçlüklerine engel olamadı ve farkı koruyamadı. Son iki dakikaya da 91-84 üstün giren temsilcimiz, bu kez rakibine 10-0 seri verince, salondan galip ayrılan Sırbistan ekibi oldu. HAKEMLER: C.Chrisdodoulou (Yunanistan), M.Tomov (Bulgaristan), O.Esteron (İsrail) BEŞİKTAŞ COLA TURKA: Iverson (7) 15, Chatman (7) 13, Serhat (7) 15, Cevher (6) 7, Likholitov (4) 6, Ignerski (5) 4, Ogilvy (7) 20, Bekir (4), Cüneyt (7) 11, Mustafa (4)HEMOFORM: Pavkovic (7) 16, Sutalo (5) 3, Krstovic (6) 10, Macvan (8) 17, Jordan (7) 7, Abdul-Hamid (7) 15, Savovic (6) 3, Bozovic (6) 9, Borisov (7) 14, Andusic (5)1. PERİYOT: 24-14, DEVRE: 44-35, 3. PERİYOT: 69-63ALLEN Iverson bereketiBeşiktaş Cola Turka’nın kısa bir süre önce renklerine kattığı süper yıldız Allen Iverson, siyah-beyazlı formayı ilk kez giydi, tribünler tıklım tıklım doldu. Akatlar Cola Turka Arena’ya akın edenler arasında Beşiktaşlı yöneticilerin yanı sıra, Federasyon Başkanı Turgay Demirel ile Fenerbahçe’nin eski yöneticilerinden Sadettin Saran da vardı. Beşiktaş taraftarının sevgilisi Pascal Nouma da 4 numaralı Iverson formasıyla tribünlerdeki yerini alırken, karşılaşma öncesinde süper yıldıza büyük bir sevgi gösterisi vardı. Kadrolar açıklanırken, en sona 4 numara olmasına rağmen yıldız basketbolcunun ismi bırakılırken, Iverson maça ilk 5’te başladı.  24 dakika sahada kalan yıldız, 6’da 4 serbest atış, 6’da 1 iki sayı, 4’te 3 üç sayı isabetiyle 15 sayıya ulaşırken, 3 ribaunt, 2 asist ve 2 top kaybı ile maçı tamamladı.Maç hem TRT 3, hem de Eurosport 2’den naklen yayınlanırken, Iverson ile ilgili belgesel hazırlayan ABD’li bir prodüksiyon şirketinin çalışanlarıyla, Philadelphia Magazine muhabiri de takip etti.</TEXT>
</DOC>
