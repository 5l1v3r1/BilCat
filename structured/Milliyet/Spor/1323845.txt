<DOC>
<DOCNO> 1323845 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52d3c8/l/0l0smilliyet0n0btr0chaber0eturu0cspor0chaberdetay0c0a40b110b20a10a0c130a99930cdefault0bhtm/story01.htm </URL>
<DATE> 2010/11/04 </DATE>
<TIME> 01:13:08.0 </TIME>
<AUTHOR>  </AUTHOR>
<HEADLINE>
haber turu
</HEADLINE>
<TEXT>FB Ülker Barça önündeTurkish Airlines Euroleague C Grubu’nda oynadığı iki maçı da kazanarak iyi bir başlangıç yapan temsilcimiz Fenerbahçe Ülker, üçüncü maçında bugün deplasmanda İspanya’nın Regal Barcelona takımı ile karşılaşacak. Palau Blaugrana Spor Salonu’nda oynanacak karşılaşma TSİ 21.45’te başlayacak ve NTV Spor’dan naklen yayınlanacak. Beşiktaş Sırbistan’daBasketbolda, Avrupa Kadınlar Eurocup’taki temsilcimiz Beşiktaş Cola Turka, C Grubu’ndaki ilk maçında, Sırbistan’ın Galenika takımıyla deplasmanda karşılaşacak. Mücadele TSİ 18.30’da başlayacak.Büyük heyecanTekirdağ Kartaltepe’de İstanbul Off-Road Kulübü/İSOFF tarafından 11.’si düzenlenen Türkiye Off-Road Oyunları’nda ilk sırayı Yaser Atasanov ve Adrey Imamov’dan oluşan Bulgar ekip aldı. 300’e yakın 4x4 aracın katılımı ile gerçekleşen yarışta Atahan Ofluoğlu-Aytuğ Tüzalp ise ikinci oldu.Engellilerden 4 madalyaBedensel Engelliler Masa Tenisi Milli Takımı, dünya şampiyonasında 2 gümüş ve 2 bronz madalya kazandı. Güney Kore’nin Gwainj kentinde dün sona eren Bedensel Engelliler Masa Tenisi Dünya Şampiyonası’nda sporcularımızdan bayanlarda Kübra Öçsoy gümüş, Ümran Ertiş bronz madalyanın sahibi oldu. Ayrıca Ümran Ertiş, Ebru Can, Kübra Öçsoy ile Neslihan Kavas’tan oluşan bayan milli takımı gümüş, Abdullah Öztürk ve Nesrin Turan’dan oluşan tekerlekli sandalye takımı da bronz madalya kazandı.NBA Türkiye’den Jordan posteriTürkiye’nin tek basketbol dergisi NBA TÜRKİYE’nin Kasım sayısı çıktı. NBA’in resmi dergisi özelliğini de taşıyan NBA TÜRKİYE’de Michael Jordan ile Kevin Garnett’ın süper posterleri hediye olarak okurlara sunulurken, NBA’de yeni sezon ve takımlarla ilgili ayrıntılı değerlendirmeler de yer alıyor. Dergide ayrıca Beko Basketbol Ligi, Erkekler 2. Ligi ve Euroleague hakkında geniş yorumlar ile ünlü isimlerin köşe yazıları da bulunuyor.Kezman Paris’e  veda ettiFransız Paris Saint Germain kulübü, Fenerbahçe’nin eski futbolcularından Mateja Kezman ile yollarını ayırdı. Kulüpten yapılan açıklamada, Sırp futbolcunun haziran ayında sona erecek sözleşmesinin karşılıklı olarak feshedildiği bildirildi.Samsun-Mersin berabere Bank Asya 1. Lig’de 13 Eylül’de oynanan ve 40. dakikada Mersin İdmanyurdu Teknik Direktörü Yüksel Yeşilova’nın bıçakla yaralanmasının ardından tatil edilen Samsunspor - Mersin İdman Yurdu maçına dün kaldığı yerden devam edildi. 13 Eylül günü 25. dakikada Şehmus’un attığı golle önde bulunan Mersin İdman Yurdu, ev sahibi ekibin 55. dakikada Zenke ile bulduğu gole engel olamadı ve karşılaşma 1-1 sona erdi.</TEXT>
</DOC>
