<DOC>
<DOCNO> 1340476 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc1d8fe/l/0l0smilliyet0n0btr0cportekiz0esov0eyapti0cspor0csondakika0c180b110b20a10a0c13156270cdefault0bhtm/story01.htm </URL>
<DATE> 2010/11/18 </DATE>
<TIME> 13:13:03.0 </TIME>
<AUTHOR>  </AUTHOR>
<HEADLINE>
portekiz ��ov yapt��
</HEADLINE>
<TEXT>İspanya’nın komşusu Portekiz’e dostluk maçında 4-0 yenilmesi, İspanyollarda büyük şaşkınlık yarattı.İspanyol gazeteleri, son Dünya Kupası’nı kazanan takımlarının Portekiz karşısında alınan farklı yenilgiyle prestijini kaybettiğini yazdı. İspanya ve Portekiz’in 2018 Dünya Kupası’nı organize etmek için sundukları ortak adaylığına destek verilmesi için oynanan maçta İspanyol futbolcuların performansını eleştiren İspanyol basını, sıfır konsantrasyon olduğunu savundu. Portekiz Milli Takımı’nın ilk yarı Cristiano Ronaldo, ikinci yarı da ise Nani’nin futboluyla "İspanya’yı boynuzladığını" yazan AS gazetesi, "İspanya’nın aklı başka yerdeydi ve Portekiz’i mutlu etti" ifadesini kullandı. Marca da İspanya Milli Takımı’nın tanınmaz bir halde olduğunu belirterek, Lizbon’da, Da Luz Stadı’ndaki Portekizlilerin "Oley" diye takımlarına destek çıkarak, "İspanya ile dalga geçtiklerini" belirtti.El Mundo gazetesi de "Portekiz, dünya şampiyonunu küçük düşürdü" başlığını atarak, İspanya Milli Takımı’nın sahada "Adeta dayak yediğini" kaydetti. Katalan gazetelerinden Sport, "İspanya en kötü imajını verdi", El Mundo Deportivo "Portekiz, İspanya’ya soğuk bir duş aldırdı" ifadelerini başlıklarına çıkardı.Öte yandan "Oley" başlıklarını atan Portekiz basını, İspanya’ya karşı alınan 4-0’lık galibiyeti tarihi fark olarak yorumlayıp, dünya şampiyonunu devirdiklerini vurguladı. 2010 Dünya Kupası ikici turunda İspanya’nın Portekiz’i elemesine atıfta bulunan gazeteler, "Portekiz, dünya şampiyonu gibi oynadı! Tarihi gol yağmurunun olduğu maçta Portekiz, iyinin de en iyisiydi" diye yazdı.Maç sonrasında Portekiz Milli Takımı Teknik Direktörü Paulo Bento, "Bu galibiyet prestij kazandırdı" derken, İspanya Milli Takımı’nın teknik direktörü Vicente Del Bosque de "Bundan daha kötü oynanamazdı" şeklinde konuştu.</TEXT>
</DOC>
