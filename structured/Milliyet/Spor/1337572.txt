<DOC>
<DOCNO> 1337572 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa9870c/l/0l0smilliyet0n0btr0cgalatasaray0eda0ecana0esoku0e0cspor0csondakika0c150b110b20a10a0c13147750cdefault0bhtm/story01.htm </URL>
<DATE> 2010/11/15 </DATE>
<TIME> 17:12:09.0 </TIME>
<AUTHOR>  </AUTHOR>
<HEADLINE>
galatasaray'da cana ��oku!
</HEADLINE>
<TEXT>Spor Toto Süper Lig'de 12. haftanın kapanış maçında Manisaspor'a 2-0 yenilen Galatasaray, hafta sonu deplasmanda Kayserispor ile oynayacağı maçın hazırlıklarına ara vermeden başladı. Antrenmanda sakatlanan Lorik Cana'nın ayak bileğindeki bağının koptuğu açıklandı.Teknik direktör Gheorghe Hagi yönetiminde gerçekleştirilen idmanda, Manisaspor maçında 90 dakika oynayan oyuncular rejenerasyon çalışması yaparken, karşılaşmada yer almayan ve az süre forma giyen futbolcular ise ısınma çalışmalarının ardından topla pozisyon çalışmaları yaptılar.Antrenmanda milli takım kamplarına katılan Sabri Sarıoğlu, Servet Çetin, Ufuk Ceylan, Lucas Neill, Zvejdan Misimoviç, Aydın Yılmaz, Mehmet Batdal, Emre Çolak ve Emirhan Ergün yer almadı.Bu arada antrenmanda Lorik Cana'nın ayak bileği burkuldu. Arnavut oyuncunun ayak bileği bağının koptuğu ve tedavisine başlandığı açıklandı. Cana, sakatlığı nedeniyle milli takım kampına da gitmedi.Yurtdışından dönen Milan Baros ise kondisyoner Fatih Yıldız yönetiminde çalışmalara başladı. Hakan Balta antrenmanın tamamında takımla birlikte çalıştı. Serdar Özkan ve Serkan Kurtuluş fizyoterapist eşliğinde çalıştı. Mustafa Sarp'ın tedavisi devam ediyor.Galatasaray, bir günlük iznin ardından 17 Kasım Çarşamba günü yapacağı idmanla çalışmalarına devam edecek.</TEXT>
</DOC>
