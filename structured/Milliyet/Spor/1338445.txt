<DOC>
<DOCNO> 1338445 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fb55876/l/0l0smilliyet0n0btr0ciyi0ebayramlar0eturkiye0cspor0chaberdetay0c170b110b20a10a0c13152620cdefault0bhtm/story01.htm </URL>
<DATE> 2010/11/17 </DATE>
<TIME> 03:42:35.0 </TIME>
<AUTHOR>  </AUTHOR>
<HEADLINE>
iyi bayramlar t��rkiye
</HEADLINE>
<TEXT>ÜMİT?AVCI TELE RÖPORTAJ Fenerbahçe Ülker ve A Milli Takım forması ile mükemmel bir sezon geçirdikten sonra NBA'de Boston Celtics forması giymeye başlayan ve ilk yılında önemli süreler alan Semih Erden, ABD'de şu ana kadar yaşadıklarını ve bundan sonraki beklentilerini MİLLİYET'e anlattı. Kurban Bayramı'nı kutlayarak söze başlayan ve Türkiye'yi, ABD'de gururla temsil edeceğini anlatan yıldız oyuncu şöyle devam etti:"Buraya geldiğimde beni beklediğimden iyi karşıladılar. Ben de, yıllardır burada oynuyormuşum gibi hissettim. Boston tam anlamıyla bir spor şehri. Ayrıca NBA organizasyonu, takımın çalışma sistemi, aile ortamı, taraftarların basketbol tutkusu ve maçlardaki atmosfer çok etkileyici".  Dünya Şampiyonası'ndaki ikinciliğin Türk Basketbolu'na ve NBA'de mücadele eden Türk oyunculara büyük saygı kazandırdığını söyleyen Semih, "Şampiyona sonrası buraya hem kafa olarak hem de fizik olarak hazır geldim. İyi bir çalışma dönemi geçirip, hazırlık maçlarında da kendimi gösterdim. Coach Rivers bana güvenip ilk senemde olmama rağmen önemli süreler veriyor. Tek sıkıntı omuzumda geçen yıldan kalan sakatlık. Bu problem oyunumu etkilemezse, aynı süreleri almaya devam edeceğim" dedi. Boston'da fazlasıyla ilgi gördüklerini söyleyen yıldız oyuncu, "Burada zaten bütün maçları dolu tribünler önünde oynuyoruz. İnsanların ilgisi muhteşem. Salon dışında da halkın büyük bir ilgisiyle karşılaşıyorum. Çok kısa sürede böyle ilgi görmek beni mutlu etti. Ayrıca ABD'de yaşayan Türkler'in de desteğini her zaman hissediyorum ve kendilerine teşekkkür ediyorum" diye konuştu.NBA kusursuz  "NBA'de oynamak her basketbolcu gibi benim de hayalimdi. Yıllarca bu hedef doğrultusunda çalıştım ve başardım. Bu noktaya gelmemde birlikte çalıştığım herkesin çok emeği var. Ayrıca bana karşı her türlü kolaylığı gösteren Fenerbahçe yönetimine ve buraya gelmemi sağlayan, çok da iyi bir ortam hazırlayan menajerime teşekkür ediyorum. Euroleague'de 5 sezon oynadım. O ligin de NBA'e yaklaştığını görüyorum. Ancak NBA organizasyon olarak kusursuz. Buradaki en büyük fark çok sık maç oynanması. Ayrıca neredeyse bütün oyuncular çok çabuk ve atletik". ALL STAR’A?YETER"Bu sezonki öncelikli hedefim rotasyona girebilmek ve takımıma enerji vermek. Bu hedeflere ulaşabilmek için çok çalışıyorum, kondisyonerim İlker Belgutay ile özel idmanlar yapıyorum. All Star şöleninde çaylak takımında forma giymeyi çok isterim. Bu sene NBA'de çok yetenekli çaylaklar var, ama ben o takımda oynayabilecek yetenekte olduğuma inanıyorum. Bu kararda sezon içinde alacağım süreler etkili olacak". FENER’İ?İZLİYORUM"Türkiye'yi, internetten her gün takip ediyorum. En çok ailemi, arkadaşlarımı ve Fenerbahçe camiasını özlüyorum. Takımımızın Barcelona ve Siena maçlarını canlı izledim. Büyük bir sevinç yaşadım. Müthiş bir iş başarıyorlar. Tüm arkadaşlarımı tebrik ediyorum. Aynı üstün performansı gösterip, final-four oynayacaklarına da inanıyorum.”BENİ?SEVİYORLARShaq, dünyanın gelmiş geçmiş en iyi oyuncularından birisi. Kendisiyle aynı takımda olmak bile gurur verici. Ayrıca Kevin Garnett, Jermanie O'Neal, Big Baby gibi isimlerle birlikte idman yapıyorum ve bunun basketboluma çok şey kattığını düşünüyorum. İnanılmaz bir destek görüyorum. Takımdaki bütün oyuncularla aram iyi. Beni sevdiklerini hissettiriyorlar. Bu yüzden de kendimi şanslı hissediyorum".İlker de NBA'deFenerbahçe'de uzun yıllar kondisyoner olarak görev yapan ve tüm oyuncular tarafından çok sevilen bir isim olan İlker Belgutay da, Semih Erden'le birlikte Boston Celtics'e transfer oldu. Semih'in Amerika'daki hayatını kolaylaştırmaya çalışan, idmanlarda Semih'e tercüme yapan Belgutay, "Normalde dışarıdan kimseyi idmana kabul etmiyorlar, ama beni staffın bir parçası olarak görüyorlar. Günde tek idman yapılıyor, ama çok uzun sürüyor. Biz de maç programına göre, akşamları özel kondisyon ve orta mesafe idmanları yapıyoruz" diye konuştu. </TEXT>
</DOC>
