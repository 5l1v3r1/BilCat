<DOC>
<DOCNO> 1336481 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3fa17/l/0l0smilliyet0n0btr0cvettel0etarih0eyazdi0e0cspor0chaberdetay0c150b110b20a10a0c131460a20cdefault0bhtm/story01.htm </URL>
<DATE> 2010/11/15 </DATE>
<TIME> 01:12:32.0 </TIME>
<AUTHOR>  </AUTHOR>
<HEADLINE>
vettel tarih yazd��!
</HEADLINE>
<TEXT>Abu Dabi GP’sine pole pozisyonunda başlayan Alman pilot, 1 saat 39 dakika 36.837 saniyelik zamanıyla mutlu sona ulaştı. 3 Temmuz 1987’de doğan Vettel, 23. yaşından 135 gün alarak F1 tarihinin en genç şampiyonu unvanını eline geçirdi. 2008’de zirvede yer alan Lewis Hamilton, şampiyonluğu 23 yıl 301 günde kazanmıştı.Yarış öncesi 231 puanla üçüncü bulunan Vettel, sıralamada ilk iki sıradaki Ferrari’den Fernando Alonso ve takım arkadaşı Mark Webber’in gerilerde kalması üzerine şampiyonluk ipini göğüsledi.Birinci turda Michael Schumacher ile Vitantonio Liuzzi’nin kazası sonucu ilk 5 turda pistte güvenlik aracı vardı. Alonso, 15. turda pite girdikten sonra 12. sıraya kadar geriledi. Webber de 12. turda pite girip, 16.’lığa kadar indi. İki pilotun sonraki mücadeleleri ilk sıralar için yetmedi. Sebastian Vettel ise pite girmek için 24. tura kadar bekleyince farkı açmayı başardı. Yarışı 7. bitiren Alonso, 4. olsa bile şampiyon olacaktı. Webber ise mücadeleyi 8. tamamladı.Abu Dabi’de McLaren’den Lewis Hamilton 2., takım arkadaşı Jenson Button ise 3. sırayı elde etti. Markalar klasmanında ise şampiyonluğu Red Bull kazandı.</TEXT>
</DOC>
