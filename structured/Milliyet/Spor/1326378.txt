<DOC>
<DOCNO> 1326378 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5bb655/l/0l0smilliyet0n0btr0cavrupa0enin0ecocugu0e0cspor0chaberdetay0c0a50b110b20a10a0c1310a4680cdefault0bhtm/story01.htm </URL>
<DATE> 2010/11/05 </DATE>
<TIME> 03:13:05.0 </TIME>
<AUTHOR>  </AUTHOR>
<HEADLINE>
avrupa���n��n ��ocu��u!
</HEADLINE>
<TEXT>Porto'da Beşiktaş'a beraberliği getiren muhteşem füzenin sahibi Nihat Kahveci, Süper Lig'de susuyor, Avrupa'da konuşuyor.Bu sezon Süper Lig’de oynadığı 7 maçta henüz gol atma başarısı gösteremeyen Nihat, UEFA Avrupa Ligi’inde ise 8 karşılaşmada 4 gol kaydetti. Nihat Kahveci, UEFA Avrupa Ligi 2. ön eleme turu ilk maçında Beşiktaş’ın 3-0 yendiği Vikingur takımına 2 gol attıktan sonra, 4-0 kazanılan rövanş maçında da 1 gol bulmuştu. Nihat Kahveci, 22 Temmuz 2010 tarihinde oynanan o karşılaşmadan sonra Beşiktaş formasıyla çıktığı resmi maçlarda gol atamamıştı. Siyah-beyazlıların tek golünün sahibi Nihat, "Biz bu Porto'yu evimizde rahat yenerdik. CSKA Sofya'nın da rakibini yendiğini duyduk. Böyle bir grupta 7 puanla avantajlı bir durumdayız. Uzun bir süreden sonra gol atmam da benim için ayrı bir mutluluk oldu" diye konuştu.Porto ile oynadığı 4 müsabakadan da galibiyet bulamayan Beşiktaş, Avrupa kupalarında deplasmanda 7 maçtır yenilmiyor. Siyah-beyazlılar 4 galibiyet, 3 beraberlik alarak rakiplerine mağlup olmadı. Kartal dış sahadaki son dış saha yenilgisini, geçen sezon Şampiyonlar Ligi grup maçında, 30 Eylül 2009'da CSKA Moskova karşısında 2-1’lik skorla almıştı. Buna karşın Porto, bu sezon lig ve kupada oynadığı 17 resmi maçta da hiç yenilmedi</TEXT>
</DOC>
