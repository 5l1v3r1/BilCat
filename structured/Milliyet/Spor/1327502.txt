<DOC>
<DOCNO> 1327502 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f601438/l/0l0smilliyet0n0btr0catletico0ereal0ei0e110eyildir0eyenemiyor0cspor0csondakika0c0a50b110b20a10a0c1310a6590cdefault0bhtm/story01.htm </URL>
<DATE> 2010/11/05 </DATE>
<TIME> 15:18:27.0 </TIME>
<AUTHOR>  </AUTHOR>
<HEADLINE>
atletico, real'i 11 y��ld��r yenemiyor
</HEADLINE>
<TEXT>İspanya Birinci Futbol Ligi’nde (La Liga) 10. haftanın önemli maçında, Madrid derbisinde lider Real Madrid, 7 Kasım Pazar günü Atletico Madrid’i Santiago Bernabeu Stadı’nda ağırlayacak.Şampiyonlar Ligi’nde 2 gün önce deplasmanda Milan ile 2-2 berabere kalarak 2. tura kalmayı garantileyen Real Madrid, Atletico Madrid’e ligde 11 yıldır yenilmiyor.İki takım arasında geçen sezonki iki maçı da 3-2’lik skorlarla kazanan Real Madrid, rakibine son olarak 1999’da 3-1 mağlup olmuştu.İki takım daha önce La Liga’da 145 kez karşılaştı. Bu maçların 79’unu Real Madrid, 35’ini Atletico Madrid kazandı, 31 maç da berabere bitti. Real Madrid 260 gol, Atletico 197 gol attı.Ligde 9. haftanın sonunda Real Madrid 23 puanla lider, Atletico Madrid 14 puanla 6. sırada.Atletico’da hasta olan stoper Diego Godin ve cezalı Luis Perea forma giymeyecek. UEFA Avrupa Ligi’nde dün Norveç’te Rosenborg’u 2-1 yenen takımın yorgun olduğu belirtiliyor.Atletico Madrid’in Arjantinli forveti Sergio Agüero, "Maçın zor olacağının farkındayız, ancak iyi bir takımımız var ve bir gün onları yeneceğimizi biliyoruz" dedi.Real Madrid’in yıldız oyuncusu Mesut Özil ise maçta Atletico’da en çok çekindiği ismin Uruguaylı Diego Forlan olduğunu söyledi. Mesut, "Forlan’a dikkat etmemiz gerekir, çünkü çok tehlikeli bir oyuncu. Çok sert şut atıyor" diye konuştu.Real’de son 4 lig maçında rakip ağları 10 kez havalandıran Portekizli forvet Cristiano Ronaldo da bu sezonun geçen sezondan farklı olmadığını belirterek, "Ben hep aynı şekilde oynuyorum. Kendimi iyi hissediyorum. Takıma yardım ettiğimi, takımın da bana yardımcı olduğunu düşünüyorum" açıklamasını yaptı.</TEXT>
</DOC>
