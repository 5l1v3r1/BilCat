<DOC>
<DOCNO> 1340038 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fbe7d8b/l/0l0smilliyet0n0btr0cve0ebuyu0ebozuldu0e780e820cspor0chaberdetay0c180b110b20a10a0c13155620cdefault0bhtm/story01.htm </URL>
<DATE> 2010/11/18 </DATE>
<TIME> 05:02:59.0 </TIME>
<AUTHOR>  </AUTHOR>
<HEADLINE>
ve b��y�� bozuldu 78-82
</HEADLINE>
<TEXT>THY Euroleague’de 4 maç sonunda yenilgisiz tek takım olan Fenerbahçe Ülker, Fransa’da Cholet karşısında mağlubiyetle tanıştı, sadece ilk periyodunda etkili olduğu karşılaşmadan 82-78 mağlup ayrıldı. Oyuna özellikle hücumda etkili başlayan ve Ukic-Kaya ikilisinin sayılarıyla kontrolü ele alan temsilcimiz ilk periyodu 24-20 üstün bitirdi. İkinci çeyreğe iyi başlayan Erman Kunter’in Cholet’i oldu. Hücum ribauntlarında temsilcimize büyük bir üstünlük kuran ve sürekli ikinci atış imkanı bularak öne geçmeyi başaran Fransızlar, Fenerbahçe’nin hücumda da ritmini kaybetmesi ve 10 dakikada sadece 10 sayı üretmesini iyi değerlendirerek devreyi 41-34 üstün kapadı.Garip düdüklerİkinci yarıda Ukic ile ivme yakalamaya çalışan Fenerbahçe Ülker bu kez hakemlerin garip yönetimine takıldı. Cholet taraftarının da baskısıyla art arda çok basit fauller çalan, Ömer Onan’ı faul problemine sokarken, rakibin sürekli serbest atış çizgisine gitmesini sağlayan hakem üçlüsünün de katkısıyla farkı 12 sayıya çıkaran ev sahibi son çeyreğe de 60-52 galip girdi. Bu bölümde ribauntlarda denge kuran ve farkı azaltmaya başlayan Fenerbahçe Ülker, Mejia’yı durduramayınca salondan 82-78 mağlup ayrıldı ve ilk yenilgisini aldı.Aziz Yıldırım salonda izlediFenerbahçe Kulübü Başkanı Aziz Yıldırım, takımının Fransa deplasmanındaki kritik karşılaşmasını izlemek için bu ülkeye gitti. Yıldırım, Basketbol Şube Sorumlusu Semih Özsoy ile birlikte mücadeleyi salonda takip etti. Öte yandan Fenerbahçe Ülker’de geçtiğimiz hafta sakatlanan Vidmar’ın yerine Mahalbasic kadroya alındı ancak genç oyuncu Cholet karşısında süre bulamadı.</TEXT>
</DOC>
