<DOC>
<DOCNO> 1328282 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f634e7f/l/0l0smilliyet0n0btr0c0esiralama0eyaniltmasin0e0cspor0chaberdetay0c0a60b110b20a10a0c1310a8850cdefault0bhtm/story01.htm </URL>
<DATE> 2010/11/06 </DATE>
<TIME> 01:14:28.0 </TIME>
<AUTHOR>  </AUTHOR>
<HEADLINE>
���s��ralama yan��ltmas��n���
</HEADLINE>
<TEXT>Trabzonspor’da performansını her hafta biraz daha yükselten Burak Yılmaz, yarın oynayacakları Galatasaray maçı için iddialı konuştu, “Çok sert ve zevkli geçecek bir maç olacak. İki tarafın da tek hedefi tabii ki kazanmak. Ancak üç puanı biz alacağız” dedi.Zirve yarışında hiçbir takımdan çekinmediklerini belirten Burak, Galatasaray’ın her zaman saygı duyulacak bir takım olduğunu belirterek, “Şu anda bizden kötü durumdalar ama kötü takım değiller. Sıralamanın bizi yanıltmaması lazım. Bizim iyi bir serimiz var, onların da son haftalarda bir çıkışları var“ diye konuştu.‘Yeniden doğdum’Burak, her futbolcu gibi milli takımın kendisinin de en büyük hayali olduğunu vurgularken şunları söyledi: “Milli takım rüyalarıma giriyor. Çağırılırsam koşa koşa giderim, çağırılmazsam da dışarıdan desteklerim. Trabzonspor’da kendimi sürekli geliştiriyorum. Teknik Direktör Şenol Güneş’in bu gelişimimdeki katkısı oldukça büyük. Benimle sürekli olarak ilgilendi ve eksik yönlerimi geliştirmemde katkısı oldu. Burada yeniden doğmuş gibi oldum.“Öte yandan Trabzonspor Kulübü Başkanı Sadri Şener, Galatasaray maçı öncesi erkenden Trabzon’a geldi. Takıma moral vermek isteyen Şener’in futbolcularına zorlu maç için düşündükleri primi de açıklayabileceği öğrenildi. Güneş kararsızBordo-mavililerde Teknik Direktör Şenol Güneş, Galatasaray karşısındaki on birini belirlemek için düşünürken, antrenmanları basına kapattı. Sakatlığı yüzünden çok az sayıda idmana katılan Jaja’nın ise zorlu maçta oynamasına engel bir durumun bulunmadığı belirtildi. Ayrıca Glowacki’nin yokluğunda Egemen’in yanında Giray ya da Mustafa Yumlu’dan birine görev verecek olan Güneş, her 2 oyuncunun da formayı giymek için oldukça hırslı olması nedeniyle sıkıntı yaşamaya başladı. ‘Formayla gelin’Trabzonspor Taraftarlar Derneği Başkanı Bekir Kodalak, Trabzon Gazeteciler Cemiyeti’nde düzenlediği basın toplantısında Galatasaray maçına formayla gelinmesini istedi. Kodalak, “Maçta 90 dakika hiç susmayacağız. Bu sezon iyi bir takımımız var ve taraftar olarak bize bu takıma destek vermek düşüyor. Galatasaray maçı için çeşitli tribün şovları da hazırladık. Avni Aker’i şölen alanına çevireceğiz“ dedi.</TEXT>
</DOC>
