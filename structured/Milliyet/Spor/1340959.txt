<DOC>
<DOCNO> 1340959 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc51597/l/0l0smilliyet0n0btr0ccapone0eden0eolay0eaciklamalar0e0cspor0csondakika0c180b110b20a10a0c131570a40cdefault0bhtm/story01.htm </URL>
<DATE> 2010/11/18 </DATE>
<TIME> 19:14:38.0 </TIME>
<AUTHOR>  </AUTHOR>
<HEADLINE>
capone'den olay a����klamalar!
</HEADLINE>
<TEXT>Sarı kırmızılıların 2000 yılında UEFA Kupası’nı kazandığı efsane kadrosunda yer alan Capone sarı kırmızılı takımın şu anki bulunduğu duruma çok üzüldüğünü söyledi. Galatasaray'ın Manisaspor'a 2-0 yenildiği maçı Ali Sami Yen Stadı’nda izleyen Capone tv8'den Selahattin Ekrekli'ye çarpıcı açıklamalar yaptı. İşte Capone'nin açıklamaları: "TARAFTAR BUNLARI HAKETMİYOR" "Manisa maçında hem sevindim hem üzüldüm.Çünkü oyunu gördüm. Taraftar dünyanın en iyi taraftarı her zaman takımını destekliyor. Ama oyuncular değişikti… Benim sahada gördüğüm oyuncular aslında şevkle ve Galatasaray aşkıyla oynamıyorlar malesef bunun için çok üzüldüm. Bizim zamanımızda forma aşkı vardı. Biz forma için oynardık. Şimdiki oyuncular ise para için oynuyorlar, onun için çok üzüldüm. Çünkü taraftarlar yaşananları hiç hak etmiyor. ""ÇOK ÜZÜLÜYORUM" "Galatasaray çok büyük bir kulüp.Tarihine baktığımızda büyük başarılara imza atmış, Uefa ve Süper kupayı kazanmış ve şampiyonlar liginde çok mücadele etmiş bir takım. Ama şu anki durumlarını gördükçe gerçekten çok üzülüyorum. İnşallah en kısa zamanda düzelirler.""UEFA RUHU KAYBOLMUŞ" "Şu anki Galatasaray da antrenmanlar bile farklı. Eskiden biz çok büyük bir aile idik. Her şeyi paylaşırdık. Ama gördüğüm kadarıyla şimdi böyle bir durum yok. o ruh kaybolmuş. Fatih Terim ve Lucescu oyuncularına bir baba gibi, evlatları gibi davranırdı ve bizimle çok ilgilenirdi. Eskiden idmanlar çok kısa olsa bile biz oyuncular çok büyük verim alırdık. Zaten başarı da böyle geldi.EFSANELERİN GÖNDERİLMESİ DOĞRU KARAR MI? Hakan Şükür, Bülent, Hakan Ünsal, Hasan Şaş gibi eski oyuncuların gönderilmesinin cevabının doğru olup olmadığını ben size sorayım. Galatasaray şimdi nasıl durumda? iyi bir durumda mı? Yoksa kötü durumda mı? Galatasaray’ın şu anki durumu her şeyi açıklıyor.""TAKIMA HOCA DAYANMIYOR" "Takımın şu anki bulunduğu yer ve bu hale gelmesinde herkesin suçu var. sadece teknik heyet ve futbolcular değil, yönetim dahil herkes suçlu. Bence takımın bu hale gelmesinin en büyük nedeni istikrarsızlık. Biz sadece 2 hoca ile çalıştık. Fatih Terim ve Lucescu. Suç teknik direktörleri sürekli değiştirmekte. Biz Fatih Terim ve Lucescu ile bol bol vakit geçirdik. Takım kurmak için biz onlarla büyük başarılar elde ettik. Şimdi ise sürekli teknik direktör değiştiriyorlar. Ve onlara yeterince sabredilmiyor. Sistemlerini oturtmaları ve takımlarını kurmaları yönünde onlara kimse yardım etmiyor. ""BEN BU TAKIMDA OYNARIM" "Sabri ve Ali Turan ikisi de mevkilerinde oynamıyor. Kendi mevkilerinde oynamadıkları için haklarında bir şey söyleyemem. Ama Sabri’nin kendi mevkisinde oynaması gerekiyor. Sağ bekte oynarsa daha verimli olur kanaatindeyim. Bana 2 ay hazırlanma fırsatı versinler kesinlikle bu takımla oynarım. "BEŞİKTAŞ’TAN TEKLİF VARDI "Galatasaray’da sözleşmem bittikten sonra kimse bana kal demedi.Bir daha sözleşmemi uzatmadılar. Bende ayrılmak zorunda kaldım. Türkiye’de lucescu döneminde Beşiktaş beni istemişti.Ama az para önerdikleri ve Galatasaray’daki ortamı bulamayacağımı düşündüğüm için kabul etmedim." "En heyecanlandığım maç Arsenal ile oynadığımız UEFA Finali idi. Hagi kırmızı kart görmüştü 10 kişi kalmıştık. iyi mücadele ettik çok heyecanlı geçmişti. Bildiğiniz gibi maç penaltılara kaldı. Beşinci Penaltıyı da ben atacaktım.Ama gerek kalmamıştı.iyi ki atmamışım.Çünkü sakatlanmıştım. Önemli olan kupayı almaktı. Biz de başardığımız için çok mutlu olmuştuk. Ama görev gelseydi mecburen atacaktım."</TEXT>
</DOC>
