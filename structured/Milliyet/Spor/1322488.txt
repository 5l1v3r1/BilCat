<DOC>
<DOCNO> 1322488 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4c918a/l/0l0smilliyet0n0btr0csampiyon0esofuoglu0ena0esampiyon0etakimdan0eteklif0cspor0csondakika0c0a30b110b20a10a0c130a95920cdefault0bhtm/story01.htm </URL>
<DATE> 2010/11/03 </DATE>
<TIME> 11:11:50.0 </TIME>
<AUTHOR>  </AUTHOR>
<HEADLINE>
��ampiyon sofuo��lu'na ��ampiyon tak��mdan teklif
</HEADLINE>
<TEXT>2010 Dünya Supersport Şampiyonu Kenan Sofuoğlu, Portekiz’de 5. olduğu kariyerindeki ilk Moto GP yarışının ardından, Moto2’de sezonu şampiyon tamamlayan İtalyan takımı Honda Gresini Racing Moto2’den teklif aldı.Moto GP’nin dalı olan Moto2’nin Portekiz’deki Estoril Circuit Pisti’nde hafta sonu gerçekleştirilen koşusunu Technomag-CIP takımıyla 5. sırada tamamlayan milli motosikletçi, Avrupa takımlarının gözdesi oldu.Kenan Sofuoğlu, AA muhabirine yaptığı açıklamada, önde götürdüğü yarışmayı motosikletinde yaşadığı sorun nedeniyle 5. sırada tamamlayabildiğini belirterek, koşunun kendisi açısından "çok iyi" geçtiğini söyledi."Benim için süper bir sonuçtu" diyen milli motosikletçi, "Kariyerimdeki ilk Moto GP yarışmasıydı. Bir anlamda antrenman yaptım, ama elde ettiğim beşincilik güzel bir derece" ifadelerini kullandı.Koşudaki derecesinin kendisine yeni kapılar açtığını dile getiren Sofuoğlu, şöyle konuştu: "Portekiz yarışı sonrası Moto2’de sezonu dünya şampiyonu olarak tamamlayan İtalyan takımı Honda Gresini Racing Moto2’den teklif aldım. Görüşme yapmak üzere İtalya’ya geldim. Gençlik ve Spor Genel Müdürü Yunus Akgül de İtalya için bana destek verdi. İtalyan takımı beni 1 numaralı pilot olarak istedi.Perşembe günü anlaşma imzalayabiliriz. Eğer Moto2’de yarışmaya katılmasaydım böyle bir teklif alamazdım. Moto2’nin Portekiz yarışı benim Avrupa’daki değerimi artırdı." Honda Gresini Racing Moto2’de İtalyanların görev aldığını ve genelde dışarıdan kimseyi kabul etmediklerini anlatan Sofuoğlu, "Eğer Portekiz yarışında yer almasaydım şu an dünyanın 1 numaralı takımıyla görüşme halinde olmazdım.İspanya’daki Valencia yarışmasından önce sözleşme imzalamak istiyorum. Valencia yarışı sonrası şampiyonanın 1 numaralı motosikletiyle test sürüşü yapabilirim" diye konuştu.Kenan Sofuoğlu, Honda Gresini Racing Moto2’nin Dünya Supersport Şampiyonası’nda HANNspree Ten Kate Honda takımında birlikte mücadele ettikleri İtalyan Michele Pirro’yu da ikinci pilot olarak takıma almak istediğini sözlerine ekledi.</TEXT>
</DOC>
