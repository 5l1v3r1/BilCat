<DOC>
<DOCNO> 1338460 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fb2bceb/l/0l0smilliyet0n0btr0c0eturkiye0ede0eiki0ekere0eyenilirseniz0ekafalarin0ekesilmesi0egerekir0e0cspor0csondakika0c160b110b20a10a0c1315120a0cdefault0bhtm/story01.htm </URL>
<DATE> 2010/11/17 </DATE>
<TIME> 03:44:09.0 </TIME>
<AUTHOR>  </AUTHOR>
<HEADLINE>
't��rkiye'de iki kere yenilirseniz, kafalar��n kesilmesi gerekir"
</HEADLINE>
<TEXT>"Türkiye'de futbol tutkunluğu ve futbol hırsı çok büyük. Bunun için her şeye itiraz edebiliyorlar. Mesela net bir şekilde faul olmasına rağmen hakem düdüğü çaldığı anda etrafı itiraz eden futbolcularla sarılıyor. Bu normal bir şey değil."A Milli Futbol Takım Teknik Direktörü Guus Hiddink, Hollanda televizyonuna konuştu.NOS'te 13 dakika 49 saniye süren röportajında Türk futbolu ve futbolcusu hakkında sorulan tüm soruları cevaplayan 64 yaşındaki teknik adam, başkent Amsterdam'da yarın Hollanda ile oynanacak olan özel karşılaşma öncesi önemli açıklamalar yaptı.Hollanda'ya neden genç bir takımla geldiği sorusuna "Azerbaycan yenilgisi Türk Milli Takımı'nı gençleştirme operasyonunu başlatmama neden olmuştur" diyerek röportajına başlayan Hiddink'in, NOS'e verdiği röportaj şöyle:EURO 2012 YOLUNDA ÇOK ÖNEMLİ İKİ YENİLGİ ALDINIZ. TÜRK FUTBOLUNDAN MEMNUN MUSUNUZ?Hem evet hem de hayır. İnişli çıkışlı bir dönemin içerisindeyiz. Mesela Belçika'ya karşı çok kötü değildik. Fakat Azerbaycan karşısında hayal kırıklığı yaşadık.PEKİ SİZCE PROBLEM NERDE?Türkiye'de futbol tutkunluğu ve futbol hırsı çok büyük. Bunun için her şeye itiraz edebiliyorlar. Mesela net bir şekilde faul olmasına rağmen hakem düdüğü çaldığı anda etrafı itiraz eden futbolcularla sarılıyor. Bu normal bir şey değil. Artık bunun normalleşmesi gerekir. Ne demek istediğimi anlamışsınızdır.PEKİ BUNU NASIL NORMALLEŞTİRECEKSİNİZ?Bunun kolay olmadığını biliyorum. Çok kısıtlı olsa bile Milli takım futbolcuları ile yapılan çalışmalarımızda görüntülerle canlı sunum yaparak onlara bir şeyler vermeye çalışıyorum. Bunu sadece tek başıma başarmam mümkün değil. Hakemlerin de yardımcı olması lazım. Ama maalesef orada ki hakemlerde bu tür olaylara alışmış gibi görünüyor. Verdikleri haklı kararlara bile itiraz eden futbolculara kart göstermiyorlar, onlarda bu tür tavırlarından vazgeçmesi gerekir. Futbolcular, bir futbol maçında neyin yapılıp neyin yapılamayacağını çok iyi bilmeleri gerekir. Eğer bu futbolcular alışmış oldukları hareketleri EK veya WK'da yaparlarsa, inanın ilk 5 dakika içerisinde 3 veya dört futbolcudan yoksun kalırsınız.TÜRKİYE'DEKİ FUTBOLCU POTANSİYELİ NASIL? TÜRK KULÜPLERİNE BAKTIĞIMIZDA BU POTANSİYELİN GEÇEN YILLARA GÖRE DÜŞÜŞTE OLDUĞUNU GÖRÜYORUZ, SİZCE ÖYLE Mİ?Evet doğrudur. Şu anda zaten onun sıkıntısını yaşıyoruz. Türkiye'de beklentiler çok büyük. Bunu büyük takımların ve hatta Milli Takımın yenildiğinde de görüyoruz. Eğer iki kere arka arkaya yenilirseniz tüm kafaların kesilmesi gerekir. Çünkü onlar Avrupa'da en büyükler arasında olduklarını düşünüyorlar, onun için takımlarından hep galibiyet bekliyorlar. Artık gerçekçi olmamız lazım. Kendimize öz eleştiri yapmalıyız. Avrupa'da hep galip gelen bir kulüp yoktur. Bugün Beşiktaş ve Bursaspor Avrupa Arenasında mücadele etmektedir. Türkiye'de şampiyon olan Bursaspor'un Avrupa macerasında pekte başarılı olmadığı görünmektedir. Bunun bir çok nedeni vardır. Demek ki Avrupa Arenasında bazı konularda henüz yeterli değiliz. Eğer Türk futbolunun gelişmesi isteniliyorsa bir çok konunun tekrar gözden geçirilmesi gerekmektedir. Mesela Avrupa'dan transfer edilecek bir futbolcu, eğer Türk futboluna bir şeyler katacaksa transfer edilmelidir. Bence kulüpler Türk futbolcularına daha çok şans verilmelidir.HOLLANDA'YA ÇOK YENİ VE GENÇ BİR TAKIMLA GELDİN? HOLLANDA ÇOK GÜÇLÜ BİR EKİP. NEDEN BÖYLE BİR TERCİH YAPTIN?Az öncede söylemiştim. Yeni bir arayış ve yapılanma içerisindeyiz. Bu genç futbolcular, nasıl bir futbolcu olduklarını tecrübeli ve güçlü olan bir takıma karşı oynanacak olan maçta ortaya koymalı ve kendilerini ispatlamalıdırlar. Zayıf takıma karşı herkes top oynayabilir. Önemli olan güçlü bir takımı yenmektirBU YENİ YAPILANMAYA TÜRKLER SABIR EDEBİLECEK Mİ?Benim için önemli olan ne yapmak istediğimdir. Türklerin sabırlı olup olmamaları değil. Türkiye Futbol Federasyonu Başkanı ile yaptığım her görüşmede, benden gelecek yılların başarılı Milli takımını ortaya çıkarmam istenmiştir. Türkiye' Milli Takımı'nın başına geçmeden önce başkanla Amsterdam da yapmış olduğumuz görüşmelerde bu gençleştirme konusunu o masaya getirmiştir. Bu gençleştirme operasyonunu da en çok o istemiştir. Bu işi onunla birlikte başaracağız"TÜRKİYE'DE HUZURLU MUSUN? KISACASI ALINAN SON İKİ YENİLGİDEN SONRA İSTEKLİ MİSİN?Evet isteki ve arzuluyum. En azından bana destek veren bir federasyon başkanı var. Türkiye'nin büyük gazeteleri onu attıkları büyük başlıklarla eleştirirken, o yapmak istedikleri ve yapacakları konusunda taviz vermiyor. Modern düşünceli olmasının yanında bana da büyük destek veriyor.KISA SÜRE ÖNCE 64'ÜNCÜ YAŞ GÜNÜN VARDI. GUUS HİDDİNK, DAHA NE KADAR ÇALIŞACAKSIN? YOKSA TÜRKİYE İLE Mİ ÇALIŞMA HAYATINA SON NOKTAYI KOYACAK MISIN?Evet, çalışma hayatımı Türkiye ile bitirmek istiyorum. Temennim Türkiye ile Euro 2012'ye gitmek. Zaten o zamanda 65 yaşında olurum. Eğer Hollanda'da emekli yaşı 67'ye yükseltilmezse 65'te emekli olurum" diyerek röportajını bitirdi.</TEXT>
</DOC>
