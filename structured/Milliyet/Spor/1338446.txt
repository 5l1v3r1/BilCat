<DOC>
<DOCNO> 1338446 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fb54c82/l/0l0smilliyet0n0btr0chiddink0ein0eyol0eharitasi0cspor0chaberdetay0c170b110b20a10a0c13152790cdefault0bhtm/story01.htm </URL>
<DATE> 2010/11/17 </DATE>
<TIME> 03:42:35.0 </TIME>
<AUTHOR>  </AUTHOR>
<HEADLINE>
hiddink���in yol haritas��
</HEADLINE>
<TEXT>ONUR DİNÇERA Milli Takım Teknik Direktörü Guus Hiddink, yurt dışındaki Türk oyuncuların ay-yıldızlı ekip için gelecekte daha da önemli hale geleceğini belirtti. Ülkesi Hollanda'da yayımlanan De Telegraaf gazetesine konuşan Hiddink, kısa bir süre önce gerçekleştirdikleri turnuvada en iyi ekibin gurbetçi futbolculardan kurulu takım olduğunu gözlemlediklerini belirtti."Avrupa ülkelerinde yetişmiş futbolcular, Türk Milli Takımı'nın geleceği için önemli bir rol üstlenecek" sözleriyle A Milli Takım'da oluşturmak istediği modeli ortaya koyan ay-yıldızlı teknik adam, "Bölgelere göre yetenekli futbolcuları tanımlamak için bir turnuva düzenledik. Türkiye'deki her bölge kendi takımı ile mücadele etti. Ayrıca, Almanya, İngiltere, Fransa ve Belçika'da yetişmiş Türk oyunculardan kurulu bir takım da turnuvada yer aldı. En çok bu takım kendisini kanıtladı. Sadece taktik yetenek olarak değil cesur futbolcu profili çizmeleri ve bireyselden çok takım oyunu sergiledikleri için en çok etkiyi onlar yaptı" ifadelerini kullandı.'Türkiye'yi seçerler'Mesut Özil'in Türk Milli Takımı'nda oynamamasını bir kayıp olarak değerlendiren Hiddink, "Almanya veya İngiltere'de yetişmiş ikinci, üçüncü kuşak Türklere, Türk Milli Takımı'nda oynayıp oynamayacaklarını sorduğunuz zaman deneyimlerime göre genelde olumlu cevap alırsınız. Çünkü bu çocukların hâlâ Türkiye'yle güçlü bağları var" sözleriyle gurbetçi futbolcularla sürekli iletişimin milli takım için önemine vurgu yaptı.Arena’da son idman!Milli Takımı dün karşılaşmanın oynanacağı Amsterdam Arena Stadı’nda yaptığı idmanla hazırlıklarını  tamamladı. 15 dakikası basına açık bir çalışma yapan millilerin, ısınma ve koşuların ardından, çift kale taktik maçı oynadıkları bildirildi. Hiddink’in bugünkü mücadelede özelikle ikinci yarıda kadroya yeni aldığı genç futbolculara şans vermesi bekleniyor. Bu arada Milli Takım yetkilileri maçta altı olan oyuncu değişikliği sayısını artırmak için müracaatta bulundular.Karşılaşmaya gurbetçilerin büyük ilgi gösterdiği bildirilken Hollanda Futbol Federasyonu’nun, öncelikle Türk taraftarları kale arkası tribününe almayı düşündüğü, ancak çok fazla talebin gelmesi ve ev sahibi ülkenin taraftarlarının ilgisizliği nedeniyle 51 bin 600 kişilik stadın bütün tribünlerini Türk taraftarlara açtığı öğrenildi. Maçın oldukça soğuk bir havada oynanacağı gündüz saatlerinde 6 derece olacak sıcaklığın, akşam 0 dereceye kadar düşmesinin beklendiği bildirildi.Yeni neslin fırsatı!Milli Takım Teknik Direktörü Hiddink, geleceğin kadrosunu belirlemek istediklerini ifade ederek, “Bu tabii ki düşe kalka olacak” diye konuştu.Hiddink, Amsterdam Arena Stadı’nda futbolcular Umut Bulut ve Yekta ile birlikte düzenlediği basın toplantısında, göreve başladığında iki seçeneğinin bulunduğunu anlatarak, “İlki 2012 Avrupa Şampiyonası finallerine katılmak. İkincisi de tamamıyla takımı yenilemek ve gençleştirmek yoluna gitmekti. Almanya’ya yenildik. İkinci maçta Azerbaycan’a kaybettik. Böyle iki sonuç almamız nedeniyle ikinci (gençleştirme) seçeneği hızlandırmamız gerekti”dedi.Hollandalı çalıştırıcı, “Şu an, 2012 sonrasına ve geleceğe yönelik kadro belirlemeyi hedefliyoruz. Bu da tabii ki düşe kalka olacak. Bu nedenlerden dolayı ağır maçlar oynamayı tercih ediyorum. Benim için de bu maç, gelecek nesile, yeni oyunculara şans vermek için iyi bir fırsat olacak” yorumunu yaptı.Tecrübeli çalıştırıcı, “Türk futbolunda gerileme mi var” sorusunu da “Milli takım Türk kulüplerinin aynasıdır. Türk kulüplerinin Avrupa’daki başarısı, Avrupa’daki standartların çok altında. Bunu da yükseltmemiz gerekiyor” diyerek yanıtladı.Hiddink, Türkiye’de bütün oyuncuların duygularıyla oynadığını dile getirerek, “Bu his hakeme yönelik saldırı haline gelebiliyor. İstenilmeyen bir şekilde sarı ve kırmızı kart görüyorlar. Futbolcuların bu yaklaşımları karşısında Türk hakemlerin sergilediği tavıra ise şapka çıkarmak lazım” dedi. Guus Hiddink, Türk Ligi’nde yabancı sayısının çok fazla olmasının milli takıma zarar verdiği görüşünü tekrarladı.  Osieck’ten yaylım ateşiAvustralya Milli Takımı Teknik Direktörü Holger Osieck, Ersan Gülüm'ün A Milli Takım'da forma giymeyi tercih etmesi nedeniyle Türkiye Futbol Federasyonu'na sert eleştirilerde bulundu. Avustralya doğumlu genç oyuncunun kendilerine duyduğu bağlılığın değişmesini "talihsizlik" olarak değerlendiren Osieck, "Türkler, hangi gerekçelere dayanarak Ersan'ı Hollanda maçı kadrosuna çağırdılar bilmiyorum. Ben Mısır maçına onu çağırana kadar, kimse onun Türk Milli Takımı'nda olup olmamasını tartışmıyordu. 4 hafta önce hiç kimse onun hakkında konuşmuyordu. Belki de başka bir futbolcu kaybetmemek için aceleci davrandılar" sözleriyle öfkesini dile getirdi.</TEXT>
</DOC>
