<DOC>
<DOCNO> 1339094 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fb8b3c4/l/0l0smilliyet0n0btr0cmilan0ea0ebir0eberlusconi0edaha0cspor0csondakika0c170b110b20a10a0c1315330a0cdefault0bhtm/story01.htm </URL>
<DATE> 2010/11/17 </DATE>
<TIME> 13:13:16.0 </TIME>
<AUTHOR>  </AUTHOR>
<HEADLINE>
milan'a bir berlusconi daha
</HEADLINE>
<TEXT>İtalya Başbakanı ve Serie A takımlarından AC Milan’ın sahibi Silvio Berlusconi’nin kızı Barbara’nın kırmızı-siyahlı takımda işe başlayacağı bildirildi.AC Milan Kulübü’nden yapılan açıklamada, asbaşkan Adriano Galliani ile Barbara Berlusconi’nin Milano’daki kulüp binasında biraraya gelerek konuştukları doğrulandı.Açıklamada, Milan kulübüyle duygusal bağları olan Berlusconi ailesinden Barbara’nın kulübe katılımının önemine dikkat çekilirken, Barbara’nın Galliani ile kulüp içinde gelecek dönemde ne tür bir görev alacağına yönelik fikir alışverişinde bulunduğu ifade edildi.Kulübün pazarlama departmanında çalışmasının olası olduğu kaydedilen Barbara Berlusconi, geçen Eylül ayında AC Milan’da çalışmak istediğini açıklamıştı. 26 yaşındaki Barbara aynı zamanda iki çocuk annesi.Barbara Berlusconi’nin, AC Milan’ın geçen hafta sonu FC Inter’i 2-0 yendiği Milano derbisinde de tribünde yer alması oldukça ilgi toplamıştı.</TEXT>
</DOC>
