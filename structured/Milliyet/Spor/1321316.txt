<DOC>
<DOCNO> 1321316 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f46c492/l/0l0smilliyet0n0btr0cgokhan0eunal0eturkiye0ede0ebizden0eiyisi0eyok0e0cspor0csondakika0c0a20b110b20a10a0c130a92950cdefault0bhtm/story01.htm </URL>
<DATE> 2010/11/02 </DATE>
<TIME> 19:16:26.0 </TIME>
<AUTHOR>  </AUTHOR>
<HEADLINE>
g��khan ��nal: t��rkiye'de bizden iyisi yok...
</HEADLINE>
<TEXT>Fenerbahçe’nin forvet oyuncusu Gökhan Ünal, Eskişehirspor maçı ile kayıpsız geçmeleri gereken bir döneme girdiklerini söyledi.Gökhan Ünal, Fenerbahçe Tv’ye yaptığı açıklamada, 6 Kasım Cumartesi günü Eskişehirspor ile yapacakları karşılaşmanın zorlu geçeceğini kaydetti. Bursaspor ile berabere kalarak istemedikleri bir sonuçla sahadan ayrıldıklarını ifade eden Gökhan Ünal, sözlerini şöyle sürdürdü: "Bursaspor maçında galip gelmeyi çok istiyorduk. Zor bir maç oldu.Bursaspor bizim zorlu rakiplerimizden biri. Bu haftadan itibaren kayıpsız geçirmemiz gereken bir döneme giriyoruz. Aradaki puan farkını kapatmamız gerekiyor. Özellikle Bülent hoca geldikten sonra Eskişehirspor güçlü bir takım oldu. Fakat biz kendi sahamızda oynadığımız maçların hiç birini kaybetmiyoruz ve bu maçta da kaybetmek istemiyoruz. Bu hafta da güzel futbol ile 3 puanı hanemize yazdırmak istiyoruz. Taraftarın desteği çok önemli. Onlar olmadan futbol oynamak zevksiz hale geliyor; yeteri kadar hissedemiyoruz o heyecanı. Onlar bizi desteklediği sürece biz hep daha iyi olacağız.""GOLÜ KOLAY BULUYORUZ, YAPMAMIZ GEREKEN POZİSYON VERMEMEK" Eskişehirspor karşısında galip gelmek için rakibe fazla pozisyon vermemeleri gerektiğini belirten Gökhan Ünal, "Eski maçlara dair istatistikleri incelediğimde, gözüme her maçta gol yediğimiz çarptı. Kolay pozisyon vermezsek her maçı rahat kazanacağımızı düşünüyorum. Biz golü kolay bulan bir ekibiz.Yapmamız gereken tek şey rakibimize pozisyon vermemek" şeklinde konuştu. "GÜN GEÇTİKÇE ÜSTÜNE KOYUYORUZ"Sarı-lacivertli ekibin oluşum içinde olduğunu kaydeden Gökhan Ünal, şunları kaydetti: "Galatasaray ve Beşiktaş maçlarında kazanamadık ancak kaybetmedik de.Maçın atmosferine de bağlı. Bu tip maçlarda atan kazanıyor. Beşiktaş maçında ilk golü biz attık ancak sonra istemediğimiz şekilde penaltıdan bir gol yedik.Galatasaray maçında ise istediğimiz performansı sahaya yansıtamadık. Sadece büyük maçları kazanınca şampiyon olunmuyor. Büyük maçların kazanılması takımları yalnızca avantaja sokuyor. Anadolu maçları şampiyonluk yolunda daha etkili oluyor. Her şey 2. yarıda belli olacak. İlk yarı bütün takımlar ister istemez biraz daha rahat oluyorlar ancak 2. yarıda iş daha da ciddiye biniyor ve şampiyonu da sezonun bu yarısında oynanan maçlar belirliyor." Gün geçtikçe üstüne koyan, daha rahatlayan bir takım görüntüsü çizdiklerini dile getiren Gökhan Ünal, "Mücadele gücümüz arttıkça goller ve iyi oyun geliyor, herkes size saygı gösteriyor. Böyle devam ettiğimiz sürece; ben inanıyorum ki Türkiye Ligi’nde bizden iyi takım yok" şeklinde konuştu.</TEXT>
</DOC>
