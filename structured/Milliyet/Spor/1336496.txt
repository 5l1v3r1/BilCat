<DOC>
<DOCNO> 1336496 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3d667/l/0l0smilliyet0n0btr0ckocaman0ebunalim0cspor0chaberdetay0c150b110b20a10a0c13145920cdefault0bhtm/story01.htm </URL>
<DATE> 2010/11/15 </DATE>
<TIME> 01:12:52.0 </TIME>
<AUTHOR>  </AUTHOR>
<HEADLINE>
kocaman bunal��m
</HEADLINE>
<TEXT>YUSUF KOBALFenerbahçe’nin Gaziantepspor deplasmanında aldığı yenilgi, yönetimin de tepkisini çekti. Sarı- lacivertli yöneticilerin büyük çoğunluğu maça gitmemelerine rağmen kadro seçiminin ve oyun içinde yapılan değişikliklerin hatalı olduğunu, bunun da yenilgiyi getirdiğini savundular.Karşılaşmayı televizyondan izleyen ve mağlubiyetin ardından büyük düş kırıklığı yaşayan Fenerbahçeli yöneticiler, özellikle Semih’in oyundan çıkıp, Dia’nın sahaya girdiği dakikanın maçın gidişatını etkilediği görüşünde birleşti. Teknik Direktör Aykut Kocaman’ın yaptığı hamlenin olumlu sonuç doğurmadığını, tersine takımın dengesini bozduğuna kanaat getiren yöneticiler, kötü gidişten Kocaman’ın sorumlu olduğunu, bu durumdan çıkışı da genç teknik adamın sağlaması gerektiğini bildirdiler.Rapor istenecekFenerbahçe’nin bu sezon zorlu maçlardan hep puan kaybı ile ayrılmasının bir rastlantı olamayacağını da kaydeden sarı-lacivertli yöneticiler, bu inişli - çıkışlı görüntünün acilen düzelmemesi halinde şampiyonluk yarışından takımın kopabileceğini ifade ettiler.Teknik Direktör Aykut Kocaman’dan takımda yaşananlar hakkında ayrıntılı bir rapor da isteyecek olan yönetimin bu hafta alınabilecek önlemlerin tartışılacağı bir toplantı yapacağı bildirildi. Bu golü nasıl yeriz?Geçen sezon ligin son haftasında yaşanan son dakika şokundan sonra bir türlü kendine gelemeyen  Fenerbahçeli futbolcular, şok Gaziantepspor yenilgisi sonrası aralarında geniş kapsamlı bir toplantı yaptı. Yerli ve yabancı oyuncuların Antep dönüşü uçakta bir araya gelerek maçı analiz ettikleri ve özellikle Olcan’dan yedikleri golü tartıştıkları öğrenildi.Maçı önde götürürken Serdar’ın attığı gole yapabilecek bir şeyleri olmadığını düşünen Fenerbahçeli oyuncular, Olcan’ın üç kişiyi oyundan düşüren hücumu sonrası attığı golü yememeleri gerektiği görüşünde birleştiler. Bu sezon çok puan kaybettiklerini, artık futbol olarak toparlanmaları gerektiğini tartışan  sarı - lacivertli oyuncular, geçen yıla oranla daha iyi olan arkadaşlık ortamına rağmen bir türlü seri başarı yakalayamamalarının nedenini araştırdılar.</TEXT>
</DOC>
