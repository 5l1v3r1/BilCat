<DOC>
<DOCNO> 1318644 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f385e11/l/0l0smilliyet0n0btr0cbobo0eya0eyakisti0cspor0chaberdetay0c0a10b110b20a10a0c130a85340cdefault0bhtm/story01.htm </URL>
<DATE> 2010/10/31 </DATE>
<TIME> 01:00:00.0 </TIME>
<AUTHOR>  </AUTHOR>
<HEADLINE>
bobo���ya yak����t��
</HEADLINE>
<TEXT>Beşiktaş’ın gol makinesi Bobo, Sivasspor’u da boş geçmedi.  Siyah-beyazlı formayı dün akşam 200. kez giyen Brezilyalı yıldız, perdeyi açan vuruşuyla alkışlanırken bu sezon ligdeki gol sayısını 7’ye çıkardı. Krallık yarışında Fenerbahçeli Mamadou Niang’ı yakalayan Bobo bu sezon toplam 13 gole ulaştı. Sambacı daha önce UEFA Avrupa Ligi’nde 4, Ziraat Türkiye Kupası maçında 2 kez rakip fileleri havalandırmıştı. Corinthians’tan 2005-2006 sezonunda transfer edilen Brezilyalı yıldız, Beşiktaş formasıyla toplam gol sayısını ise 91’e çıkardı. Bobo bu gollerin 8’ini penaltı vuruşlarından kaydetti.Bu arada Kartal’ın genç oyuncusu Necip Uysal, siyah-beyazlı forma altında ligdeki ilk golünü Sivasspor’a attı. Karşılaşmanın ilk yarısında farkı ikiye çıkaran vuruşu yapan 19 yaşındaki futbolcu, Beşiktaş’ta ilk golünü UEFA Avrupa Ligi’nde deplasmanda HJK Helsinki’ye atmıştı.</TEXT>
</DOC>
