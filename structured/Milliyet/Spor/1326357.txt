<DOC>
<DOCNO> 1326357 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5bc846/l/0l0smilliyet0n0btr0c0ecadi0ekazani0einonu0cspor0chaberdetay0c0a50b110b20a10a0c1310a4730cdefault0bhtm/story01.htm </URL>
<DATE> 2010/11/05 </DATE>
<TIME> 03:12:40.0 </TIME>
<AUTHOR>  </AUTHOR>
<HEADLINE>
���cad�� kazan����� in��n��
</HEADLINE>
<TEXT>“11 Freunde” (11 arkadaş) adlı derginin internet sayfasına konuşan siyah-beyazlı oyuncu, Beşiktaş’a geldiğinde çok iyi karşılandığını, ancak Avrupa Ligi elemelerinde ilk maçta basında eleştirilmesine çok şaşırdığını belirtti.Bu durumda Beşiktaş’a gelişinin yanlış olup olmadığını düşünüp düşünmediğinin sorulması üzerine Hilbert, “Hayır, teknik direktör ve kulübün bana güvendiğini biliyordum. Aynı zamanda Fabian Ernst ve Michael Fink’in, İstanbul’da farklı bir futbol büyüsü olduğunu söylemeleri ile ne demek istediklerini anladım” dedi.İstanbul’da yaklaşık 1 düzine futbol gazetesi ve dergisinin olduğuna, her takıma sayfalar ayrıldığına ve bu sayfaların doldurulması için haber yazıldığına dikkati çeken Hilbert, Avrupa Ligi’nde ikinci maçta Beşiktaş için attığı golün hatırlatılması üzerine de, “Bu gol özgüvenim için iyi oldu. Ayrıca, cadı kazanı gibi kaynayan İnönü Stadı’nda taraftarlara ’ben buradayım ve futbol oynamayı biliyorum’ demek için önemliydi” ifadesini kullandı. Rüştü tribüne çıktıPorto karşısında ilk 11’de yer alması beklenen kaleci Rüştü, bu zorlu sınav öncesinde sakatlandı. Bel ve boyun spazmı geçiren tecrübeli file bekçisi tribüne çıkarken, görev Hakan Arıkan’a düştü. Yedek kaleci olarak da alt yapıdan alınan Umut görevlendirildi. 100. yıl hediyesiBeşiktaş’a, Corinthians’tan gelen ve bu takımın alt yapısında yetişen Bobo’ya, Belçika’da yaşayan Ünsal Aytan isimli bir taraftar şık bir jestte bulundu. Siyah-beyazlı taraftar, Corinthians Kulübü’nün 100. yılı nedeniyle özel olarak yaptırdığı formanın maçtan bir gün önce Bobo’ya hediye etmesi, Brezilyalı oyuncuyu duygulandırdı.Bu mu yedek takım!Porto Teknik Direktörü Andre Villas Boas’ın Benfica maçını düşünerek yedek bir takımla sahaya çıkması bekleniyordu. Ancak genç teknik adam herkesi şaşırttı, as kadrosuyla Beşiktaş karşılaşmasına çıktı. İlk maçta kırmızı kart gören Maicon ve Fernando’nun yanı sıra Joao Moutinho’yu da kesen Boas, yerine Guarin, Fucile ve Micael’e 11’de görev verdi</TEXT>
</DOC>
