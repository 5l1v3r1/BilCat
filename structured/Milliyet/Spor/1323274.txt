<DOC>
<DOCNO> 1323274 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4f03b2/l/0l0smilliyet0n0btr0cgalatasaray0edan0eaciklama0e0cspor0csondakika0c0a30b110b20a10a0c130a97190cdefault0bhtm/story01.htm </URL>
<DATE> 2010/11/03 </DATE>
<TIME> 17:16:18.0 </TIME>
<AUTHOR>  </AUTHOR>
<HEADLINE>
galatasaray'dan a����klama...
</HEADLINE>
<TEXT>Galatasaray Kulübü’nden yapılan açıklamada, kulüp başkanı Adnan Polat ile takım kaptanı Arda Turan’ın Antalyaspor maçı öncesi karşılaşmalarının bazı medya organlarınca "olay" haline getirildiği, haberlerin içeriğinin tamamen hayal ürünü olduğu savunuldu.Sarı-kırmızılı kulüpten, Antalyaspor maçı öncesinde takım kaptanı Arda Turan ile bir restoranda karşılaşan kulüp başkanı Adnan Polat’ın, sakatlığı nedeniyle kadroda bulunmayan Arda Turan’a, maç saatini bekleyen takımının başında olmaması nedeniyle kızdığı yönündeki haberler üzerine açıklama yayımlandı.Açıklamada, karşılaşmanın "birbirinden farklı gün, saat ve içerik versiyonlarla", "olay" haline getirildiği öne sürülerek, şu ifadelere yer verildi: "Oysaki gerçek, cumartesi günü oynanan Antalyaspor karşılaşması öncesinde bir öğle yemeği sırasında aynı restoranda tesadüfi bir karşılaşma ve kısa süren bir sohbetten ibarettir. Bunun dışında gazetelerde yer alan haberlerin içeriği tamamen hayal ürünüdür.Bu tip zorlama ve yalan haberlerle başkanımızın ve sporcumuzun futbol dışı konular ve bu tip magazinel yaklaşımlarla gündeme taşınmak istenmesi manidardır. Spor kamuoyumuzun, medyanın bu tarz genç ve öne çıkan sporcuları kamuoyu önünde güç durumda bırakabilecek haberlere itibar etmemesini bekliyoruz."</TEXT>
</DOC>
