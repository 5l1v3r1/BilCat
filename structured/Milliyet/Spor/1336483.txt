<DOC>
<DOCNO> 1336483 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3d674/l/0l0smilliyet0n0btr0cucus0eizni0e0cspor0chaberdetay0c150b110b20a10a0c13145790cdefault0bhtm/story01.htm </URL>
<DATE> 2010/11/15 </DATE>
<TIME> 01:12:35.0 </TIME>
<AUTHOR>  </AUTHOR>
<HEADLINE>
u��u�� izni!
</HEADLINE>
<TEXT>SERDAR SARIDAĞAurelio’nun transferini ilk duyduğumuzda herhalde Ernst’i sezon içerisinde zaman zaman dinlendirmek için yapılmış transfer diye düşünmüştük. Ama maalesef piyango Necip Uysal’a vurdu. İşte bu kötü piyango ikramiyesi Beşiktaş’a sezon başından beri çok büyük ve çok da tehlikeli sıkıntılar yaşattı.Çizgi savunma taktiğini uygulayan takımlar için önde basma özelliğiyle bulunmaz hint kumaşı değerinde olan Necip, Aurelio’nun yedeği olursa 27. dakikada yaşanan tehlikeyi çok kereler daha yaşayacaktır. O dakikadaki Orhan’ın, Smeltz’e verdiği pas, Aurelio’nun stoperlere gereğinden fazla yakın olması nedeniyle telafisi olmayan bir hata olabilirdi Beşiktaş için. Dün gece Kartal resmen beşli defans ve üç stoperle oynadı. İlk yarıda siyah-beyazlılardaki defans problemleri ön plana çıkmasına rağmen, Bobo’nun sakatlığı nedeniyle forvet hattına geçen Q7, 5. dakikada defansın arkasına sarktığında Beşiktaş’a erken golü getirebilirdi. 35’te Beşiktaş’ın yediği kontratakta ise şans Kartal’ın yanındaydı. 46. dakikada Guti’nin penaltı golüyle ilk yarının kapanışını yapan Beşiktaş, 50. dakikada Quaresma’nın şık çalımlarıyla heyecanını bir nebze olsun yeniden buldu. Necip’in yedek olması nedeniyle rakip atakları önde karşılayamayan Beşiktaş, bunun cezasını az kalsın Gençlerbirliği’nin 57. dakikada geliştirdiği atakla ödüyordu. Tabata’ya iyi oynadı diyebilirsek bunun tek nedeni bu ataktaki kritik müdahalesiydi. Maçtaki tek kritik müdahale tabii ki bu değildi. Serkan’ın 80. dakikadaki şutunda top önce Rüştü’nün eline sonra üst direğe çarptı ki bu dakika maçın kırılma anı oldu.Holosko izlesin!Galiba adrenalin fazlalığından dolayı ceza sahasındaki boştaki arkadaşlarını görmeyen Holosko, 82. dakikada bu kez Quaresma’yı görmemesi farkın ikiye çıkmamasına neden oldu. Holosko dünkü maçın kasetini alsın, oturup evinde seyretsin. O zaman 82. dakikada yapması gereken çok basit şeyi, Q7’nin 95’te Hilbert’e verdiği gol pasında görecektir.  MAÇIN ADAMIQuaresmaİster kanatlarda, ister forvet hattında olsun, farkını her zaman gösteriyor. Özlenen çalımlarını dün gece de gösterdi. Hırsından mikrofon ve direği tekmeledi. KIRILMA NOKTASI80’deki kurtarış80. dakikada Gençlerbirliği’nden Serkan’ın, sert ve düzgün şutunu müthiş bir refleksle uzaklaştıran Rüştü, Beşiktaş’ın kâbus dolu günlerinin devam etmesine engel oldu.</TEXT>
</DOC>
