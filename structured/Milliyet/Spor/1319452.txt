<DOC>
<DOCNO> 1319452 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f3a9f66/l/0l0smilliyet0n0btr0csok0etekke0eschuster0ee0ekafa0eatiyordu0cspor0csondakika0c0a10b110b20a10a0c130a860a90cdefault0bhtm/story01.htm </URL>
<DATE> 2010/11/01 </DATE>
<TIME> 11:21:25.0 </TIME>
<AUTHOR>  </AUTHOR>
<HEADLINE>
��ok!.. tekke, schuster'e kafa at��yordu
</HEADLINE>
<TEXT>Schuster, soyunma odasının önünde Sivassporlular’la görüşen Fatih’e “F... off” diye bağırıp “Çok lakayt davranıyorsun” tepkisini gösterdi. Çıldıran Fatih Tekke ise Alman hocanın üzerine yürüyüp “33 yaşındayım. Bana kimse küfür edemez” dedi ve kafa atmak istedi.Habertürk Gazetesi'nden Kartal Yiğit'in haberine göre; Beşiktaş, Sivas’ı ikinci yarısında ecel terleri döktüğü maçta mağlup etti soyunma odasında ise yer yerinden oynadı. İddialara göre işte futbol dünyasında pek sık rastlanmayan olayın gelişimi... Futbolcular soyunma odasına girdi. Arkasından teknik direktör Bernd Schuster geldi. Moralinin bozuk olduğu gözlenen Alman teknik adamın hedefinde ise Fatih Tekke vardı.Schuster, oyuna girerken fazla ısınmamasına kızdığı ve maç sonu da soyunma odasının önünde Sivassporlu oyuncularla görüşmesine tepki gösterdiği golcüye dönerek “F... off” diye söze başladı ve “Çok lakayt davranıyorsun” dedi.Bu sözlerle adeta çıldıran Fatih, Schuster’in üzerine yürüyüp “Ben 33 yaşındayım. Bana kimse küfredemez. Sen kimsin” yanıtını verip Schuster’e kafa atmak istedi. Son anda araya diğer futbolcular girdi. Sinir krizi geçiren golcü oyuncu daha sonra diğer futbolculara dönüp “Benim adım Fatih Tekke. Ben dünkü çocuk değilim. Bu takım 1 kişi üzerine kurulmaz. Benim de varlığım kabul edilmeli” diyerek hem sitem etti, hem de destek istedi. Bu olay sonrası futbolcuların çoğu adeta buz kesti. Kimsenin ağzını bıçak açmadı.TRANSFERİNE SOĞUK BAKMIŞTI!Schuster, Fatih Tekke’ye Sivas maçı sonrası patlarken akıllara öncesindeki soğuk rüzgârlar geldi. Alman teknik adamın transferin son gününde alınan Tekke’yi istemediği öne sürüldü. Geçtiğimiz günlerde idmanda Fatih Tekke konusunda kulüp doktoru ile kondisyoner arasında sert tartışmanın olması da dikkat çekiciydi.KADRO DIŞI KALABİLİRPeki şimdi ne olacak? Bu olay sonrası teknik direktör Bernd Schuster’in Fatih Tekke’nin kadro dışı bırakılması konusunda yönetime rapor vermesi bekleniyor. Bu konuda yönetimin nasıl bir tavır sergileyeceği ise merak ediliyor.</TEXT>
</DOC>
