<DOC>
<DOCNO> 1331888 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f73ebcf/l/0l0smilliyet0n0btr0cschuster0efatih0etekke0eyi0ekadroya0ealmadi0e0cspor0csondakika0c0a80b110b20a10a0c13118120cdefault0bhtm/story01.htm </URL>
<DATE> 2010/11/08 </DATE>
<TIME> 17:15:39.0 </TIME>
<AUTHOR>  </AUTHOR>
<HEADLINE>
schuster fatih tekke'yi kadroya almad��...
</HEADLINE>
<TEXT>Beşiktaş ile Kasımpaşa, Spor Toto Süper Lig'in 11. haftasının son maçında yarın Fiyapı İnönü Stadı'nda karşı karşıya gelecek.Ligde 16 puanı bulunan Beşiktaş ile geride kalan 10 haftada henüz galibiyet alamayan Kasımpaşa'nın karşı karşıya geleceği maç saat 20.00'de başlayacak. Karşılaşmayı FIFA kokartlı hakem Bülent Yıldırım yönetecek. Yıldırım'ın yardımcılıklarını Muhittin Gürses ve Ali Saygın Ögel yapacak. Maçın 4. hakemi olarak ise Kutluhan Bilgiç görev yapacak.Beşiktaş, Bursaspor ve Kayserispor'un puan kaybettiği haftada galip gelerek ligin zirvesine yaklaşmayı, Kasımpaşa ise ligdeki ilk galibiyetini almayı hedefliyor.Siyah-beyazlılarda sakatlığı geçen ve takımla birlikte çalışmalara başlayan Portekizli futbolcu Ricardo Quaresma 18 kişilik maç kadrosuna alındı, Fatih Tekke ise kadroda yok. Beşiktaş'ta, Nobre, Rüştü, Ekrem, Rıdvan ve Ferrari'nin ise sakatlıkları sürüyor.GUTİ SINIRDABeşiktaş'ın İspanyol futbolcusu Guti Hernandez, Kasımpaşa maçında sarı kart görmesi halinde cezalı duruma düşecek.Ligde toplam 3 sarı kartı bulunan İspanyol futbolcu, Kasımpaşa karşısında da sarı kart görmesi halinde 12. haftadaki Gençlerbirliği maçında forma giyemeyecek.Guti, bu sezon Bucaspor, Kayserispor ve son olarak da Sivasspor maçlarında sarı kartla cezalandırılmıştı</TEXT>
</DOC>
