<DOC>
<DOCNO> 1330129 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f69051e/l/0l0smilliyet0n0btr0cligin0eyeni0eekibi0eolin0e40ete0e30eyapti0cspor0csondakika0c0a70b110b20a10a0c1311140a0cdefault0bhtm/story01.htm </URL>
<DATE> 2010/11/07 </DATE>
<TIME> 01:13:20.0 </TIME>
<AUTHOR>  </AUTHOR>
<HEADLINE>
ligin yeni ekibi olin 4'te 3 yapt��
</HEADLINE>
<TEXT>BEKO Basketbol Ligi'nin yeni ekibi Olin Edirne, kendi evi seyircisi önünde çıktığı 4'ncü lig maçında Aliağa Petkim'i 72 - 64 mağlup etti. Müsabakanın ardından basın toplantısı düzenleyen Olin Edirne antrenörü Gökhan Taştimur takım olarak iyi savunma yaparak maçı kazandıklarını söyledi. Geçen hafta oynan Banvit mağlubiyetini çabuk atlattıklarını belirten Taştimur şunları söyledi:“İyi bir basketbol takımı olduğumuzu düşünüyorum. Bizim takımızla ilgili yapılan iyi değerlendirmeler beni daha da şevklendiriyor. Basketbolun her türlüsü sahaya yansıtmaya çalışıyoruz. Kendi pas break üreten bir takımız, yaptığımız iyi savunma ve kötü hücum ettirerek topları hemen sayıya götürüyoruz. Aliağa maçında kötü periyotlar yaşadık ama ligdeki üçüncü galibiyetimizi kazandık. İlk senemizde benim için dünyanın en mutlu olayı. Oyuncularım savunmayı iyi yapıyor. Bugünde çok iyi savunma yaptık. Takımımla gurur duyuyorum. Bizim yolumuz ve hedefimiz belli, biz gidebildiğimiz yere kadar gideceğiz.”Olin'in en uzun savunma oyuncusu Predrag Samardziski ise Aliağa Petkim kendi kalitelerinde bir takım olduğunu söyledi. Geçen hafta Beşiktaş'ı yenen Aliağa Petkim, maç kasetlerini izleyerek hazırlandıklarını kaydeden Samardziski, “Bu kendi evimizde ve kendi kalitemizde oynadığımız bir maçtı. Bunu kazandığımız için çok mutluyum. Aliağa'nın Beşiktaş'ı yendiği maçı izledik ve ona göre tedbirler aldık. Beko Basketbol Ligi'nde yeniyiz, ama düşmemeye oynayan bir takım değiliz, kazanabildiğimiz kadar maç kazanmaya çalışıyoruz. Bizim için en önemli olan şey savunmaydı. Biz bunu yaparken bazen zorlanıyoruz. Seyirciler maçı kazanmak için gösterdiğimiz performansı beğendi ve takdir etti. Savaştığımızı görmüşlerdir. İyi savunma yaparak yolumuza devam edeceğiz” diye konuştu.Olin Edirne Basketbol takımı yeni çıktığı Beko Ligi'nde oynadığı 4 maçtan 3'ü galip kapatarak, ligde 5 puanla 7'nci sırada yer aldı.</TEXT>
</DOC>
