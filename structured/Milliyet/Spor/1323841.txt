<DOC>
<DOCNO> 1323841 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52d3cb/l/0l0smilliyet0n0btr0cgonul0eden0eisyan0cspor0chaberdetay0c0a40b110b20a10a0c130a9990a0cdefault0bhtm/story01.htm </URL>
<DATE> 2010/11/04 </DATE>
<TIME> 01:13:03.0 </TIME>
<AUTHOR>  </AUTHOR>
<HEADLINE>
g��n��l���den isyan
</HEADLINE>
<TEXT>Fenerbahçe Televizyonu’na içini döken milli futbolcu, “Az sakatlık yaşayan bir sporcuyum ve bazen standardımın biraz altına düştüğümde hemen beni ’Kötü oynadı’ diye eleştiriyorlar. Benim asıl görevim defans yapmak, takımımın gol yemesini engellemek. İleri çıkmadığımda ki bu tam anlamıyla görevim değil, insanlar, ’Gökhan ileri çıkmıyor, oyuna katkısı olmuyor’ diyorlar. Ben her maça göre, birlikte oynadığım her oyuncuya göre farklı bir görev yapıyorum. Maç sonunda gelen raporlara bakıyorum. Koşu mesafesinde hemen hemen her maçta ilk 3’ün içerisinde oluyorum” diye konuştu.Gökhan Gönül ligdeki sertlikten de yakındı. Ligde oynatmamaya dayalı bir stil oluştuğuna dikkat çeken sarı-lacivertli oyuncu, “Fransa’da oynayan Niang, buraya gelip sertlikten yakınıyorsa demek ki futbolumuzda bir sorun var. Stoch’a, Niang’a, Alex’e, Dia’ya inanılmaz sertlikler yapıyorlar. Maçın başı diye kart görmesi gereken futbolcuya hiçbir şey yapılmıyor, sonra Dia 2 hafta oynayamıyor, Niang sakatlanıyor, Özer ameliyat olmak zorunda kalıyor” ifadelerini kullandı.Sakatlığının düzelmeye başladığını da kaydeden Gökhan Gönül, Eskişehirspor maçında forma giymek istediğini sözlerine ekledi.</TEXT>
</DOC>
