<DOC>
<DOCNO> 1341274 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc75dea/l/0l0smilliyet0n0btr0cparalel0edram0e0cspor0chaberdetay0c190b110b20a10a0c13158530cdefault0bhtm/story01.htm </URL>
<DATE> 2010/11/19 </DATE>
<TIME> 03:11:59.0 </TIME>
<AUTHOR>  </AUTHOR>
<HEADLINE>
paralel dram!
</HEADLINE>
<TEXT>20 yaşında, Mehmet Bey Üniversitesi Beden Eğitimi ve Spor Yüksekokulu’nda 3. sınıf öğrencisiydi, milli cimnastikçi Yunus Emre Uyar... Bolu’da, antrenman sırasında paralel bardan düşerek sakatlandı. 21 Ocak’ta yaşanan bu olay sonrasında yatağa mahkum olan Uyar’ın belden aşağısı tutmuyor, ses tellerindeki sorun nedeniyle de konuşma güçlüğü çekiyor. Kendi ihtiyaçlarını karşılayamayacak durumdaki milli cimnastikçiye ağabeyi Uğur Uyar yardımcı oluyor. Kardeşinin bakımı nedeniyle özel sektördeki işinden ayrılmak zorunda kalan ağabey Uyar, buna rağmen kardeşinin tüm ihtiyaçlarını karşılamak için uğraşıyor.15 yıldır artistik cimnastik yapan ve 5 yıldır milli takım formasını giyen Yunus Emre Uyar’ın bir gün bile sigortasının bulunmadığını belirten Uğur Uyar, “Okula, sınavlara götürüyorum. Ancak şu an okula devam edebilecek gibi gözükmüyor. Gençlik ve Spor Genel Müdürü Yunus Akgül bize yardımcı oluyor. Özellikle medikal giderlerin karşılanmasını sağlıyor. Yunus Emre’yi yurtdışında tedavi ettirmek istiyoruz. Ayrıca fizik tedavisinin devam etmesi gerekiyor” diyerek destek istedi. </TEXT>
</DOC>
