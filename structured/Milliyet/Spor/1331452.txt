<DOC>
<DOCNO> 1331452 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f71c859/l/0l0smilliyet0n0btr0caykut0ekocaman0edan0emecburi0erotasyon0cspor0csondakika0c0a80b110b20a10a0c13116910cdefault0bhtm/story01.htm </URL>
<DATE> 2010/11/08 </DATE>
<TIME> 14:39:00.0 </TIME>
<AUTHOR>  </AUTHOR>
<HEADLINE>
aykut kocaman'dan mecburi rotasyon
</HEADLINE>
<TEXT>Aykut Kocaman, sakatlık ve yorgunluklar nedeniyle, yarın deplasmanda oynayacakları Ankaragücü kupa maçı için kadroda bazı değişikliklere gidecekSabah'ın haberine göre; Fenerbahçe, kupadaki ilk maçı deplasmanda renktaşı Ankaragücü'yle oynayacak. Aykut Kocaman, ideal 11'inde bazı değişikliklere gitmek zorunda kalacak. Kocaman'ın sezon başından bu yana çoğu maçta oynayan Volkan'ı dinlendirerek, kaleyi Serkan Kırıntılı'ya emanet edeceği öğrenildi. Savunmada ise 3 önemli değişiklik bekleniyor. Gökhan Gönül'ün yerine Okan, Yobo'nun yanına Bekir ve Caner'in oynadığı sol beke de Andre Santos'un monte edilmesi yüksek ihtimal. Orta sahada Kazım, Cristian ve Mehmet kesin forma giyecek. Sakatlıktan çıkan Dia, en az 45 dakika forma giyecek. Forvette de Alex'i dinlendirmeyi planlayan Kocaman, Semih'in yanında Gökhan Ünal'a görev verecek.KÖTÜ HABER!Sağ üst arka adalesinde yırtık oluşan Emre'nin tedavisine dün başlandı. Devreyi kapatma ihtimali bulunan yıldız oyuncu için dün Lig Tv'deki Maraton programında 5 cm'lik yırtık olduğu söylendi. Bu durumda milli futbolcu 2010'un son maçına Eskişehir karşısında çıkmış olacak. </TEXT>
</DOC>
