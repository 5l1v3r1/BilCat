<DOC>
<DOCNO> 1323266 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4fe7bc/l/0l0smilliyet0n0btr0cgalatasaray0esigortalandi0cspor0csondakika0c0a30b110b20a10a0c130a97470cdefault0bhtm/story01.htm </URL>
<DATE> 2010/11/03 </DATE>
<TIME> 17:15:58.0 </TIME>
<AUTHOR>  </AUTHOR>
<HEADLINE>
galatasaray sigortaland��
</HEADLINE>
<TEXT>Galatasaray Kulübü dünyanın en eski sigorta firmalarından HDI ile "GSSigorta HDI" markası ile ortaklık oluşturdu."GSSigorta HDI"nin tanıtımı amacıyla Swissotel'de düzenlenen basın toplantısında konuşan Başkanı Adnan Polat, kulübün, Sportif A.Ş ile birleşmesinin ardından ekonomik gücünü artırmaya yönelik projeleri birer birer hayata geçirmeye başladığını kaydederken, kulübün ciddi bir gelir kaynağına kavuşacağını söyledi.GSMobil'in 200 binin, GS Bonus Card'ın 100 binin üzerinde abone sayısına ulaştığını, bu rakamların daha da üzerine çıkmayı hedeflediklerini belirten Polat, "Ciddi kamuoyu araştırmalarına bakıldığında sporla ve futbolla ilgilenenlerin yüzde 37'si Galatasaray taraftarı. Bu 20-25 milyon civarında kişi. Buradan bakıldığında ulaştığımız 100 binler, 200 binler çok küçük kalıyor. Bu rakamları Galatasaray taraftarlarının yüzdeleriyle ifade edebilecek sayılara ulaştırmamız lazım" dedi.HDI'ın 105. kuruluş yılını kutlayan Galatasaray'dan 2 yaş daha büyük bir şirket olduğunu kaydeden Adnan Polat, sözlerini şöyle sürdürdü:"Bundan 7 yıl kadar önce Galatasaray Sigorta A.Ş diye bir firma kurulmuştu. Amacı Galatasaray taraftarlarına sigorta hizmeti sunup kulübe gelirtemin etmekti. Nasıl telefon ya da kredi kartı operasyonu ya da tekstil işi bizim işimiz olmadığı gibi sigorta işi de bizim işimiz değil. HDI ile 'GSSİGORTA HDI' adı altında bir marka oluşturduk. HDI'ye Türkiye genelinde Galatasaray Sigorta'nın pazarlama ve satış hakkını bir sözleşmeyle verdik. Türkiye'nin her tarafından da GSSİGORTA HDI adı altında örgütlenmeye girip insanların günlük yaşamlarında, özellikle bireysel ve KOBİ türü kurumlarda sigorta pazarlaması yapacak. Beklentimiz Galatasaraylıların GSSİGORTA HDI'yı tercih etmeleri vekulübe ciddi gelir sağlamak." İstedikleri rakamlara ulaşmaları halinde bundan sonraki hedeflerinin "Galatasaray Bireysel Emeklilik Fonu" oluşturmak olacağını dile getiren Polat, "Başka projelerle de taraftarların karşısına çıkacağız. Bunların meyvesini almak bir süreç ve sabır işi. Biz bu sabrı gösterip mücadelemizi sürdüreceğiz" şeklinde konuştu.Adnan Polat, bir soru üzerine, HDI ile futbolcu sakatlıklarından doğan gelir kayıplarını karşılamayı hedefleyen bir sigorta poliçesi üzerindeçalıştıklarını belirtti. Milli takımdaki sakatlıklara ilişkin Futbol Federasyonunun da bir çalışması olduğunu kaydeden Polat, "Futbolcu sakatlığından dolayı kulüp gelir kaybına uğruyor ama ödemelere devam ediyor. Milli takımlarda sakatlanan futbolcuları düşünürsek, milli takıma oyuncu gönderen kulüpler ciddi sıkıntılar yaşıyor. Futbol Federasyonu da böyle bir çalışma başlattı. Bu çalışma bitme noktasına geldi" dedi.HDI Gerling International Yönetim Kurulu Üyesi ve HDI Sigorta Yönetim Kurulu Başkanı Matthias Maak, Türkiye'nin iyi bir ekonomik geleceğe sahip olduğunu düşündüklerini dile getirdi. Galatasaray'ın adını ilk kez 30 yıl önce Türk arkadaşından duyduğunu anlatan Maak, bu ortaklığa imza attığı için çok mutlu olduğunu ifade etti.Matthias Maak, şöyle konuştu: "Türkiye'den beklentilerimiz çok yüksek. 2005-2006 yıllarından itibaren Türkiye seviyesini çok yükseltti. Ekonomik gelişmeyle insanların sigorta ihtiyacı da artmaya başladı. Türkiye nüfusunun yüzde 37'sinin de desteklediği bir kulüple çok doğru bir zamanda doğru bir ortaklık gerçekleştiriyoruz."HDI Sigorta Genel Müdürü Enis Talaşman da anlaşmadan çok umutlu olduğunu dile getirdi. Anlaşmayla kulübün sürdürülebilir bir gelire kavuşacağını savunan Talaşman, "Galatasaray Türkiye'nin en bilinen markası. Bu anlaşma sıradan bir sponsorluk anlaşması değil, iki büyük markanın yan yana geldiği çağdaş bir proje. Bu anlaşmanın zaten bir dünya kulübü olan Galatasaray'ı daha da ileriye taşıyacağını düşünüyoruz. Türkiye'nin hemen her yerinde, genç pırıl pırıl ekibiyle, GSSİGORTA HDI acenteliklerini göreceksiniz" ifadelerini kullandı. Talaşman, taraftarların GSSİGORTA markasıyla tüm sigorta ürünlerini bulabileceğini, taraftarlara ekstra maliyet yansıtmadan kulubün her poliçe üzerinden gelir elde edeceğini aktardı.</TEXT>
</DOC>
