<DOC>
<DOCNO> 1346642 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/ffde497/l/0l0smilliyet0n0btr0cbesiktas0eyonetimi0eschuster0ein0earkasinda0cspor0csondakika0c250b110b20a10a0c13184950cdefault0bhtm/story01.htm </URL>
<DATE> 2010/11/25 </DATE>
<TIME> 19:16:40.0 </TIME>
<AUTHOR>  </AUTHOR>
<HEADLINE>
be��ikta�� y��netimi schuster'in arkas��nda
</HEADLINE>
<TEXT>Beşiktaş Kulübü Yönetim Kurulu, teknik direktör Bernd Schuster ile aralarında güven eksikliği olmadığını, duydukları güveni bir kez daha tekrarlama gereğinin hissedildiğini bildirdi.Kulübün resmi internet sitesinde yapılan açıklamada, Schuster hakkında, son günlerde basında yoğun şekilde yıpratıcı haberler ve yorumlar çıktığı belirtilerek, şu görüşlere yer verildi: "Türk futbolunu Avrupa’da temsil etme onurunu taşıyan takımımızın, yoğun maç trafiği ve buna bağlı olarak ortaya çıkan futbolcu sakatlıkları neticesinde yaşadığı puan kayıpları, basında yönetim kurulumuz ile teknik direktörümüz arasında bir güven eksikliğine yol açmış gibi gösterilmeye çalışılmaktadır.Modern futbolun temsilcisi teknik direktörümüz ile uzun vadeli planlar yapmış olan biz yönetim kurulu üyeleri, bu vesileyle Schuster’e duyduğumuz güveni bir kez daha tekrarlama gereği hissettik.Bu durumu farklı boyutlara taşıyarak ve isim vermeden teknik direktörümüz ile ilgili sözde olumsuz düşünceleri olduğu ileri sürülen arkadaşlarımızı zor duruma düşüren basın mensuplarını, bu iddialarını ispata davet ediyor; bu yapılmadığı takdirde kanuni haklarımızı kullanacağımızı kamuoyunun ve kendilerinin bilgilerine sunarız."</TEXT>
</DOC>
