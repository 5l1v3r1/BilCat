<DOC>
<DOCNO> 1331438 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f72b846/l/0l0smilliyet0n0btr0colay0ehakem0ekonustu0e0cspor0csondakika0c0a80b110b20a10a0c13117410cdefault0bhtm/story01.htm </URL>
<DATE> 2010/11/08 </DATE>
<TIME> 14:38:42.0 </TIME>
<AUTHOR>  </AUTHOR>
<HEADLINE>
olay hakem konu��tu!
</HEADLINE>
<TEXT>Haftanın gollü maçının ardından futboldan çok, Lugano ile Sezer ikilisinin devre arasında yaşanan şiddetli tartışması konuşuluyor. Olaya şahitlik eden ve beyanı ile iki oyuncuya devre arasında kırmızı kart çıkarttıran 4.hakem Suat Arslanboğa çarpıcı açıklamalarda bulundu.."Evet, Lugano ile Sezer'in devre arasında tartışmasını ben gördüm. Orta hakemimize her şeyi ilettim. Tüm sorumluluk Bünyamin Gezerindir. Raporlar bugün (dün) saat 12.00'de Futbol Federasyonu'na fakslanacak"Haftanın gollü maçının ardından futboldan çok, Lugano ile Sezer ikilisinin devre arasında yaşanan şiddetli tartışması konuşuluyor. İkili ilk yarıda tartışmış, soyunma odası koridorlarında sürtüşme devam edince kırmızı kart görmüşlerdi.TANIK ARSLANBOĞA İlginç olan ise olayı birinci hakem Bünyamin Gezer'in değil, 4.hakem Suat Arslanboğa'nın görmesi ve onun beyanıyla cezalandırma yapılmasıydı. Arslanboğa olaya şahit oldu.BENİM GÖREVİM Arslanboğa, BUGÜN'e konuştu. Başarılı hakem, "Şu an havalimanındayım. Maraş'a gidiyorum. Olayı benim gördüğüm doğrudur. Üzerime düşeni yaptım ve yaşananları baş hakemimize ilettim. Kendisi bugün (dün) saat 12.00'ye kadar Futbol Federasyonu'na faks çekecek. Bu saatten sonra tüm sorumluk orta hakemimiz Bünyamin Gezer'in" dedi.Arslanboğa kavgayı Bünyamin Gezer'e anlattıktan sonra, "O zaman ben de ikisine birden kırmızı kart gösterdim" cevabını almıştı. Bunun üzerine ilk önce Fenerbahçe daha sonra Eskişehir'in soyunma odasına giden Arslanboğa, kırmızı kart kararını iletmişti. Kartlardan sonra iki takım da büyük şok yaşamıştı.SEZER: LUGANO'YU HERKES BİLİYOR Konuyla ilgili olarak Eskişehirsporlu Sezer Öztürk kendini savundu. Genç orta saha oyuncusu, "Lugano tüm maçlarda bunu hep yapıyor. Onun nasıl bir futbolcu olduğunu herkes iyi biliyor! 2 sene önce Arda Turan'a da aynı hareketi yaptı, ilk kez kırmızı kart gördüm. Koridorlarda bana yabancı lisan konuşarak bir şeyler söyledi. Ama anlamadım. Olay anında benim boynuma arkadan sarılıp duvara yasladı, ben de ona bir karşılık verdim. Olaylar kamera kayıtlarına bakılarak aydınlatılabilir" dedi.BOĞAZINI SIKMIŞ, YUMRUK ATMIŞ Olaylı maçın bitiminin ardından raporlar hazırlandı. Sızan haberlere göre hakem dörtlüsünün yazdığı raporda şu ifadeler yer alıyor: "Lugano, soyunma odası koridorunda Sezer'in boğazına sarıldı ve duvara yasladı. Sezer de buna karşılık bir yumruk attı. İki futbolcu arasında küfürleşme de oldu." Bu rapor dün öğlen saat 12.00 civarında Futbol Federasyonu'na fakslandı. İki oyuncuya da verilecek ceza bu hafta içerisinde yapılacak toplantı sonrasında belli olacak. Normalde direkt kırmızı kart görenlere 2 hafta ceza veriliyor. Olayın şiddetine göre ceza artabiliyor. Lugano ve Sezer'in 3'er maç ceza alması bekleniyor.</TEXT>
</DOC>
