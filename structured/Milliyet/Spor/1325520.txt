<DOC>
<DOCNO> 1325520 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f58950b/l/0l0smilliyet0n0btr0cgalatasaray0eve0eneftci0edevre0earasinda0eozel0emac0eyapacak0cspor0csondakika0c0a40b110b20a10a0c1310a2510cdefault0bhtm/story01.htm </URL>
<DATE> 2010/11/04 </DATE>
<TIME> 17:16:00.0 </TIME>
<AUTHOR>  </AUTHOR>
<HEADLINE>
galatasaray ve neft��i devre aras��nda ��zel ma�� yapacak
</HEADLINE>
<TEXT>Azerbaycan’ın başkenti Bakü’de bulunan Galatasaray Sportif A.Ş. Sportif Direktörü Adnan Sezgin, Neftçi Futbol Kulübü Başkanı Yardımcısı Tahir Süleymanov ile beraber ortak basın toplantısı düzenledi.Toplantıda Adnan Sezgin, aynı milletin iki güçlü takımının ilişkilerini sağlıklı bir platforma oturtulması ve işbirliğinin geliştirilmesi için burada bulunduğunu söyledi.Galatasaray ve Neftçi arasındaki işbirliğinin geliştirilmesi için görüşlerini de belirten Sezgin, iki kulübün, altyapı ve profesyonel takım düzeyinde birlikte bazı organizasyonlar düzenleyebileceklerini ifade etti.Neftçi Kulübü’nün kendilerine Azerbaycan’da özel bir maç yapma teklifi sunduğunu hatırlatan Sezgin, yapılan bu teklifi yoğun maç programları nedeniyle kabul etmediklerini söyledi.Sezgin, iki kulübün ilişkilerinin gelişmesi amacıyla devre arasında Antalya’da özel bir maç yapabileceğini, ayrıca Neftçi Kulübü’nün alt yapısında yetişen yetenekli sporcuların Galatasaray alt yapısında antrenman yapmasının da mümkün olacağını ifade etti.Basın mensuplarının "Neden Neftçi Kulübü ile işbirliği yapmak istiyorsunuz" sorusuna Sezgin, "Devre arasında özel bir maç talebinde bulundular biz de bunun üzerine görüşmelere başladık" diye konuştu.Neftçi Kulübü Başkan Yardımcısı ise yaptığı açıklamada, Galatasaray ve Neftçi spor kulüplerinin işbirliği yapacaklarını ve bu durumun iki takımın ortak yararı olacağını söyledi.</TEXT>
</DOC>
