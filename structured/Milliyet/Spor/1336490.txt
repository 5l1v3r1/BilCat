<DOC>
<DOCNO> 1336490 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3d66e/l/0l0smilliyet0n0btr0cflorya0eda0ekritik0egun0cspor0chaberdetay0c150b110b20a10a0c13145850cdefault0bhtm/story01.htm </URL>
<DATE> 2010/11/15 </DATE>
<TIME> 01:12:45.0 </TIME>
<AUTHOR>  </AUTHOR>
<HEADLINE>
florya���da kritik g��n
</HEADLINE>
<TEXT>Üst üste gelen şoklara sarsılan Galatasaray Yönetim Kurulu bugün yapacağı toplantıda dibe vuran sarı-kırmızılı takımın geleceğini masaya yatıracak. Taraftarların istifaya çağırdığı yönetim kurulunun, kulüp binasında yapılacak toplantıda görevi bırakmayı gündeme getirmeyeceği öğrenildi.Bangkok'a tatile giden Başkan Adnan Polat'la telefon bağlantısı yapacak olan sarı-kırmızılı yöneticilerin, alınacak önlemleri görüşecekleri bildirildi. Galatasaraylı yöneticiler Mehmet Helvacı, Taner Aşkın, Murat Yalçındağ, Hakan Üstünberk, Emir Sarıgül ve Vedat Eşkinat maçtan sonra statta olağanüstü toplanarak durum değerlendirmesi yaptı.İkinci Başkan Mehmet Helvacı yaklaşık 1 saat süren toplantının ardından yaptığı açıklamada, "Galatasaray sahipsiz değil. Yarınki (bugün) toplantıda gerekeni yapacağız" ifadelerini kullandı.‘Hepimiz aynı gemideyiz’Başkan Polat'la görüşeceklerini kaydeden Helvacı, "Radikal karar alıp, almayacağımızı birlikte anlayacağız. Biz de her şeyden evvel Galatasaray taraftarıyız. Bütün Galatasaray taraftarı gibi biz de üzgünüz. Ama elimizden ne geliyor, bakacağız" diye konuştu.Mehmet Helvacı, bir basın mensubunun, "İstifa etmeyi düşünüyor musunuz?" sorusuna ise "Bunları yönetim kurulu olarak konuşup, karar altına almak lazım. Şu anda herhangi bir şey söylemek doğru değil. Biz hepimiz aynı gemideyiz. Bireysel kararlar alacak durumda değiliz. Bir karar verirsek, hep beraber vereceğiz" yanıtını verdi.Bu arada toplantıda Sportif Direktör Adnan Sezgin'in durumunun da görüşüleceği ifade edildi.</TEXT>
</DOC>
