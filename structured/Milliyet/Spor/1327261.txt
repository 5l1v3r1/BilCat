<DOC>
<DOCNO> 1327261 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5f1b45/l/0l0smilliyet0n0btr0ctita0enin0eesi0eameliyat0eedildi0cspor0csondakika0c0a50b110b20a10a0c1310a60a40cdefault0bhtm/story01.htm </URL>
<DATE> 2010/11/05 </DATE>
<TIME> 13:14:20.0 </TIME>
<AUTHOR>  </AUTHOR>
<HEADLINE>
tita'n��n e��i ameliyat edildi
</HEADLINE>
<TEXT>Futbol camiasında Tita olarak tanınan, Medical Park Antalyaspor’un başarılı futbolcusu Sydney Cristiano Dos Santos’un eşi Marcele, safra kesesinden ameliyat edildi.Medical Park Antalyaspor’dan yapılan yazılı açıklamaya göre, safra kesesindeki rahatsızlığı ilerleyen Tita’nın eşi Marcele Cristina Camara Dos Santos’un, Medical Park Antalya Kompleksi’ndeki ameliyatı Dr. İhsan Yıldız başkanlığındaki ekip tarafından gerçekleştirildi.Yıldız, Marcele Dos Santos’un karın ağrısı, bulantı, iştahsızlık, kusma şikayeti ile başvurduğunu ve yapılan tahlillerde safra kesesinin taşla dolu olduğunun görüldüğunu bildirdi. Dr. Yıldız, 45 dakika süren kapalı safra kesesi ameliyatı gerçekleştirildiğini ve ameliyatın başarılı geçtiğini belirterek, Marcele Santos’un bundan sonraki yaşamında bu konuyla ilgili bir daha sıkıntısı olmayacağını kaydetti.Öte yandan sevilen futbolcu Tita da eşini hasta yatağında yalnız bırakmadı. İki gün boyunca sabah saatlerinde, Atatürk Stadyumu’nda yapılan antrenmanların ardından Medical Park Özel Antalya Hastane Kompleksi’ne gelen Tita, ameliyat öncesi ve sonrasında eşine moral verdi. Bayan Dos Santos nekahet dönemini evinde geçirmek üzere, iki gece kaldığı hastaneden taburcu edildi.</TEXT>
</DOC>
