<DOC>
<DOCNO> 1342602 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fceea4d/l/0l0smilliyet0n0btr0cefes0eguldu0efener0euzdu0cspor0chaberdetay0c20a0b110b20a10a0c13161570cdefault0bhtm/story01.htm </URL>
<DATE> 2010/11/20 </DATE>
<TIME> 01:13:09.0 </TIME>
<AUTHOR>  </AUTHOR>
<HEADLINE>
efes g��ld��, fener ��zd��
</HEADLINE>
<TEXT>THY Euroleague’deki temsilcilerimizden Fenerbahçe Ülker 5. hafta sonunda C Grubu’nda 2., D Grubu’ndaki Efes Pilsen ise 3. sırada yer aldı. İlk 4 maçta müthiş bir performans gösterip, Barcelona, Siena gibi devleri dize getiren Fenerbahçe Ülker, ilk yenilgisini Cholet deplasmanında tadarken, Erman Kunter’in düşük bütçeli ekibini taşıdığı nokta bir kez daha Avrupa’nın gündemine oturdu. Cholet de 5 maç sonunda 3. galibiyetini elde ederek, beklentilerin çok üzerine çıktı.Haftanın maçında sevinen biz oldukEfes Pilsen ise Euroleague yönetimi tarafından ‘haftanın maçı’ olarak belirlenen mücadelede CSKA Moskova’yı ağırladı ve büyük bölümünü önde götürdüğü mücadeleyi farklı kazanarak, 5. galibiyetini kazandı. Efes Pilsen’in Sırp oyuncusu Igor Rakocevic de 5 hafta sonunda 18.40 sayı ortalaması ile sayı krallığının zirvesinde yer aldı. Euroleague’de 5. haftanın en değerli oyuncusu (MVP) ise, Fenerbahçe Ülker’i deviren Cholet’nin 29 sayıyla oynayan ABD’lisi Sammy Mejia oldu.</TEXT>
</DOC>
