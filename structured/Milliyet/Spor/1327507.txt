<DOC>
<DOCNO> 1327507 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f604993/l/0l0smilliyet0n0btr0c210etane0ede0egol0eatilmaz0eki0e0cspor0csondakika0c0a50b110b20a10a0c1310a6670cdefault0bhtm/story01.htm </URL>
<DATE> 2010/11/05 </DATE>
<TIME> 15:22:33.0 </TIME>
<AUTHOR>  </AUTHOR>
<HEADLINE>
21 tane de gol at��lmaz ki!
</HEADLINE>
<TEXT>Hatay Süper Amatör Ligi'nde İskenderun Asaşspor, 5 Temmuz dış sahasında yapılan maçta Kuzuculu Belediyespor'u her iki yarıda atılan gollerle 21-1 mağlup etti. Bu karşılaşmada Asaşspor'u açık farkla galibiyete taşıyan futbolculardan Yasin 10, Fırat 6 gol attı.Hatay Bölgesi Hakemlerinden Bekir Özçelik, Murat Yüzgüleç ile Ali Yıldız'ın yönettiği karşılaşmada Asaşspor'u açık farklı galibiyete taşıyan golleri, 5, 18, 30, 34, 42, 62, 70, 78, 80, 82 dakikalarda Yasin, 7, 20, 50, 71, 73, 74. dakikalarda Fırat, 60 ve 79. dakikada Mustafa, 3. dakikada Rıfat, 28. dakikada Ali Özdemir, 55. dakikada da Beyhan atarken, Kuzuculu Belediyespor'un tek golünü 81. dakikada Fatih kaydetti.Alınan bu sonucun ardından İskenderun Asaşspor, sezon başından bu yana oynadığı 7 karşılaşmada 5 galibiyet alıp, 2 de yenilgi görürken puanını 15'e çıkarttı. Rakip fileleri 35 kez havalandıran İskenderun Asaşspor, kendi kalesinde ise toplam 8 gol gördü. Haftayı yenilgiyle kapatan Kuzuculu Belediyespor ise oynadığı 7 karşılaşmada 6 yenilgi ile sadece bir karşılaşmada berabere kaldı.</TEXT>
</DOC>
