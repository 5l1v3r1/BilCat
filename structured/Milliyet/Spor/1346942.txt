<DOC>
<DOCNO> 1346942 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fff9334/l/0l0smilliyet0n0btr0cguler0e10a0a0elu0eefes0epilsen0cspor0chaberdetay0c260b110b20a10a0c13186970cdefault0bhtm/story01.htm </URL>
<DATE> 2010/11/26 </DATE>
<TIME> 01:13:08.0 </TIME>
<AUTHOR>  </AUTHOR>
<HEADLINE>
g������ler 100���������l������ efes pilsen
</HEADLINE>
<TEXT>ÜMİT AVCIEfes Pilsen, THY Euroleague 6. maçında Slovenya’nın Union Olimpija takımını 84-78 yenmeyi başardı, ilk maçta 5 sayıyla boyun eğdiği rakibi karşısında ikili averajı da ele aldı. İki takımın da oyun disiplininden uzak başladığı maçın ilk 5 dakikası karşılıklı basketlerle geçildi. 5. dakikada 11-10 üstün olan Efes, savunmasını toparlayıp, hücumdaki ritmini devam ettirince farkı 6 sayıya kadar yükseltti ve ilk çeyreği de 22-16 üstün bitirdi. İkinci çeyreğin başında 27-18 ile 9 sayılık farkı yakalayan lacivert-beyazlılar, 13. dakikayı 29-20 üstün geçtikten sonra hücumda tıkandı. Slovenler, Markota ve Gregory ile skor üreterek farkı azaltmayı başardı, hücumda art arda yakın atışlardan sonuç alamayan temsilcimiz, ilk yarıyı sadece 1 sayıyla, 36-35 galip tamamladı. İkinci yarıya çok kötü hücum ederek başlayan ve 4 dakika skor bulamayan temsilcimiz, son çeyreğe  2 sayı farkla geride girdi: 52-54Son çeyrekte Wisnewski, Kerem Tunçeri, Sinan, Nachbar ve Roberts beşiyle müthiş bir pres yapan, özellikle Sinan’ın art arda çaldığı toplar ve attığı sayılarla skoru lehine çevirmeyi başaran temsilcimiz, 38. dakikada 78-68 ile 10 sayı öne geçti. Ancak Iliewski ile konuk takım 17 saniyeye girilirken farkı 4 sayıya indirdi. İlk maçı 5 sayıyla kaybeden ve ikili averajı ele geçirmek için mutlaka baskete ihtiyacı olan temsilcimizde Kerem Tunçeri, tek başına hücum edip, son saniye turnikesi ile maçın 84-78 bitmesini sağladı. Efes ’in genç yıldızı Sinan Güler, dünkü maçın da yıldızı oldu. Milli basketbolcu, Efes’in mağlup girdiği son çeyrekte 9 sayı, 4 ribaunt, 3 top çalma, 1 asist, 1 blok ile oynayarak galibiyetin mimarı oldu. Çifte sevinçEuroleague’in gediklisi olan ve tarihinde iki kez Final-Four gururu yaşayan Efes Pilsen, Union Olimpija galibiyetiyle büyük bir başarıya daha imza attı ve bu ligdeki 100. galibiyetini kazandı. Efes Pilsen’in yıldız oyuncularından Nikola Vujcic için de dünkü maçın özel bir anlamı vardı. Hırvat oyuncu, karşılaşmanın ilk çeyreğinde bulduğu serbest atış sayısıyla kariyerinin 500. faul sayısını atmış oldu. Sinan Erdem’de şölen sürüyorDünya Basketbol Şampiyonası’nda A Milli Takımımız’ın destanına ev sahipliği yapan Sinan Erdem Spor Salonu, Euroleague maçlarında da tarihi günler yaşıyor. Efes Pilsen’in Olimpija ile izlediği karşılaşmayı izlemek için tribüne gelen 9 bini aşkın basketbolsever kıran kırana bir mücadeleye tanık oldu. Özellikle son çeyrekte lacivert-beyazlılar’a inanılmaz bir destek veren taraftarlar, karşılaşma sonunda da büyük bir sevinç yaşadı. Öte yandan Efes’in hem lig hem de kupa maçlarında takımı hiç yalnız bırakmayan ‘Efesliler’ taraftar grubu dünkü karşılaşma için de bench arkasındaki yerini aldı.</TEXT>
</DOC>
