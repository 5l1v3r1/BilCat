<DOC>
<DOCNO> 1346950 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fff90ef/l/0l0smilliyet0n0btr0cguti0enin0ebasi0edertte0cspor0chaberdetay0c260b110b20a10a0c13186790cdefault0bhtm/story01.htm </URL>
<DATE> 2010/11/26 </DATE>
<TIME> 01:13:19.0 </TIME>
<AUTHOR>  </AUTHOR>
<HEADLINE>
guti���������nin ba������������ dertte
</HEADLINE>
<TEXT>İspanya'da yayınlanan El Periodico gazetesi, Beşiktaş'ın yıldızı Guti'nin, 1995-2006 yılları arasında, tatil beldesi İbiza'da 18 yaşından küçük kızlarla ilişkiye girdiğinin iddia edildiğini yazdı.El Periodico, İbiza adasında bir cimnastik salonu işleten Tomas Arroyo Rodriguez'in, yaşları 10 ile 17 arasında değişen 13 kızı, aralarında Guti ile Valencia'nin eski kalecisi Canizares'in de bulunduğu birçok kişiye pazarladığının ortaya çıktığını yazdı. Rodriguez hakkında savcının 138 yıl hapis cezası talep ettiğini belirten gazete, bu kişinin yaşı küçük kızlarla tehdit yoluyla ilişkiye girdiğinin ve yaz tatillerinde bazı futbolcularla birlikte olmaları için de zorladığının tespit edildiğini ifade etti. Tomas Arroyo Rodriguez'in mahkemede verdiği savunmasında tüm iddiaları reddettiği, Guti ve Canizares ile arkadaş olduğunu, ancak bu futbolcuların kızlarla cinsel birliktelik kurmadığını söylediği bildirildi.Söz konusu haberde, 13 kızdan 5'inin mahkemeye verdikleri ifadede Canizares ve Guti ile de ilişkiye girdiklerini iddia ettikleri vurgulandı. 5 kızın avukatının isteği üzerine İbiza Mahkemesi'nin, Canizares ile Guti'nin de ifadelerine başvurduğu belirtildi. Canizares'in, video konferans yöntemi ile mahkemeye verdiği ifadede, suçlanan kişileri tanıdığını, ancak samimi olmadıklarını, Tom·s Arroyo Rodriguez'in ise neşelenmeleri için bazı eğlenceler düzenlediğini söylediği gazete haberinde yer aldı.Suçlamaları reddettiGuti'nin ise Madrid'deki evine yollanan yazıya henüz cevap vermemesi yüzünden ifade vermediği öğrenildi. Bunun üzerine İspanyol futbolcunun mahkeme çağrısının Beşiktaş kulübüne yollandığı bildirildi. Guti'nin mahkemeye ifade vermek zorunda olduğu, dava nedeniyle 5 kızın avukatının başvurusu sonucunda tecavüz suçlamasıyla karşı karşıya kalabileceği de ileri sürüldü.Bu arada Guti'nin, İspanyol gazetecilere konuyla ilgili, söz konusu cimnastik salonunun sürekli müşterisi olduğunu kabul ettiği, ancak küçük yaştaki kızlarla birlikte olmadığını belirttiği ifade edildi.</TEXT>
</DOC>
