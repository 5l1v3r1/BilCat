<DOC>
<DOCNO> 1323491 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5061ce/l/0l0smilliyet0n0btr0cersun0eyanal0edan0ebuca0eya0eziyaret0cspor0csondakika0c0a30b110b20a10a0c130a97850cdefault0bhtm/story01.htm </URL>
<DATE> 2010/11/03 </DATE>
<TIME> 19:16:13.0 </TIME>
<AUTHOR>  </AUTHOR>
<HEADLINE>
ersun yanal'dan buca'ya ziyaret
</HEADLINE>
<TEXT>Türkiye Futbol Federasyonu Futbol Genel Direktörü Ersun Yanal, Spor Toto Süper Lig sekiplerinden Bucaspor'un altyapısı olan Buca Genç Futbol Akademisi'ni ziyaret etti.Yanal, Bucaspor Asbaşkanı Seyit Mehmet Özkan'ın kurduğu Buca Genç organizasyonu hakkında bilgi aldı, tesisleri gezdi. Bu ziyaretleri Türkiye'nin her yerine yapacaklarını belirten Ersun Yanal, "İl il mevcut durumu görmek, kapasiteyi ölçmek istiyoruz. Altay'ı da ziyaret ettim. Futbol altyapısı ciddi mesai gerektiren bir olay. Bu nedenle, altyapının en üretken olduğu illerden biri olan İzmir'den bu işe başladık. Buca'nın altyapıya yaptığı yatırım gerçekten takdir edilecek düzeyde. Bu yatırımın hem üst yapıya yansıması hem sporu benimseyen vatandaşların yetişmesine katkıda bulunmasını sağlamalıyız" dedi. Yanal, Buca Genç altyapı antrenörleriyle özel bir toplantı yaptı.</TEXT>
</DOC>
