<DOC>
<DOCNO> 1334059 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f8794c1/l/0l0smilliyet0n0btr0cgunaydin0ebeyler0cspor0chaberdetay0c110b110b20a10a0c13129470cdefault0bhtm/story01.htm </URL>
<DATE> 2010/11/11 </DATE>
<TIME> 01:27:26.0 </TIME>
<AUTHOR>  </AUTHOR>
<HEADLINE>
g������������������������������������������������������������������������������������������������������������������������������������������������������������������nayd������������������������������������������������������������������������������������������������������������������������������������������������������������������n beyler
</HEADLINE>
<TEXT>CEMAL ERSENSüper Lig'de sezon başından bu yana akreditasyon kartı takmayan Beşiktaş Teknik Direktörü Bernd Schuster, aynı eylemi 11. kez tekrarlayınca, Profesyonel Futbol Disiplin Kurulu'na sevk edildi.MİLLİYET'in gündeme getirdiği, ancak ligin ilk maçından beri talimatlara aykırı söz konusu davranışı dikkate alınıp, hakkında işlem yapılmayan Alman teknik adamın, pazartesi günü oynanan Kasımpaşaspor maçında temsilciler tarafından rapor edildiği ve salı günü PFDK'ya gönderildiği öğrenildi.Schuster'in, Disiplin Talimatı'nın "Talimatlara aykırı hareket" başlıklı 45. maddesine göre işlem göreceği ve ilk kez sevkedildiği için ihtar cezasına çarptırılacağı, aynı eylemini sürdürmesi durumunda ise öngörülen diğer yaptırımların (para cezası, müsabakadan men ve yedek kulübesine girme yasağı v.s.) yürürlüğe gireceği bildirildi.Hangisi doğru?Schuster'in akreditasyon kartı takmadığının MİLLİYET'te yer almasından sonra Beşiktaş İdari Menajeri Tuncay Yanık, geçen sezon sonunda Temsilciler Kurulu Başkanı Kemal Dinçer'in kendilerini telefonla arayıp şunları söylediğini ileri sürmüştü:"Kulüp başkanlarının ve teknik sorumluların herkes tarafından tanındığını kaydetti. Üstelik bu kartların, rüzgârda kötü bir görüntü ortaya koyduğunu ifade etti. Bundan dolayı temsilcilere esnek davranmaları konusunda görüş belirttiğini vurguladı. Bize de takıp takmama konusunda serbestlik tanıdı".Olayın ortaya çıkmasının ardından Kemal Dinçer'in konu hakkında bilgi isteyen federasyon üst düzey yöneticilerine böyle sözlü bir talimatları olmadığını ifade ettiği kaydedildi.‘Ben takıyorsam’Futbol Federasyonu Başkanı Mahmut Özgener talimatların kişilere özel olarak farklı uygulanmasının mümkün olmadığını belirtti. Özgener, "Federasyon Başkanı olarak ben kartımı takıp maça giriyorsam, ilgili kişiler kim olursa olsun talimata uyacak. Beşiktaş Teknik Direktörü hakkında on haftadır niçin işlem yapılmadığını soruşturuyorum. Dünyanın her yerinde bu talimat aynıdır. Bir UEFA veya FIFA maçında görevli olduğu halde akreditasyon kartı olmayan tek bir kişi gösterebilir misiniz?" diye konuştu. Başkan, akreditasyon kartı konusunun bundan böyle çok daha titizlikle takip edilmesi için gerekli kurullara talimat verdiğini de kaydetti.SCHUSTER’İN KARNESİKATEGORİ O G B M LİG 11 5 2 4KUPA 1 1 - -AVRUPA 10 7 2 1</TEXT>
</DOC>
