<DOC>
<DOCNO> 1322980 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4ccfb4/l/0l0smilliyet0n0btr0cbesiktas0eavrupa0ekupalarinda0e1460emacina0ecikacak0cspor0csondakika0c0a30b110b20a10a0c130a95960cdefault0bhtm/story01.htm </URL>
<DATE> 2010/11/03 </DATE>
<TIME> 15:15:49.0 </TIME>
<AUTHOR>  </AUTHOR>
<HEADLINE>
be��ikta�� avrupa kupalar��nda 146. ma����na ����kacak
</HEADLINE>
<TEXT>Beşiktaş, Portekiz'in Porto takımıyla yarın deplasmanda yapacağı UEFA Avrupa Ligi (L) Grubu dördüncü maçıyla birlikte Avrupa kupalarında 146. karşılaşmasına çıkacak. Siyah-beyazlılar, bugüne dek Avrupa kupalarında yaptığı toplam 145 maçtan 51'ini kazanıp, 29'unda berabere kalırken, 65 müsabakada ise rakiplerine yenildi. Avrupa arenasında bugüne dek rakip fileleri toplam 177 kez havalandıran "Kara Kartallar", kalesinde ise 212 gol gördü. Beşiktaş, 1959 yılında başlayan Avrupa kupaları serüveninde Türkiye'yi 15 kez Avrupa Şampiyon Kulüpler Kupası ve UEFA Şampiyonlar Ligi, 7 kez Avrupa Kupa Galipleri Kupası, 10 kez de UEFA Kupası'nda temsil etti.BU SEZON UEFA AVRUPA LİGİ'NDE SADECE 1 KEZ YENİLDİBeşiktaş, bu sezon Avrupa kupalarında başarılı bir grafik çizdi. Siyah-beyazlılar, bu sezon UEFA Avrupa Ligi'nde oynadığı ön eleme ve grupmaçlarında sadece 1 kez yenildi. 6'sı ön eleme, 3'ü de grup maçı olmak üzeretoplam 9 karşılaşmaya çıkan "Kara Kartallar", sahadan 7 kez galip ayrılırken, 1 kez berabere kaldı, 1 kez de mağlup oldu. Faroe Adaları'ndan Vikingur, Finlandiya'dan HJK Helsinki takımlarını hemİstanbul'da hem de deplasmanda yenmeyi başaran Beşiktaş, Çek Cumhuriyeti'nden Viktoria Plezen ile deplasmanda 1-1 berabere kalıp evinde 3-0 galip geldi. Siyah-beyazlılar, grup maçlarında da Bulgaristan'ın CSKA Sofya takımını 1-0, Avusturya'nın Rapid Wien ekibini ise 2-1 yenmeyi başardı. Beşiktaş, bu sezon tek yenilgisini ise yarınki rakibi Porto karşısında 3-1'lik skorla aldı.Beşiktaş Avrupa kupalarında oynadığı 9 maçta toplam 21 gol atarken kalesinde sadece 5 gol gördü. Viktoria Plezen ve Rapid Wien maçlarında birer, Porto karşılaşmasında ise 3 gol yiyen siyah-beyazlılar, diğer 6 karşılaşmada ise rakip forvetlere geçit vermedi.Bu sezon Vikingur ve HJK Helsinki'yi 4-0'lık skorlarla geçen Beşiktaş, farklı galibiyetlere de imza attı.EN GOLCÜ BOBOBeşiktaş'ın bu sezon Avrupa kupalarındaki en golcü ismi Bobo oldu. Brezilyalı futbolcu, Avrupa kupalarında takımına 4 gol kazandırırken,Ricardo Quaresma, Filip Holosko ve Nihat Kahveci ise UEFA Avrupa Ligi'nde rakip fileleri 3'er kez havalandırdı. Takımdan ayrılan Matias Delgado 2, Nobre, Ekrem, Hilbert, Guti, Necip ve Ernst ise 1'er gol attı.Beşiktaş'ın bu sezon UEFA Avrupa Ligi ön elemeleri ve grupta oynadığı maçlar ve sonuçları şöyle:Beşiktaş-Vikingur..............: 3-0Vikingur-Beşiktaş..............: 0-4Viktoria Plezen-Beşiktaş..: 1-1Beşiktaş-Viktoria Plezen..: 3-0Beşiktaş-HJK Helsinki......: 2-0HJK Helsinki_Beşiktaş.....: 0-4Beşiktaş-CSKA Sofya.....: 1-0Rapid Wien-Beşiktaş.......: 1-2Beşiktaş-Porto..................: 1-3</TEXT>
</DOC>
