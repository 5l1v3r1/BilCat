<DOC>
<DOCNO> 1345781 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510893/s/ff7f3a1/l/0L0Smilliyet0N0Btr0Cbaskanin0Eodasinda0E10Esaat0Cspor0Csondakika0C250B110B20A10A0C13182620Cdefault0Bhtm/story01.htm </URL>
<DATE> 2010/11/25 </DATE>
<TIME> 15:08:33.0 </TIME>
<AUTHOR>  </AUTHOR>
<HEADLINE>
Başkanın odasında 1 saat
</HEADLINE>
<TEXT>’de  coşkusu yaşanıyor. Sarı lacivertli formayı giymiş, gelmiş geçmiş en başarılı oyuncularından biri olarak kabul edilen Brezilyalı yıldız pazartesi günü ’a karşı oynamış ve 3 bininci golün altına imza atmıştı. Dün bu özel golün sahibi Alex için sarı lacivertli kulüpte bir tören düzenlendi. Alex bu özel golü attığı forması ve kramponlarını Fenerbahçe Müzesi’ne armağan etti. Bu törenin ilginç bir özelliği daha vardı. Lig tarihinde sarı lacivertli takımın ilk golünü atan “Puşkaş Ergun” lakabıyla tanınan Ergun Öztuna da hazır bulundu. Bu görüntüler dün tüm televizyonlarda ve bugün de gazetelerde yer aldı.

Sezon sonu ne olacak? Ama ekranlara ve gazete sütunlarına yansımayan gelişmeler de yaşandı dün. Müzedeki törenin hemen ardından, Fenerbahçe yöneticileri , Vedat Olcay ve Murat Özaydınlı, Başkan ’ın odasında biraraya geldi. Aziz Yıldırım konuklarını karşıladı. Az sonra 3 bininci golün sahibi Alex de odaya girdi. Yöneticilerle Brezilyalı oyuncu arasında koyu bir sohbet başladı. Daha sonra konu, “Sezon sonu ne olacak?” sorusuna geldi. Çünkü Alex’in sözleşmesi bu sezonun sonunda bitiyordu.

Bu toplantıda bir takım görüş alışverişinde bulunuldu. Net olmamakla birlikte en önemli konu, Alex’in gelecek sezon da sarı lacivertli forma ile futbol oynayıp oynamamasıydı. Sambacı Fenerbahçe’de çok mutlu olduğunu, kariyerinin en güzel günlerini Fenerbahçe forması ile yaşadığını dile getirdi. Kalmak istiyordu. Sarı lacivertli yöneticiler de onun devam etmesini arzu ediyorlardı. Hatta gelecek sezondan itibaren hem , hem de sportif direktör olarak görev yapabileceği bile konuşuldu. Bakalım bu görüşmenin sonunda neler yaşanacak. Alex ve Fenerbahçe ne karar alacak, bekleyip görelim</TEXT>
</DOC>
