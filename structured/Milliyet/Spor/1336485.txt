<DOC>
<DOCNO> 1336485 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3d671/l/0l0smilliyet0n0btr0c0eson0esansimiz0e0cspor0chaberdetay0c150b110b20a10a0c13145820cdefault0bhtm/story01.htm </URL>
<DATE> 2010/11/15 </DATE>
<TIME> 01:12:39.0 </TIME>
<AUTHOR>  </AUTHOR>
<HEADLINE>
���son ��ans��m��z���
</HEADLINE>
<TEXT>Beşiktaş’ta Teknik Direktör Schuster ilk kez bir maç öncesinde toplantı yaptı, soyunma odasında sadece 11 futbolcuyu bırakıp, diğerlerini dışarı çıkardı. Daha sonra takımı odadan alan Alman teknik adam, bu kez yedekleri içeriye sokup, onlarla bir görüşme yaptı.Siyah-beyazlıların teknik patronunun, “Bu bizim için ligdeki son şans. Sahaya çıkıp özveriyle oynamalısınız. Varınızı, yoğunuzu ortaya koymalısınız” diye konuştu. Yedeklerle de buna dönük bir konuşma yapan Bernd Schuster, “Kendinizi bir nevi kurtarıcı gibi görün. Çok daha iyi olmak zorundasınız. Diğer arkadaşlarınızın yorgun olduğu sırada devreye girecek ve onların yükünü alacaksınız” dediği öğrenildi. Schuster’in bu motivasyonu meyvesini verdi ve Beşiktaş sahadan zaferle ayrıldı.Kontratak taktiğiZor bir sahada, zor bir takıma karşı galibiyet almalarının kendilerini sevindirdiğini söyleyen Alman teknik adam, “İhtiyacımız olan bir galibiyet aldık” diye konuştu. Henüz tam olarak eski günlere dönülmediğine vurgu yapan Schuster, rakibin ikinci yarıda daha atak bir görüntü ortaya koymasını da şöyle yorumladı:“İkinci yarıda biraz geriye çekilerek oynamayı planladık. Kontratakla çıkmak istedik. Son dakikada da amacımıza ulaştık.”Guti cezalıMaçın 19. dakikasında sarı kart gören Guti cezalı duruma düştü. Haftaya oynanacak olan Konyaspor maçında forma giyemeyecek olan İspanyol oyuncu, Galatasaray derbisinde oynamayı garantiledi.Saha kavgasıSahaya Gençlerbirliği’den daha önce çıkan Beşiktaş’ta, kondisyoner Carlos Cascallanas, sahaya girerek siyah-beyazlı oyuncuları istedi. İspanyol kondisyoner, futbolcuları ısındırmak için tercüman Tuğkan Keçeci’den iki tane  top istedi. Keçeci’nin kenardaki toplardan iki tanesini sahaya atması üzerine bir stat görevlisi bunu engellemek istedi. Bunun üzerine tercüman ile stat görevlisi birbirlerini iterek tartıştı.Gençler oynadı Kartal kazandı!Gençlerbirliği, Beşiktaş karşısında 2-0 mağlup olmasına rağmen rakibine oranla topa daha fazla sahip olan ve rakibinden daha çok şut atan taraf oldu. Topla oynama yüzdesinde rakibine yüzde 52’ye yüzde 48’lik üstünlük sağlayan başkent ekibi, toplam 14 şut denemesinde bulunup 5 kez kaleye ulaştı, ancak gol atamadı. Beşiktaş ise 90 dakika boyunca 11 şut atıp, 4 kez isabet sağladı ve attığı 2 golle maçı kazandı. Tribüne çıkarsın!Teknik Direktör Schuster ile birlikte yedek kulübesinde oturan kondisyoner Carlos Cascallana, az daha tribüne çıkıyordu. Quaresma’ya yapılan bir faul sonrasında yerinden fırlayan Cascallana bu sırada hakemle göz göze geldi. Dördüncü hakem, İspanyol teknik adama, “Otur yerine... Yoksa tribüne gönderirim” dercesine uyarıda bulundu.</TEXT>
</DOC>
