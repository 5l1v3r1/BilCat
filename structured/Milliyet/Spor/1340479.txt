<DOC>
<DOCNO> 1340479 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc1d8f8/l/0l0smilliyet0n0btr0cemenike0ebesiktas0ea0edogru0cspor0csondakika0c180b110b20a10a0c13156330cdefault0bhtm/story01.htm </URL>
<DATE> 2010/11/18 </DATE>
<TIME> 13:13:07.0 </TIME>
<AUTHOR>  </AUTHOR>
<HEADLINE>
emenike be��ikta��'a do��ru
</HEADLINE>
<TEXT>Beşiktaş'ın Emenike transferine, Karabük Başkanı Feridun Tankut açıklık getirdi: Bu işin ocak ayında olması imkansız. Ancak sezon sonunda anlaşırsak, kendi ellerimle onu Siyah-Beyazlılar'a gönderirim.Emenike transferi için düğmeye basan Beşiktaş'a, Karabükspor Başkanı Feridun Tankut'tan uyarı geldi. Durum değerlendirmesinde bulunan Tankut, birbirinden ilginç açıklamalarda bulundu."Ligde en az 30 puanın üzerine çıkmamız gerekiyor. Şu an tehlikeli bölgede değiliz, ama yarın ne olacağı belli olmaz" diyen Tankut, "Emenike iyi bir oyuncu. Bence Beşiktaş'ın sisteminde kendisine rahatlıkla yer bulur. Siyah-Beyazlılar'a uygun bir futbolcu olduğunu düşünüyorum. Türkiye'deki her takımda oynar" diye konuştu.'Forvette alternatif az' Ancak öncelikle Karabükspor'un menfaatlerini düşünmek zorunda olduğunu belirten Tankut, "Ara transferde kesinlikle onu bırakmayı düşünmüyorum. Çünkü forvette alternatifimiz yok. Ancak sezon sonunda oturur, konuşuruz. Eğer anlaşırsak, Emenike'yi kendi ellerimle Beşiktaş'a gönderirim. Biz öncelikle ligde kalıp, bir sonraki sezonun planlamasını yapmak istiyoruz. İlk düşüncemiz bu" dedi. Bilindiği gibi Beşiktaş'ın planlarında, Holosko ve bir miktar para karşılığında Emenike'yi almak var.Türkiye canlı maç skorlarını artık buradan takip ediyor.</TEXT>
</DOC>
