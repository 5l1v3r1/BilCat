<DOC>
<DOCNO> 1336278 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3247b/l/0l0smilliyet0n0btr0cbesiktas0ecola0eturka0e50a0egalatasaray0emedical0epark0e630cspor0csondakika0c140b110b20a10a0c13144130cdefault0bhtm/story01.htm </URL>
<DATE> 2010/11/14 </DATE>
<TIME> 21:12:26.0 </TIME>
<AUTHOR>  </AUTHOR>
<HEADLINE>
be��ikta�� cola turka: 50 - galatasaray medical park: 63
</HEADLINE>
<TEXT>Türkiye Kadınlar Basketbol Ligi’nde yapılan derbi maçta Galatasaray Medical Park, Beşiktaş Cola Turka’yı 63-50 yendi.         Karşılıklı basketlerle geçilen maçın ilk periyodu Galatasaray Medical Park’ın 13-12 üstünlüğüyle tamamlandı. İkinci periyotta oyuna ağırlığını koyan sarı-kırmızılılar pota altından Fowles ve Currie ile etkili olup farkı açmaya başladı ve devreyi 34-21 önde kapadı.         Oyundaki üstünlüğünü 3. periyotta da sürdüren Galatasaray Medical Park, 3. çeyreği 49-35 önde tamamladı.         Beşiktaş Cola Turka, son periyotta Marques ve Santos’un sayılarıyla rakibini yakalamaya çalıştı. Siyah-beyazlılar, bitime 3 dakika kala farkı 8 sayıya (56-48) kadar indirse de Galatasaray Medical Park toparlanıp yeniden farkı açtı ve sahadan 63-50 galip ayrılıp ligdeki 4. maçını da kazandı.IVERSON DA İZLEDİ         BJK Cola Turka Arena’da antrenmana çıkacak olan Beşiktaş Cola Turka Erkek Basketbol Takımı oyuncuları da maçın ikinci yarısını izledi.         Salona gelen az sayıdaki siyah-beyazlı taraftarlar, yeni transfer Allen Iverson’a sevgi gösterilerinde bulundu. Iverson, maçı bir süre protokol tribününden takip etti.         Salon: BJK Cola Turka         Hakemler: Aytuğ Ekti xx, Semih Vural xx, Murat Ciner xx         Beşiktaş Cola Turka: Nilay xx 4, Marques xx 18, Melike x 2, Santos xx 14, Salkauske x 2, Esra Şencebe x, Tuğba xx 9, Esra Atacan xx 1, Melek x, Ayşe x         Galatasaray Medical Park: Tuğba xx 5, Işıl xx 3, Augustus xxx 13, Bahar xx 2, Fowles xxx 11, Currie xxx 19, Melisa x 4, Petronyte xx 4, Nihan xx 2, Ceyda x         1. Periyot: 12-13         Devre: 21-34         3. Periyot: 35-49</TEXT>
</DOC>
