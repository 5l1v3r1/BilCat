<DOC>
<DOCNO> 1346451 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/ffbb9cd/l/0l0smilliyet0n0btr0cg0esaray0eda0ecana0emucizesi0cspor0csondakika0c250b110b20a10a0c13184310cdefault0bhtm/story01.htm </URL>
<DATE> 2010/11/25 </DATE>
<TIME> 17:16:43.0 </TIME>
<AUTHOR>  </AUTHOR>
<HEADLINE>
g.saray'da cana mucizesi
</HEADLINE>
<TEXT>Sakatlıklar nedeniyle sıkıntı yaşayana Galatasaray'a Lorik Cana'dan müjdeli haber geldi. Manisaspor maçında ayak bileğindeki bağları kopan ve en az 3 hafta sahalardan uzak kalacağı açıklanan Arnavut futbolcunun tamamen iyileştiği ve teknik direktör Hagi'nin görev vermesi halinde Beşiktaş maçında forma giyebileceği belirtildi. 1 hafta içinde mucizevi bir şekilde iyileşen Cana'nın durumu doktorları bile şaşırtırken, salı gününden beri takımla çalışan ve çift kale maçta da görev alan Arnavut futbolcunun teknik direktör Hagi'yle yaptığı görüşmede tam olarak hazır olduğunu söylediği ve derbide görev almaktan gurur duyacağını ilettiği öğrenildi. Teknik direktör Hagi, Cana'nın düzelmesiyle orta sahada rahat bir nefes alırken, yine de Kayserispor maçının 11'ini bozmayı düşünmediği Cana'ya ikinci yarıda şans vermeyi düşündüğü ifade edildi. Forvette Pino'yu , kanatlarda da yine Kewell ve Elano'yu görevlendirecek olan Hagi'nin takımla çalışmalara başlayan Baros'u da oyunun gidişatına oyunun sonlarına doğru kullanmayı planladığı ileri sürüldü. Milan Baros'un yanı sıra Arda Turan'ın da zaman zaman antrenmanlarda denendiği ancak, teknik direktör Hagi'nin, yıldız futbolcuyu riske etmek istemediği belirtiliyor.</TEXT>
</DOC>
