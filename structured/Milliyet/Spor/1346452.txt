<DOC>
<DOCNO> 1346452 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/ffb70f7/l/0l0smilliyet0n0btr0caykut0ekocaman0enoktayi0ekoydu0cspor0csondakika0c250b110b20a10a0c1318420a0cdefault0bhtm/story01.htm </URL>
<DATE> 2010/11/25 </DATE>
<TIME> 17:16:45.0 </TIME>
<AUTHOR>  </AUTHOR>
<HEADLINE>
aykut kocaman noktay�� koydu
</HEADLINE>
<TEXT>Fenerbahçe teknik sorumlusu Aykut Kocaman, Basın mensuplarıyla gerçekleştirdiği sohbet toplantısında gündemdeki konular hakkında önemli açıklamalar yaptı.  Sezon sonunda sözleşmesi bitecek kaptan Alex'in performansını her geçen gün arttırdığına değinen Kocaman "Alex, takımdaki herkesin örnek alacağı ve hergün birşeyler öğrenebileceği bir futbolcu. Geleceği için konusmak erken ama, ben bu takımda olduğum sürdece her zaman Alex'i kadromda görmek isterim" diyerek devre arasında veya sezon sonunda yıldız futbolcuyla sözleşme yenilenebileceğinin sinyallerini verdi.  Sakat oyuncuların takıma dönmesiyle birlikte çok iyi bir kadroya ulaşacaklarının altını çizen Aykut Kocaman, "Ancak bir takım eksiklerimiz olduğu da gerçek. Henuz devre arası transferi için bir girişim yapmadık. İstanbul Belediye maçının ardından yönetim ile bir araya gelerek bu konuyu masaya yatıracağız. Ancak tüm sakatlarımız iyileşince gerçekten iyi bir kadroya sahip olacağız. Maalesef,, geçen yıl transfer istemedi, bu yıl transfer için çaba gösteriyor şeklindeki yorumları görünce çok üzülüyorum" seklinde konuştu. Başarılı teknik adam, göreve geldiğinden bu yana ilk kez keskin bir ifade kullanarak "Bu sezon şampiyonluğun en büyük favorisi Fenerbahçedir" dedi.  Aykut Kocaman, Bucaspor maçında Cristian'ın protesto edilmesi nedeniyle taraftara olan sitemini yinelerken, Brezilyalı oyuncunun çok önemli özellikleri bulunduğunu ancak psikolojik olarak yapılan protestoları kaldıramadığını belirtti. Kocaman, protesto nedeniyle sıkıntılı günler geçiren Cristian'ın o karşılaşmada 50-55 dakika çok etkili bir oyun sergilediğini de özellikle vurguladı.  Türkiye'de 1960 model futbol oynandığı fikrine katılmadığını söyleyen Kocaman, özellikle son iki yılda ileriye dönük, fazla mesafe kaydederek ve pas futboluyla oynamaya çalışan takımların sayısının arttığını vurguladı. Kocaman konu ile iglili olarak "1, 1.5 yıl öncesine kadar oynatmamaya yönelik strateji belirleyen takım daha fazlaydı. Şimdi olumlu anlamda bir geçiş süreci yaşanıyor. Türk futbolu da doğal olarak bu geçiş sürecinin sıkıntılarını çekiyor" ifadelerini kullandı.</TEXT>
</DOC>
