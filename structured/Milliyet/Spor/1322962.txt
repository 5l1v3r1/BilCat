<DOC>
<DOCNO> 1322962 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4eae99/l/0l0smilliyet0n0btr0cbulent0euygun0eun0ebesiktas0esirri0e0cspor0csondakika0c0a30b110b20a10a0c130a970a0a0cdefault0bhtm/story01.htm </URL>
<DATE> 2010/11/03 </DATE>
<TIME> 15:15:26.0 </TIME>
<AUTHOR>  </AUTHOR>
<HEADLINE>
b��lent uygun'un be��ikta�� s��rr��!
</HEADLINE>
<TEXT>Bülent Uygun’un 2002’den beri Olgun Peker ve Özcan Üstüntaş’la Refleks menajerlik şirketinin ortağı olduğu, hisselerini ağustosta devrettiği belirlendi.Habertürk Gazetesi'nin haberine göre; Türkiye Futbol Federasyonu’nun önceki gün sürpriz şekilde menajerlik yaptığı iddiasıyla Profesyonel Futbol Disiplin Kurulu’na sevk ettiği Eskişehirspor Teknik Direktörü Bülent Uygun konusunda ortaya çıkan belgeler, genç teknik adamı zor durumda bıraktı.Uygun’un 28 Mart 2002’de Olgun Peker ve Özcan Üstüntaş ile 250 bin TL sermayeyle Refleks Menajerlik Şirketi’ni kurduğu ortaya çıktı. Uygun’un “Teknik direktör olduktan sonra 2004’te şirketten ayrıldım” demesine karşın, TFF olayın resmi kayıtları için İstanbul Ticaret Odası’na başvurdu. İTO’dan gelen şirket kayıtlarını inceleyen TFF, Uygun’un 2004’te değil, bu yılın ağustos ayında şirket hisselerini devrettiği bilgisine ulaştı. Bunun üzerine TFF Hukuk Müşavirliği Uygun’un 8 yıl aralıksız olarak menajerlik şirketinin resmi ortağı olduğu bilgisiyle genç hocayı tedbirli olarak PFDK’ya sevk etti.LİSANSI TEHLİKEDERefleks menajerlik şirketinin 28 Mart 2002’den 19 Ağustos 2010 tarihine kadar resmi ortağı olduğu ortaya çıkan Bülent Uygun’un bu ortaklığı, genç hocanın teknik direktörlük lisansını da tehlikeye soktu. TFF’nin Uygun’u Disiplin Kurulu’na teknik direktör talimatının 13. maddesinin F bendinde yer alan “Futbolcu transferinde menfaat karşılığı aracılık etmek” maddesinden sevk ettiği ortaya çıktı. Bu maddeye aykırılığın faturasının teknik direktör lisansının iptaline kadar gittiği öğrenildi. Vergi dairesi ve İTO’dan aldığı ilk kayıtları alan TFF, Bülent Uygun, Koray Avcı ve Murat Şahin’den yazılı savunma istedi.ORTAKLAR 'YETKİSİZ' ÇIKTI!2002 yılından bu yana faaliyet gösteren ve bir çok yıldız futbolcunun transferinde adı gündeme gelen Refleks Menajerlik şirketinin üç menajer ortağı da “yetkisiz” çıktı. Futbol Federasyonu yetkilileri, şirketin Bülent Uygun’un dışındaki iki ortağı Olgun Peker ve Özcan Üstüntaş’ın FIFA menajeri olmadığını belirtti. Şirketin transferleri FIFA menajeri Ömer Cincil üzerinden yaptığı öğrenildi. Cincil de menajerlik talimatına aykırılıktan PFDK’ya sevk edilecek. Refleks Menajerlik şirketinin en büyük hissedarı olan Olgun Peker bir süre önce Giresunspor Kulübü Başkanlığı yapmıştı.ŞİRKETİN YAPTIĞI BAZI TRANSFERLERTomas ZapotocnyRodrigo TelloTomas SivokAnthony SeriçAli TuranHakan ArıkanFatih TekkeMehmet YıldızMustafa SarpUYGUN: BİZ ÇİĞ SÜT EMMEDİK Kİ MİDEMİZ AĞRISINEskişehirspor Teknik Direktörü Bülent Uygun, Futbol Federasyonunca talimatlara aykırı biçimde menajerlik faaliyetlerinde bulunduğu gerekçesiyle tedbirli olarak Profesyonel Futbol Disiplin Kurulu’na sevk edilmesine ilişkin, "Biz çiğ süt emmedik ki midemiz  ağrısın. Yaptıklarımız, söylediklerimiz her zaman ortada" dedi.         Uygun, Eskişehirspor Tesisleri’nde Fenerbahçe maçı hazırlıkları kapsamındaki antrenman öncesi gazetecilere yaptığı açıklamada, antrenörlüğe başlamadan önce menajerlik yaptığını, yurtdışından "getirilemez" diye düşünülen adamları getirmeyi başardığını kaydetti.         Kendisinin 2004 yılında firmadan ayrıldıktan sonra, noter kanalıyla şirketle ilgili devir-teslim işleri yapılırken, bunun Ticaret Sicil Gazetesi’ne işlenmemesinden kaynaklanan bir sorunun bulunduğu ifade eden Uygun, şöyle konuştu:         "Futbol Federasyonu da beni bununla ilgili disiplin kuruluna sevk etmiş. Bu da menajerlik yaptım diye değil, şirkete ortak gözüktüğüm için... Ortadaki bu yanlışı düzeltmek lazım. Bu süreç içinde belgeleri hazırladık. Yarın avukat gidip tüm belgeleri ilgili makamlara sunacak. Biz çiğ süt emmedik ki midemiz ağrısın. Yaptıklarımız, söylediklerimiz her zaman ortada. 6 yıldır hangi başkana gitmişiz de transfer yapmışız?  O şirketten sadece Sivasspor’a Bilica’yı almışız. Aldığımız para da 250 bin avro. Bilica, 3 milyon avroya Fenarbehçe’ye satılmıştır. Başka da transferle ilgili herhangi bir çalışma olmamıştır."</TEXT>
</DOC>
