<DOC>
<DOCNO> 1338439 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fb5587c/l/0l0smilliyet0n0btr0c0emisimovic0ein0ederdi0eailesi0e0cspor0chaberdetay0c170b110b20a10a0c13152560cdefault0bhtm/story01.htm </URL>
<DATE> 2010/11/17 </DATE>
<TIME> 03:41:49.0 </TIME>
<AUTHOR>  </AUTHOR>
<HEADLINE>
���misimovic���in derdi ailesi���
</HEADLINE>
<TEXT>NEVZAT DİNDAR"Misimovic duygusal bir oyuncudur. Almanya'daki ailesini İstanbul'a getirememesi performansını çok olumsuz etkiliyor. Çocuklarının okul sorununu Ocak'ta çözerse, yeni bir başlangıç olabilir onun için. Kendisinden beklentilerin farkında, ancak bu konuda biraz sabırlı olmak gerekiyor" Bu sözler, Galatasaray'ın performansıyla hayal kırıklığı yaratan yıldızı Misimovic'in formasını giydiği Bosna Hersek Milli Takımı'nın yardımcı antrenörlerinden Elvir Baliç'e ait. Bursaspor, Fenerbahçe, Real Madrid ve Galatasaray'da forma giyen Baliç'e, Bosna Hersek'in özel maç için Slovakya'da bulunduğu sırada telefonla ulaştık. Misimovic için aradığımızı hemen anlayan Baliç, "Misimovic şu an çok kötü bir durumda. Morali bozuk ve onu ilk kez bu halde görüyorum. İstanbul'da olmaktan dolayı kesinlikle bir şikayeti yok. Tek sorunu ailesi. Çocuklarının eğitimi devam ettiği için ailesinden ayrı kaldı. Ancak Ocak'ta onları da İstanbul'a getirecek" diye konuştu.‘Misi kiralık değil’Hagi'nin, Misimovic'le ilgili olumsuz düşüncesi konusunda ise Baliç, "Misimovic beklentilerin farkında. Ama biraz sabırlı yaklaşmak gerek. Kendisini gösteremediğinin, iyi olmadığının farkında. Oynatılmadığı ya da sol kanatta görevlendirildiği için hocasına tepki göstermiyor. Sadece uyum sağlayamadı. Türkiye'ye yeni geldiği için de bu normal. Zaten Galatasaray'ın durumu da ortada" ifadelerini kullandı.Baliç'in dikkat çektiği noktalardan biri de Misimovic'in sözleşmesi oldu. Boşnak çalıştırıcı, "Misimovic, Galatasaray'da kiralık değil. 4 yıllık sözleşmesi var. En azından o kendisiyle yapılan sözleşmenin bu çerçevede olduğunu düşünüyor" dedi.</TEXT>
</DOC>
