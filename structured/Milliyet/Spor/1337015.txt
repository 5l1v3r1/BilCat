<DOC>
<DOCNO> 1337015 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa6a585/l/0l0smilliyet0n0btr0ciste0ehagi0enin0ehedefindeki0efutbolcular0cspor0csondakika0c150b110b20a10a0c13146510cdefault0bhtm/story01.htm </URL>
<DATE> 2010/11/15 </DATE>
<TIME> 11:11:39.0 </TIME>
<AUTHOR>  </AUTHOR>
<HEADLINE>
i��te hagi'nin hedefindeki futbolcular
</HEADLINE>
<TEXT>Manisa yenilgisinin ardından, "Sahadaki oyuncuların tavrı normal değil" ve "Kiralık istemiyorum" diyen Galatasaray Teknik Direktörü Hagi'nin ima ettiği isimler ortaya çıktı.Galatasaray Teknik Direktörü Hagi, bazı isimlerle yollarını ayırabileceklerini söyledi. Manisaspor yenilgisinin hemen ardından soyunma odasında futbolcularıyla bir toplantı yapan Rumen çalıştırıcı, Lig TV ekranlarında, "Sahadaki bazı oyuncularımın tavrı normal değil" diyerek, takımın sabote edildiğine inandığını ifade etti. Hagi ayrıca, "Kiralık oyuncu istemiyorum" ifadesini kullanarak, ikinci ipucunu verdi. Sarı-kırmızılı teknik adamın, "kiralıklar" diyerek Insua ile Misimoviç'i gösterdiği, Servet ile Kewell'ın da tutumlarından memnun kalmadığı ifade edildi.Hagi'nin konuşmasından satır başları:- Bazı oyuncuların tavırları normal değil. Konsantrasyonu kaybetmek bu kadar kolay olmamalı.- Kiralık oyuncu istemiyorum.- Oyunculara, evinize gidin, kendi kendinize değerlendirmenizi yapın çok iyi bir analiz yapın dedim. Sıcağı sıcağına konuşmak iyi bir şey değil ama bazı şeyleri değiştirmek zorundayız.- Sadece isim olarak oynayamaz. Ben yapacağım işleri iyi biliyorum.- Yolda yürüyen bir takımı aldım. Buraya geldikten sonra gün geçtikçe kadrodaki oyuncuları tanımaya çalışacağımı söyledim. Belki bazılarıyla ilgili çok çabuk karar vereceğim. Belki devre arasını bile beklemeyiz. Çünkü böyle olmaz.- Şampiyonluktan çok uzak kaldık. Başarıya aç bir takım kurmak zorundayım. Kazanabilecek, sevinci seven bir takım kurmak istiyorum.</TEXT>
</DOC>
