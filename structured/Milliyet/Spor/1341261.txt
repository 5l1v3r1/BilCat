<DOC>
<DOCNO> 1341261 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc75df1/l/0l0smilliyet0n0btr0cnoktayi0ekoydu0e0cspor0chaberdetay0c190b110b20a10a0c13158390cdefault0bhtm/story01.htm </URL>
<DATE> 2010/11/19 </DATE>
<TIME> 03:11:42.0 </TIME>
<AUTHOR>  </AUTHOR>
<HEADLINE>
noktay�� koydu!
</HEADLINE>
<TEXT>Trabzonspor Asbaşkanı Hasan Yener, Teknik Direktör Şenol Güneş’in isteğiyle devre arasında takıma takviye yapılmasının gündemlerinde olduğunu söyledi, “Transfer gündemimizde var ama şimdi zamanı değil“ dedi.Ligde istikrarlı bir grafik çizdiklerini hatırlatan Yener, şöyle devam etti: “Ancak bazı dış unsurlardan kaynaklanan huzursuzlukların moralimizi bozmaması gerekiyor. Ayrıca önümüzde bir kongre süreci var. Bu süreci de takımın en az etkileneceği şekilde atlatmamız gerekiyor. Öncelikli hedefimiz ilk yarıyı lider bitirmek.”‘Her şey başarı için’Transfer çalışmalarının Güneş’in isteği doğrultusunda yapıldığını vurgulayan Yener, “İç transferde görüşmede olduğumuz oyuncularla en kısa zamanda sözleşme yenileyeceğimizi düşünüyoruz. Dış transferde ise Şenol Güneş’in takviye isteyeceği bölgelere göre hareket edeceğiz. Kulübün başarıya ulaşması için gereken neyse yapılacak“ ifadelerini kullandı.Spor Toto Süper Lig’de bu hafta oynayacakları Eskişehirspor maçında galibiyet serilerini devam ettirmek istediklerini de sözlerine ekleyen Yener, “Şu anda ligin zirvesinde bulunduğumuz için oynayacağımız her maça ayrı bir konsantreyle çıkacağız. Ama biz istediklerimizi yapabildiğimiz taktirde, kazanacağımızı düşünüyoruz“ diye konuştu. ‘TARAFTARI ÖZLEDİK’Şenol Güneş’in bu sezon forma şansı vermediği Zafer Yelen ile maçlarda beklediği süreyi alamayan Sezer Badur, sıranın kendilerine gelmesini beklediklerini söyledi. Antrenmanlardan önce özel çalışmalar yaparak kendilerini hazır tutmaya çalışan 2 futbolcudan Badur, formayı giymek için çaba harcadıklarını vurgulayarak, “Bir gün o şansı yakaladığımız zaman en iyi şekilde kullanmaya çalışacağız” dedi. Tam kadro törenTrabzonspor’da bayramlaşma dün tesislerde yapıldı. Törene Spordan Sorumlu Devlet Bakanı Faruk Özak, Trabzon Valisi Dr. Recep Kızılcık, milletvekilleri, Asbaşkan Hasan Yener, yönetim kurulu üyeleri, Teknik Direktör Şenol Güneş, futbolcular, basketbol takımı ve bayan futbol takımıyla eski yönetici ve vatandaşlar katıldı. Sambacılar üzüldüBrezilya Milli Takımı’nın Katar’da Arjantin ile oynadığı özel maçı izleyen Trabzonspor’un iki sambacısı Jaja ile Alanzinho, takımlarının sahadan 1-0’lık mağlubiyetle ayrılmasına üzüldü. Bordo-mavili takımın Arjantinli futbolcusu Gustavo Colman ise sevinen taraf oldu. Öte yandan milli takım kampında bulunan Yattara ise Gine’de askeri rejimin seçim sonuçları açıklanana kadar yönetime el koyması üzerine üzüntü yaşadığını ifade etti.</TEXT>
</DOC>
