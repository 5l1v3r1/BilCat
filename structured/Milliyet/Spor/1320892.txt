<DOC>
<DOCNO> 1320892 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f45e871/l/0l0smilliyet0n0btr0cumit0eozat0eeskisehirspor0emacinin0ehakki0eberaberlikti0cspor0csondakika0c0a20b110b20a10a0c130a92480cdefault0bhtm/story01.htm </URL>
<DATE> 2010/11/02 </DATE>
<TIME> 17:16:37.0 </TIME>
<AUTHOR>  </AUTHOR>
<HEADLINE>
��mit ��zat: eski��ehirspor ma����n��n hakk�� beraberlikti
</HEADLINE>
<TEXT>Ankaragücü Teknik Direktörü Ümit Özat, Spor Toto Süper Lig’de geçen hafta oynadıkları Eskişehirspor maçı ile ilgili olarak yaptığı değerlendirmede, "Maçın hakkı beraberlikti" dedi.Özat, Saray Tesisleri’nde düzenlediği basın toplantısına, geçen hafta 0-0 berabere kaldıkları Eskişehirspor maçını değerlendirerek başladı. Eskişehirspor maçının ilk 30 dakikasında çok güzel bir futbol sergilediklerini belirten Özat, "Özellikle maçın ilk yarısında topu iyi kullanan ve sahayı iyi parselleyen taraf bizdik. Ancak son pasları iyi değerlendiremedik ve soyunma odasına gol atamadan girdik. 2. yarıda ise anlamsız şekilde geri çekildik. Maçın hakkı beraberlikti.Karşılaşmanın en güzel tarafı ise takımlarını 90 dakika boyunca centilmence destekleyen Eskişehirspor taraftarıydı" diye konuştu.Bu hafta ligde sahalarında konuk edecekleri Gaziantepspor maçına da değinen Özat, şöyle devam etti: "İki takım açısından da büyük önem taşıyan bir karşılaşma olacak.Gaziantepspor, kaliteli bir kadroya sahip ve elde ettikleri puanlar kalitesini yansıtmıyor. Birçok önemli ismi bünyesinde barındıran, gerçekten güçlü bir takım.Biz de gücümüzün farkındayız ve 3 puanı istiyoruz."BİRLİK VE BERABERLİKAnkaragücü Teknik Direktörü Ümit Özat, göreve geldiği günden itibaren birlik ve beraberlik ortamını sağlamaya çalıştığının altını çizerek, "Ancak bu birliktelik, sadece futbolcu ve teknik ekiple olmaz. Herkes, bu birlikteliğin içinde olmalı. Biz bunu sağlamaya çalışırken, camianın içinden bazıları kendi oluşumlarını yaratmak isteyenler çıkıyor. Hepimiz yaşıyoruz ama özellikle futbolcularım büyük sıkıntı yaşıyorlar. Başkanımızın bunları aşmamıza yardımcı olacağını bildiğim için buradayım. Başkana büyük bir güvenim var. Eğer bu güvende azalma olursa ben de burada olmam. Bu sıkıntılı dönemde çalışmalarından taviz vermeyen personele de çok teşekkür ediyorum" ifadelerini kullandı.Çok genç bir kadroyla ligde mücadele ettiklerini ve futbolcularının ortaya koyduğu karakterli duruştan son derece memnun olduğunu vurgulayan Özat, şunları söyledi: "Eskişehirspor maçında sonradan oyuna giren oyuncuları da hesapladığınız zaman, 20.9 yaş ortalamasıyla mücadele ettik. Tecrübeli oyuncularımızla gençleri biraraya getirmenin peşindeyiz. Örneğin Özer Hurmacı, sıfırdan gelip yaptığı transferle takımına büyük paralar kazandırıyorsa, bizim genç oyuncularımız da bunu yapacak güçteler. Önemli olan bu isimlere sabırlı davranmak ve ileriye dönük çocuklar olduklarını unutmamak.""MALZEMİCİLİK BİLE YAPARIM"Ümit Özat, Ankara’nın çocuğu olduğunu ve Ankara’dan şampiyon bir takım çıkmasını en çok kendisinin istediğini kaydederek, "Eğer bir hoca şampiyonluk garantisi verecekse, kendisinin yanında malzemecilik bile yaparım" dedi.Başarıda istikrarın çok önemli olduğunu söyleyen Özat, "Hayatımın hiçbir döneminde eyyamcılık yapmadım. Sezon başında koyduğumuz ligde ilk 8 takım içinde yer almak ve Türkiye Kupası’nda da gidebildiğimiz kadar ileriye gitme hedefimiz hala geçerli. 17 senelik futbol hayatımın 15 senesini kaptanlık yaparak geçirdim.Ama bugüne kadar bu kadar futbolcularım gibi karakterli futbolcular görmedim. Her gün yeni bir olay çıkıyor. 8-9 aydır bu oyuncular neler çekiyor kimse bilmiyor.Bu kadar genç isimlerin, yaşananlardan etkilenmemesi mümkün değil. Ancak onlar çıkıp aslan gibi futbollarını oynuyorlar. Tüm bunlara rağmen oyuncularımın üzerine geliniyor. Örneğin çıkıyoruz Galatasaray’ı yeniyoruz, Arda yoktu deniyor.Aynı Galatasaray, Fenerbahçe maçında ise galibiyeti kaçırıyor. Onların eksikleri eksik oluyor da, bizim eksiklerimiz neden sayılmıyor" şeklinde konuştu."TARAFTAR DESTEĞİNE HER ZAMAN İHTİYACIMIZ VAR"Ümit Özat, Ankaragücü taraftarının Türkiye’nin en önemli taraftar gruplarından birisi olduğunun altını çizerek, "Taraftarımızın desteğine her zaman ihtiyacımız var" dedi.Taraftarları, Gaziantepspor maçıyla birlikte takımlarını 90 dakika desteklemeye çağıran Özat, "Bu maçla birlikte yaşananlara sünger çekmemiz gerekiyor. Skor ne olursa olsun taraftarlarımızı arkamızda görmek istiyoruz" diye konuştu.10 HAFTADA ALINAN 14 PUANÜmit Özat, hedefleri doğrultusunda hiçbir sapma olmadan yollarına devam ettiklerini, 10 hafta sonunda alınan 14 puanın da bunun en büyük göstergesi olduğunu söyledi.Geçen sezon 16 maç sonunda elde ettikleri 14 puana, bu sezon 10 maçta ulaştıklarını hatırlatan Özat, konuşmasını şöyle sürdürdü: "Futbolcularım, 10 hafta sonunda elde ettikleri puanın yarısını bile kazansalardı, yine de onlarla gurur duyardım. Hepsi ayrı ayrı çok karakterli çocuklar. 6 puanı bulunan bir takımın teknik direktörü beni arıyor ve birkaç futbolcumuzu istediklerini söylüyor. Ben de kendilerine, ’Biz bu puanla önümüzü bile göremezken, siz 6 puanla ligin ikinci yarısını planlamaya başlamışsınız’ dedim. Ankara’dan bir şampiyon çıkmasını ve takımın başında olmayı herkesten çok isterim." Ümit Özat, bir gazetecinin Hürriyet’in kadro dışı kalmasıyla ilgili olarak sorduğu soruyu ise, "Hürriyet ile aramızda özel bir olay yaşandı. İyi ki başkan ve genel menajer gibi şahitler vardı. Ümit Özat bu takımın başında kaldığı sürece, Hürriyet bizimle birlikte olmayacak" şeklinde cevapladı.</TEXT>
</DOC>
