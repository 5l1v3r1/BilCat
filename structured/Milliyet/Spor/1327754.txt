<DOC>
<DOCNO> 1327754 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f60e8f7/l/0l0smilliyet0n0btr0cfenerbahce0eye0eprofesor0egeldi0cspor0csondakika0c0a50b110b20a10a0c1310a6920cdefault0bhtm/story01.htm </URL>
<DATE> 2010/11/05 </DATE>
<TIME> 17:20:26.0 </TIME>
<AUTHOR>  </AUTHOR>
<HEADLINE>
fenerbah��e'ye profes��r geldi
</HEADLINE>
<TEXT>GEÇTİĞİMİZ sezon Fenerbahçe alt yapısına eğitmen olarak getirilen İngiliz antrenör John Bilton çalışmalarını daha derin ve etkili hale getirmek için Fenerbahçe’nin bir ilke daha imza atmasına sebep oldu. kulüp, Türkiye’de karşılığı olmayan spor psikolojisi dalında uzman olan Kanadalı profesör Peter User ile anlaştı.Temel kuvvetleniyorUser, Bilton ile birlikte genç oyuncuların psikolojik altyapısını sağlamlaştırmak, Fenerbahçe’nin ilerleyen yıllarda alt yapıdan üst yapıya çıkartmak istedikleri oyuncuların mental sorunlarını çözmek için çalışmalar yapacak. Tanınmış psikoloğun genç oyuncular ile sık sık görüşmeler yapacağı ve onların psikolojik gelişmelerine katkı sağlayacağı belirtildi.Başkan Aziz Yıldırım ve teknik direktör Aykut Kocaman alt yapıya adeta gözleri gibi bakarken, daha iyi olması için hiçbir fedakarlıktan kaçınmadıkları gibi, gelecekte F.Bahçe’nin oyuncu bazında maddi sıkıntıya girmemesi için de alt yapının temelini sağlama alıyorlar.Bilton ile başlayan ve User ile devam eden atılımların devam edeceği belirtilirken, Kanadalı psikolog alt yapıdaki teknik ekiple de konuşacak. Oyuncuların da psikolojileri sürekli takip edilecek.Kocaman ve Çorlu Bu arada Fenerbahçe’de göreve başladığı 2009 yılından itibaren hemen hemen hiçbir A2 maçını kaçırmayan Aykut Kocaman ile Şenol Çorlu’nun alt yapıdan üst yapıya çıkabilecek oyuncular için toplantılar yaptıkları öğrenildi. Beykan ve Recep Niyaz gibi gençlerin 15 yaşında olmalarına rağmen F.Bahçe’nin devre arası kampına katılma olasılıklarının olduğu da öğrenilen bilgiler arasında.</TEXT>
</DOC>
