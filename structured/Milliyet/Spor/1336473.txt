<DOC>
<DOCNO> 1336473 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3fa1f/l/0l0smilliyet0n0btr0chiddink0ekaristirdi0cspor0chaberdetay0c150b110b20a10a0c13145930cdefault0bhtm/story01.htm </URL>
<DATE> 2010/11/15 </DATE>
<TIME> 01:12:22.0 </TIME>
<AUTHOR>  </AUTHOR>
<HEADLINE>
hiddink kar����t��rd��
</HEADLINE>
<TEXT>ÇAĞDAŞ GÜZERA Milli Takım Teknik Direktörü Guus Hiddink’in açıklamaları, İngiltere’yi karıştırdı.The Sunday Mirror gazetesindeki haberde, Ada kulübünün tüm yaz boyunca Roberto Mancini’nin yerine asla bir teknik direktör arayışı içinde olmadığını açıkladığı hatırlatıldı. Hiddink’in önceki gün De Telegraaf gazetesindeki röportajında, Manchester City’den teklif aldığı yolundaki ifadelerinin, City’li yöneticiler için “büyük bir utanç” olduğunu yazan Mirror, bu konuda İngiliz kulübünü topa tuttu.Manchester City Basın Sözcüsü Vicky Kloss ise “Guus Hiddink veya başka bir teknik direktör ile Roberto Mancini’nin yerini alması konusunda görüştüğümüze dair haberleri şiddetle yalanlıyoruz” açıklamasını yaptı. A Milli Takımı Teknik Direktörü, “Geçen yaz Manchester City ve Liverpool, benimle temasa geçmişlerdi. Ama bu yaşta haftanın yedi gününü bir kulüp takımı için ayırmayı istemedim” diye konuşmuştu.Eminönü’nde çarşı turuGuus Hiddink, Hollanda’dan gelen televizyon ekibiyle birlikte Eminönü’ndeki Mısır Çarşısı’nı gezdi. Hollanda’da bir televizyon programı için yapılan çekim nedeniyle çarşıyı gezen Hollandalı çalıştırıcıya esnaf ve turistler, büyük ilgi gösterdi. Dükkan sahipleri, ünlü teknik adama ikramlarda bulunurken, ekibe A Milli Takım Antrenörü Oğuz Çetin de eşlik etti.Milliler bugün gidiyor17 Kasım Çarşamba günü Hollanda ile deplasmanda karşılaşacak olan A Milli Takımı, dün İstanbul’da toplandı. Ay-yıldızlılar bugün 11.00’de Amsterdam’a hareket edecek.  Wyndham Apollo Hotel’de konaklayacak A Milliler, ilk çalışmasını aynı gün TSİ 20.00’de Amsterdam Olimpiyat Stadı’nda yapacak.  Teknik Direktör Guus Hiddink, yarın da TSİ 19.30’da Amsterdam Arena’da maçla ilgili basın toplantısı düzenleyecek. Çarşamba günkü mücadeleyi, Macaristan Futbol Federasyonu’ndan Viktor Kassai yönetecek.ADAYorum yaz Arkadaşına gönderSitene ekleSayfayı yazdırRSSAA+-</TEXT>
</DOC>
