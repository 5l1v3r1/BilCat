<DOC>
<DOCNO> 1332459 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f7715cc/l/0l0smilliyet0n0btr0cmehmet0etopal0etakimini0eyakti0cspor0csondakika0c0a90b110b20a10a0c13120a680cdefault0bhtm/story01.htm </URL>
<DATE> 2010/11/09 </DATE>
<TIME> 01:12:59.0 </TIME>
<AUTHOR>  </AUTHOR>
<HEADLINE>
mehmet topal tak������������������������m������������������������n������������������������ yakt������������������������
</HEADLINE>
<TEXT>La Liga’da ilk sezonunu geçiren Türk futbolcu Mehmet Topal, Sevilla maçının 25. dakikasında girdiği ikili mücadele sonrasında dengesini kaybederek koştuğu bir pozisyonda rakibine yaptığı faulden dolayı direkt kırmızı kart gördü.Hakem Iturralde Gonzalez’in Mehmet’le ilgili kart kararı İspanyol medyası tarafından "abartılı" bulunarak, sarı kartın yeterli olacağı görüşü savunuldu.Mehmet, La Liga’da bu zamana kadar 5 maçta forma giyerken, 1 maçta sarı kart görmüştü.Mehmet Topal’ın oyun dışında kalmasıyla sahada 10 kişi kalan Valencia, ikinci yarıda Negredo (54 dk.) ve Alfaro’nun (77 dk.) gollerine engel olamayarak Sevilla deplasmanından puansız döndü.La Liga’nın 7. haftasında deplasmanda Barcelona yenilgisiyle başlayan kötü gidişatı durduramayan Valencia, son 4 maçta 3 yenilgi 1 beraberlik aldı. 17 puanda kalan Valencia, üst sıralardaki Real Madrid ve Barcelona’dan uzaklaşarak 5. sırada yer aldı.İSPANYA BASINI: "MEHMET TOPAL İÇİN ADİL OLAN SARI KARTTI"İspanyol spor gazeteleri, Sevilla karşısında 25. dakikada direk kırmızı kart görerek oyundan atılan Valencialı Mehmet Topal için "adil olanın sarı kart olduğunu" yazdı.         La Liga’nın 10. haftasında oynanan ve Sevilla’nın Valencia’yı 2-0 yendiği maçın en önemli anı Mehmet Topal’a verilen kırmızı kart oldu. Marca gazetesi "asla sarı karttan öte olmamalıydı", As "kırmızıdan daha çok sarı kartlıktı" ifadelerini kullanırken, "Teknik direktör Emery, Topal’ın kırmızı kartından sonra takımda değişiklik yapmadı ve Sevilla affetmedi" denildi.         Yapılan yorumlarda "Topal, Caceres’e çok sert girdi, ama sarıya benziyordu" denilirken, takım arkadaşlarından da Mehmet’e destek geldi. Valencia kaptanı David Navarro, "Kırmızı kart tamamen adaletsizlik oldu. Hakem pozisyonu biraz daha iyi görmeliydi, emin olmadan böyle karar veremez. Televizyondan pozisyonu gördüğünde bize hak verecek", Juan Mata "Hakem bize sahadayken çok açık gördüğünü söyledi. Oysa Mehmet faul yapmak amacında değildi. Bu karar bizi çok etkiledi", Joaquin de "Yanlış karar verdi ve maçı şartlandırdı" diye konuştu.         Valencia’nın teknik direktörü Unai Emery de "Sevilla’ya karşı 10 kişi oynamak onlara büyük bir avantaj vermektir. İstediklerimizi yapamadık. Hedef kazanmaktı, bu yüzden Mehmet’in oyundan atılmasından sonra oyunda değişiklik yapmadım. Hakemin hata yaptığına inandığım kırmızı kart bizi çok şartlandırdı" ifadelerini kullandı.         Öte yandan, İspanyol basını, sadece Mehmet’e verilen kırmızı kartta değil La Liga’da bu hafta oynanan birçok maçta ciddi hakem hataları olduğuna dikkat çekti.</TEXT>
</DOC>
