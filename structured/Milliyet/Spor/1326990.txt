<DOC>
<DOCNO> 1326990 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5e44e1/l/0l0smilliyet0n0btr0cat0eyarisinda0eilginc0esonuc0cspor0csondakika0c0a50b110b20a10a0c1310a5440cdefault0bhtm/story01.htm </URL>
<DATE> 2010/11/05 </DATE>
<TIME> 11:13:03.0 </TIME>
<AUTHOR>  </AUTHOR>
<HEADLINE>
at yar������nda ilgin�� sonu��
</HEADLINE>
<TEXT>TJK Müşterek Bahisler ve Bayilik Teşkilatı Müdürü Ali Sait Kut, Adana’da önceki gün koşulan at yarışlarında bütün ayakları, 5 numaralı safkanların kazanmasını kendisinin de enteresan bulunduğunu kaydederek, böyle bir duruma tanık olmadığını söyledi.TJK’nın en eski çalışanlarından olan Ali Sait Kut, AA muhabirine yaptığı açıklamada, Adana’da dün koşulan yarışlardaki sonucun kendisini de şaşırttığını dile getirdi.15 yaşında girdiği kurumun en eski çalışanlarından olduğunu belirten Ali Sait Kut, "6’lı ganyan 1968 yılından bu yana koşuluyor. 1973 yılından bu yana bu kurumdayım. Bazı yarışseverlerin tüm rakamları aynı oynadıklarını ya da 1-2-3-4-5-6 gibi sıralı yazdıklarını gördüm. Ancak hiç aynı numarayı taşıyan tüm atların birinci geldiğine tanık olmadım. Sonuca ben de şaşırdım. Matematiksel olarak mümkün, ancak çok düşük bir ihtimal" dedi.Adana’da önceki gün yapılan koşularda 5 numarayı taşıyan atlar birinci gelmişti. 2. ayakta 5 numarayı taşıyan "Emirsultan" isimli safkan 21,75 ganyan ile elde etmiş, Fenerbahçeli futbolcu Daniel Güiza’nın ismini taşıyan 7,60 ganyanlı "Güiza" adlı safkanın birinci gelmesi yarışın bir diğer sürpriz sonucu olmuştu.</TEXT>
</DOC>
