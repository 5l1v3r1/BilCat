<DOC>
<DOCNO> 1336486 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3d672/l/0l0smilliyet0n0btr0cpenalti0ekarari0edogru0cspor0chaberdetay0c150b110b20a10a0c13145810cdefault0bhtm/story01.htm </URL>
<DATE> 2010/11/15 </DATE>
<TIME> 01:12:39.0 </TIME>
<AUTHOR>  </AUTHOR>
<HEADLINE>
penalt�� karar�� do��ru
</HEADLINE>
<TEXT>METİN TOKATQuaresma'yı düşüren Kulusic'e gösterdiği sarı kart doğruydu. Tabata'ya yapılan faul sonrası kalesini terk ederek itiraz eden Serdar ile rakibine kart gösterilmesini işaret eden Guti'ye çıkardığı kartlarla otoritesini gösterdi.İbrahim Üzülmez'in kale içine ortaladığı topa kafa vurmaya çalışan Tabata'yı, Murat Kalkan topa yönelmeden kolu ile itekleyerek dengesini bozdu. Penaltı kararı doğruydu. Ancak sarı kart gereksizdi. Eğer kart gösterilecekse sarı değil bariz gol şansını engellemeden kırmızı kart çıkarılmalıydı. Sahalarımızda görmeye alışkın olmadığımız bir pozisyondu. Ancak oyun alanının her yerinde faul verilmesi gereken bir hareketti. İlk devrenin son dakikası içinde verdiği penaltının etkisinde kalarak ikinci yarının hemen başında sarı kartlı Kulusic'in arkadan kayarak Quaresma'ya yaptığı harekete ikinci sarıdan kırmızı kartını çıkaramadı. İbrahim Üzülmez-Hurşut mücadelesindeki devam kararında haklıydı. İtiraz eden Üzülmez'e gösterdiği sarı kart da doğruydu. Murat Kalkan'ı tutan Tabata'ya gösterdiği kart da kurala uygundu. Uzatma dakikalarında vakit geçirdiği için Rüştü'ye çıkardığı sarı kartını, oyuna girdiği andan itibaren faullü oynayan Nobre'ye gösteremedi.Sakin görüntüsü ile pozisyonları yakından izleyen ve genelde tutarlı kararlar veren Yılmaz, aynı başarıyı kartlarında gösteremeyince yönetimi  vasatı aşamadı.</TEXT>
</DOC>
