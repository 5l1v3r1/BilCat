<DOC>
<DOCNO> 1342033 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fcb11d4/l/0l0smilliyet0n0btr0ckaratenin0ealtin0ekizi0e0cspor0csondakika0c190b110b20a10a0c13159510cdefault0bhtm/story01.htm </URL>
<DATE> 2010/11/19 </DATE>
<TIME> 15:12:51.0 </TIME>
<AUTHOR>  </AUTHOR>
<HEADLINE>
karatenin ���alt��n k��z�����
</HEADLINE>
<TEXT>DİYARBAKIRLI 15 yaşındaki Ayşe Meryem Yazar, 8- 13 Aralık tarihleri arasında İsviçre’nin Basel kentinde yapılacak Uluslararası Karate Şampiyonası’nda Türkiye’yi temsil edecek. Babası ve Milli Takım Antrenörü Mehmet Yazar ile Sur Belediyesi Karate Antrenörü Hasan Kaya’nın çalıştırdığı Ayşe Meryem, 15 yaşına rağmen bugüne kadar 21 madalya aldı.Merkez Sur Belediyespor Kulübü sporcusu Ayşe Meryem Yazar, 7 yıl önce başladığı karate sporunda sayısız başarılara imza atarak, 21 madalya topladı. Diyarbakır’da ‘altın kız’ olarak tanınan Ayşe Meryem, 8- 13 Aralık tarihleri arasında İsviçre’nin Basel kentinde yapılacak, Uuslararası Karate Şampiyonası'na hazırlanıyor. Vali Gökhan Aydınar Lisesi 10’uncu sınıf öğrencisi Ayşe Meryem, aynı zamanda merkez Sur Belediyespor kulubünün de lisanslı sporcusu. Ayşe Meryem, 4 çocuklu ailenin en büyüğü.Ayşe Meryem Yazar, hedefinin Türkiye’de ve uluslararası alanda büyük başarılar elde etmek olduğunu söyledi. Ayşe Meryem, “Karateye 7 yıl önce başladım. Türkiye genelinde sayısız başarılara ulaştım. Bu yaz yurt dışındaki ilk deneyimimi Yunanistan’ın Corfu Adası’nda düzenlenen müsabakalara katılarak yaşadım. Şampiyon olamadım ama büyük tecrübe kazandım. Babam da bir karateci. Milil takım antrenörlüğünü yapıyor şu anda. Onun teşvikiyle karateye 7 yıl önce başladım. 8 yıl içerisinde bölgesel ve ulusal vede uluslararası bir çok müsabakalara katıldım. Şu ana kadar 21 madalya aldım. Hedefim öncelikli olarak Basel kentinde yapılacak müsabakalara katılarak, Türkiye’yi en iyi şekilde temsil etmek istiyorum. Bu şampiyonada altın madalyayı almayı hedefliyorum” dedi.Milli Takım Antrenörü baba Mehmet Yazar ise kızı ve öğrencisi Ayşe Meryem’i, günde çift idman yaptırarak hazırladığını belirtti. Yazar, “Hasan hoca ile birlikte günde çift idman yaptırararak hazırlamaya çalışıyoruz. Kendisinden büyük beklentilerimiz var. Çünkü daha önce girdiği bir çok müsabakada bizi mahçup etmedi. Basel’de de Diyarbakırımızı ve Türkiyemizi en iyi şekilde temsil ederek altın madalya alacağına inanıyorum” diye konuştu.Sur Belediyesi Karate Antrenörü Hasan Kaya da Ayşe Meryem’i hem psikolojik hem de fiziksel açıdan turnuvaya hazırlamaya çalıştığını ifade eti. Kaya, “Kendisinden umutluyum. Altın madalya alacağına inanıyorum” dedi.Baba Mehmet Yazar, kulüp antrenörü Hasan Kaya, Ayşe Meryem’i her gün güneşin doğuşuyla birlikte kentin dışında bol oksijenli ortamlarda çalıştırıyor. Diyarbakır’ın tarihi surları ve On Gözlü Köprü ile türkülere konu olan Kırklar Dağı’nda hazırlanan Ayşe Meryem, doğal ortamda çalışmanın kendisine büyük güç verdiğini söyledi.</TEXT>
</DOC>
