<DOC>
<DOCNO> 1331437 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f730d77/l/0l0smilliyet0n0btr0ctrabzonspor0eda0edurmak0eyok0cspor0csondakika0c0a80b110b20a10a0c13117580cdefault0bhtm/story01.htm </URL>
<DATE> 2010/11/08 </DATE>
<TIME> 14:38:41.0 </TIME>
<AUTHOR>  </AUTHOR>
<HEADLINE>
trabzonspor'da durmak yok
</HEADLINE>
<TEXT>Spor Toto Süper Lig’de dün Galatasaray’ı sahasında 2-0 yenerek liderlik koltuğuna oturan Trabzonspor, Bursaspor ile hafta sonu deplasmanda yapacağı maçın hazırlıklarına ara vermeden başladı.Teknik direktör Şenol Güneş yönetiminde, Mehmet Ali Yılmaz Tesisleri’nde yapılan antrenmana, sakatlıkları bulunan Glowacki ve Colman ile izinli olan Engin Baytar katılmadı.Teknik direktör Güneş, antrenman öncesinde futbolcularla kısa bir süre toplantı yaptı. Toplantının ardından Güneş, tercüman aracılığıyla bir süre de Brezilyalı oyuncu Alanzinho ile görüştü.Galatasaray maçında 90 dakika forma giyen oyuncular hafif bir koşu ile idmanı tamamlarken, diğer oyuncular yarı sahada maç yaptılar.Bu arada Bedri Rahmi Eyüboğlu İlköğretim Okulu öğrencileri, bordo-mavili takımın antrenmanını izleyerek, teknik direktör Güneş’e çiçek verdiler.Öte yandan, Trabzonspor’un Bursaspor maçı seyahat programı belli oldu.Bordo-mavililer, 12 Kasım Cuma günü özel uçak ile Bursa’ya gidecek ve ertesi gün karşılaşmayı oynadıktan sonra Trabzon’a dönecek.Trabzonspor, yarın yapacağı antrenmanla Bursaspor maçının hazırlıklarını sürdürecek.</TEXT>
</DOC>
