<DOC>
<DOCNO> 1346949 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fff932d/l/0l0smilliyet0n0btr0ctrabzon0ea0emilli0ejest0e0cspor0chaberdetay0c260b110b20a10a0c131870a50cdefault0bhtm/story01.htm </URL>
<DATE> 2010/11/26 </DATE>
<TIME> 01:13:17.0 </TIME>
<AUTHOR>  </AUTHOR>
<HEADLINE>
trabzon���������a milli jest!
</HEADLINE>
<TEXT>CEMAL ERSENFutbol Federasyonu Başkanı Mahmut Özgener’den, Şenol Güneş ve Trabzon’a milli maç jesti. Özgener’in, A Milli Takım’ın 9 Şubat’ta Güney Kore ile yapacağı hazırlık karşılaşmasının Trabzon Avni Aker Stadı’nda oynanmasını istediği ve bir dönem Seul’u çalıştıran Milli Takım’ın eski Teknik Direktörü Şenol Güneş’in de maçın onur konuğu olması talimatı verdiği öğrenildi.Ay-yıldızlı ekibin Avrupa Şampiyonası grup elemelerinde 29 Mart’ta Avusturya ile oynayacağı maç öncesi son prova niteliği taşıyan Güney Kore sınavının Trabzon’da olmasını uygun bulan Özgener’in, bu konuda Guus Hiddink’ten de destek aldığı bildirildi. 2002 Dünya Şampiyonası finallerinde Güney Kore Milli Takımı’nın başında bulunan Hiddink açısından da özel bir anlam taşıdığı belirtilen karşılaşma, Trabzon’da yıllar sonra A Milli düzeyinde oynananacak ilk milli maç olacak. Millilerimiz son olarak 4 Eylül 2004 tarihinde Gürcistan ile 1-1 berabere kaldığımız Dünya Kupası grup eleme maçını Avni Aker’de yapmıştı.Aynı uçakla gideceklerİki ülke arasındaki geçmişe dayanan dostluğun pekiştirilmesi amacını da taşıyan maç için iki ülke milli takımlarının Trabzon’a aynı uçakla gitmesinin planlandığı kaydedildi. Ay-yıldızlı ekibimiz ve Güney Kore kafilesinin 8 Şubat’ta İstanbul’dan Trabzon’a hareket edeceği ve maç sonrası yine birlikte İstanbul’a döneceği ifade edildi.Gençlere devamHollanda ile oynanan özel maçta yeni ve genç isimlere forma veren Hiddink’in Güney Kore müsabakası için de benzer bir kadro oluşturacağı vurgulandı. Mehmet Ekici, Yekta Kurtuluş, Serdar Kesimal, Orhan Gülle gibi genç oyuncuların yanı sıra Hiddink‘in Hasan Ali Kaldırım, Gökhan Süzen ve Serkan Balcı’yı da bu maçın kadrosuna dahil edebileceği bildirildi.Guus Hiddink’in bir süredir temasta olduğu Chelsea’den Gökhan Töre, Arsenal’den Oğuzhan Özyakup, Reading’den Jem Paul Karacan ile Portsmouth’tan Nadir Çiftçi’yi ise genç ve ümit milli takımları için hazırladığı ileri sürüldü.</TEXT>
</DOC>
