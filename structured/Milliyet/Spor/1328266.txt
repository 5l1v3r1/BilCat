<DOC>
<DOCNO> 1328266 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f634859/l/0l0smilliyet0n0btr0c0etaraftara0ekusemem0e0cspor0chaberdetay0c0a60b110b20a10a0c1310a8780cdefault0bhtm/story01.htm </URL>
<DATE> 2010/11/06 </DATE>
<TIME> 01:14:06.0 </TIME>
<AUTHOR>  </AUTHOR>
<HEADLINE>
���taraftara k��semem���
</HEADLINE>
<TEXT>SERDAR SARIDAĞBeşiktaş'ın, Porto deplasmanında aylardır süren gol hasretine son veren Nihat Kahveci, çok zor bir süreçten geçtiğini dile getirdi.Sezona iyi başlamasına rağmen beklentilerin altında kaldığını kabul eden milli oyuncu, "Sadece ben değil ailem de zor günler yaşadı. Beni ve ailemi hedef alan küfürleri işitmek zorunda kaldık. Maalesef en ufak başarısızlıkta Türkiye’de yerden yere vuruluyorsunuz. Eleştirilere kulağımı tıkayıp sessiz kalayım diyorum, bu kez de 'havaya girdi' diye konuşuluyor ve yazılıyor. Çıkıp konuşuyorum, yine 'havaya girdi' yorumları yapılıyor. İnanın ne yapacağımı şaşırdım” ifadelerini kullandı.'İnşallah devamı gelir'Porto maçında attığı golün gerçekten de güzel olduğunu söyleyen Nihat Kahveci, "İnşallah bu gollerin devamı gelir. Ben bunun için çalışıyorum. Benim başarım Beşiktaş’ın, Beşiktaş’ın başarısı ise benim başarımdır. Et tırnak misali. Ben Milliyet aracılığıyla Beşiktaş taraftarına teşekkür etmek istiyorum. Geldiğimden beri 'Beşiktaş’ın çocuğu' tezahüratıyla destekleniyorum. Bu tezahüratı duyduğumda tüylerim diken diken oluyor. Taraftarımız zaman zaman benden memnun olmadığını gösterdiği tepkiyle belli etti. Ama ben hiçbir zaman onlara küsmedim, onlar da bana küsmedi. Zaten böyle şey olamaz. Benim neler yapabileceğimi bildikleri için haklı olarak tepki verdiler" diye konuştu.‘Tek golle bir şey değişmez’Türkiye’de başarıda olduğu gibi, başarısızlıkta da abartının fazla olduğunu söyleyen tecrübeli oyuncu, "Porto maçından sonra basına demeç verirken kullanacağım kelimeleri özenle seçmeye çalıştım. Bir gol attı havaya girdi demesinler diye ağzımdan çıkanlara dikkat etmeye çaba sarf ettim. Tek golle hiçbir şey değişmez. Başarı uzun ve zahmetli çalışmalardan sonra gelir. Umarım hem Avrupa’da hem de Türkiye’de, belirlediğimiz hedeflere ulaşırız. Benim bütün çabam bu yönde” açıklamasını yaptı. Porto’da kaldılarBeşiktaş, karşılaşmanın ardından geceyi Porto'da geçirdi. Teknik Direktör Bernd Schuster’in, oyuncuların yolda daha fazla yorulmaması için böyle bir uygulamaya gittiği belirtildi. Kartal dün öğleden sonra özel bir uçakla İstanbul’a döndü.</TEXT>
</DOC>
