<DOC>
<DOCNO> 1320904 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4567c1/l/0l0smilliyet0n0btr0cbulent0euygun0edan0eaciklama0egeldi0cspor0csondakika0c0a20b110b20a10a0c130a92320cdefault0bhtm/story01.htm </URL>
<DATE> 2010/11/02 </DATE>
<TIME> 17:16:54.0 </TIME>
<AUTHOR>  </AUTHOR>
<HEADLINE>
b��lent uygun'dan a����klama geldi
</HEADLINE>
<TEXT>Eskişehirspor Teknik Direktörü Bülent Uygun, Futbol Federasyonu’nca talimatlara aykırı bir biçimde menajerlik faaliyetlerinde bulunduğu gerekçesiyle tedbirli olarak Profesyonel Futbol Disiplin Kurulu’na sevk edilmesine ilişkin, "Bizim herhangi bir şekilde ne futbolcu alım satımına ne de başka bir konuda dahlimiz olmuştur" dedi.Uygun, Eskişehirspor Tesislerinde Fenerbahçe maçı hazırlıkları kapsamında yapılan antrenman öncesi gazetecilere yaptığı açıklamada, 2000-2004 yılları arasında menajerlik işiyle uğraştığını, ancak sonraki süreçte bu işlerden kendisini soyutladığını kaydetti.Daha sonra Sivasspor ile anlaştığını ifade eden Uygun, şöyle konuştu: "Sivasspor’da takım menajerliği ve teknik direktörlük yaptım. Burada büyük başarılar yaşadık. Menajerlik yaptığımız şirkete vekalet vermeme rağmen, ayrılma kararım deftere işlenmemiş. Yani bir ihmalkarlık olmuş. Bu durum süreç içinde sanki ortakmış gibi gösterilmemize neden oldu. Bunun farkına vardıktan sonra yani 5 ay önce bu sorun tamamen ortadan kalktı. Bizim herhangi bir şekilde ne futbolcu alım satımına ne de başka bir konuda dahlimiz olmuştur. Teknik direktörlüğe başladığımdan bu yana böyle bir iş yapmadım. Gönlümüz rahat. Bu yanlışın ortadan kalkması için tahkime başvurduk. 4 Kasım perşembe günü bu görüşülecek. Bir sıkıntı olacağını düşünmüyorum."</TEXT>
</DOC>
