<DOC>
<DOCNO> 1322971 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4d7f22/l/0l0smilliyet0n0btr0cbursasporlu0efutbolcular0em0eunited0eyenilgisini0edegerlendirdi0cspor0csondakika0c0a30b110b20a10a0c130a96480cdefault0bhtm/story01.htm </URL>
<DATE> 2010/11/03 </DATE>
<TIME> 15:15:38.0 </TIME>
<AUTHOR>  </AUTHOR>
<HEADLINE>
bursasporlu futbolcular m.united yenilgisini de��erlendirdi
</HEADLINE>
<TEXT>Bursaspor'un deneyimli savunma oyuncusu Ömer Erdoğan, 3-0 mağlup oldukları Manchester United maçını değerlendirdi.İlk yarıda iyi mücadele ettiklerini ve istedikleri futbolu sahaya yansıttıklarını belirten Kaptan Ömer, "Pozisyonlara da girdik. Bu tür maçlarda çok az pozisyon yakalarsınız ve bunları değerlendirmeniz gerekir. İlk yarıda girdiğimiz pozisyonlardan birini gole çevirip 1-0 öne geçseydik, çok farklı olurdu. Taraftarın müthiş desteğiyle ilk puanımızı alırız diyorduk, ama olmadı" dedi.İkinci yarıda gelen ilk golün kendilerini oyundan düşürdüğünü belirten Ömer Erdoğan, "Onlar daha akıllı ve kontrollü oynadılar. Bu tür rakipler en küçük hatayı affetmiyorlar. Bu yıl bizim için büyük tecrübe oldu. Taraftarımız müthiş destek verdi. Gönül isterdi ki onları mutlu edelim, ama şu da bir gerçek ki, oynadığımız rakipler çok tecrübeli takımlar. Bütçe olarak bizden çok güçlüler ve oturmuş takımlar. Biz bu maçlardan ders çıkarıyoruz. Şampiyonlar Ligi'ndeki maçlarda, kendi ligimiz için de önemli şeyler öğreniyoruz. Artık lige döndük. Şimdi cumartesi günü deplasmanda oynayacağımız Antalyaspor maçını düşünüyoruz" diye konuştu.TURGAY BAHADIR: "BİZİM EKSİĞİMİZ AKIL OLABİLİR"Bursaspor'un yetenekli hücum oyuncusu Turgay Bahadır ise, Manchester United'ın ikinci yarıdaki akıllı oyunu karşısında sahadan yenik ayrıldıklarını vurguladı. "İlk yarıda oynayan takım bizdik. Net pozisyonlar bulan bizdik, ama sonunda yine sonuç alamadık" diyen Turgay, "Benim kullanamadığım yüzde yüzlük gol pozisyonuydu, ama olmadı. Biraz daha akıllı bir vuruş yapmam gerekiyordu. Herkes gibi ben de çok üzüldüm" şeklinde konuştu.İyi bir yolda olduklarını ve maçtan maça daha iyi bir konuma geldiklerini belirten başarılı forvet oyuncusu Turgay Bahadır, "Rakibin ikinci yarıdaki akıllı oyunu karşısında önemli hatalar yaptık ve 3 gol yedik. Belki biz de eksik olan budur. Aklımızı tam anlamıyla kullanamıyoruz belki de. Önümüzdeki iki maçı iyi değerlendirmek ve ilk puanlarımızı almak istiyoruz" diye konuştu.SERCAN YILDIRIM: "KEYİF ALMAYA VE TECRÜBE KAZANMAYA ÇALIŞIYORUZ"Bursaspor'un genç yıldızı Sercan Yıldırım, ilk yarıda Manchester United'ı iyi analiz edip, baskı yaptıklarını ancak ikinci yarıda oyun hakimiyetini rakibe kaptırdıklarını belirtti. Sercan, "Bulduğumuz pozisyonları değerlendirebilseydik Manchester'i yenecektik, ama en kötü beraberlik olmalıydı. Kısmet değilmiş. Şampiyonlar Ligi maçlarından keyif almaya ve tecrübe kazanmaya çalışıyoruz. Zaman içersinde daha da iyi olacağımızı düşünüyorum" dedi.Sercan, Manchester United'a transferi ile ilgili çıkan haberlerle ilgili olarak ise, "Hedeflerimin arasında Manchester tabii ki var. Ama onların düşüncesini bilemiyorum" şeklinde konuştu.</TEXT>
</DOC>
