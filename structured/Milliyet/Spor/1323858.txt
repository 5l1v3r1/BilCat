<DOC>
<DOCNO> 1323858 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52cd36/l/0l0smilliyet0n0btr0ckore0egazileri0e0cspor0chaberdetay0c0a40b110b20a10a0c130a99780cdefault0bhtm/story01.htm </URL>
<DATE> 2010/11/04 </DATE>
<TIME> 01:13:25.0 </TIME>
<AUTHOR>  </AUTHOR>
<HEADLINE>
kore gazileri!
</HEADLINE>
<TEXT>Filenin Sultanları 16. Dünya Bayanlar Voleybol Şampiyonası’nda grubun son maçında G.Kore’ye 3-2 yenilmesine rağmen 2. tura yükseldi.Japonya’da devam eden şampiyonanın 6. gününde milliler ilk turdaki son maçını Güney Kore ile yaptı. Ay-yıldızlılar, rakibi karşısında mücadeleci bir oyun ortaya koymasına rağmen maçtan 3-2 mağlup ayrıldı. Sultanlar, ilk turu 3 galibiyet, 2 yenilgi ve 8 puanla tamamlayarak grubunda ilk 4 takım arasına girdi ve 2. tura çıktı.Karşılaşmaya çok iyi bir başlangıç yapan milliler, hücumda da başarılı olunca ilk seti 25-16 aldı. Güney Kore ikinci seti 25-21, üçüncü seti ise 25-21 alarak 2-1 öne geçti. Dördüncü sette Neriman, Esra ve Neslihan ile üstünlüğü ele alan ay-yıldızlı ekibimiz bu bölümü de  25-19 kazandı ve skorda bir kez daha eşitliği yakaladı. Ancak tie-break setini 15-13 önde tamamlayan Güney Kore galibiyete uzanan taraf oldu.  Milli Takım, 2. tur maçları için bugün havayoluyla başkent Tokyo’ya geçecek.MAÇIN KARNESİHAKEMLER: Ronald Stahl (ABD), Massimo Cinti (İtalya)TÜRKİYE: Neslihan (7), Gözde (6), Eda (7), Naz (6), Neriman (6), Bahar (6),(Gülden (6), Gizem (4), Esra (6), Büşra (5)G.KORE: Yang (6), Sa-Nee Kim (6), Song-Yi Han (7), Hwang (7), Jung (6), Yeon-Koung Kim (7), (Nam (7), Yim (6), Oh (5), Lee (5), Yoo-Mi Han (6)SETLER: 16-25, 25-21, 25-21, 19-25, 15-13SÜRE: 112 dakika (21, 25, 25, 24, 17) ‘Kredimiz tükendi’Milli Takım antrenörü Mehmet Bedestenlioğlu, G.Kore karşısında oyun kalitesi bakımından iyi bir maç çıkardıklarını düşündüğünü söyledi.  Bedestenlioğlu, maçın ardından yapılan basın toplantısında, 2 takımı da kutlayarak, “Biz konsantrasyonumuzun sürekliliğini sağladığımızda iyi oynuyoruz.Eksik olduğu anlarda ise geriye düşüyoruz ve küçük hatalar yapıyoruz. Bu hatalar da bu tür denk takımların maçlarında skorda belirleyici oluyor” dedi.Hedeflerinin bu turdan bir yenilgiyle çıkmak olduğunu ifade eden Bedestenlioğlu, “Hedefimiz buydu ama olmadı. Artık 2. turda tüm maçlarımızı kazanmamız gerek” diye konuştu. İlk rakibimiz Sırbistan16. Dünya Bayanlar Voleybol Şampiyonası’nda 2. turdaki eşleşmeler belli oldu.Japonya’da başkent Tokyo’nun yanı sıra Osaka, Hamamatsu ve Matsumoto kentlerinde yapılan ilk tur maçlarının ardından, gruplarında ilk 4 sırada yer alan 16 takım, 2. turda 2 ayrı grupta mücadele edecek.Buna göre Türkiye, Tokyo’daki (E) Grubu’nda, ilk turda (A) Grubu’ndan gelen Japonya, Sırbistan, Polonya ve Peru ile 4 maça çıkacak. İlk maçını 6 Kasım’da Sırbistan ile yapacak olan A Milli Takım, bu 4 maç sonunda grupta ilk 6 takım arasına girebilirse Yarı Final Grubu’na yükselecek. Takımlar 2. tura, ilk turdan getirdikleri puan ve sayı averajlarıyla başlayacak. Tokyo ve Nagoya kentlerinde 6-10 Kasım tarihlerinde yapılacak 2. turda, (E) ve (F) olmak üzere 8’erli 2 grupta oynanacak maçlar sonunda gruplarında ilk 6 takım arasına girmeyi başaranlar yarı final grubuna yükselecek.2. turda, ilk tur sonunda (A) ve Türkiye’nin de yer aldığı (D) gruplarından yükselen 8 takım (E) Grubu’nu, (B) ve (C) gruplarından gelen 8 takım ise (F) Grubu’nu oluşturacak. Takımlar bu turda, ilk turda gruplarında karşılaştıkları rakiplerle maç yapmayacak, sadece diğer gruptan gelen takımlarla mücadele edecekler. 2.TUR MAÇ PROGRAMI 6  Kasım TÜRKİYE-Sırbistan 7 Kasım TÜRKİYE-Japonya 9 Kasım TÜRKİYE-Peru 10 Kasım TÜRKİYE- Polonya</TEXT>
</DOC>
