<DOC>
<DOCNO> 1322973 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4d34ea/l/0l0smilliyet0n0btr0cfenerbahce0esissoko0eyu0etakibe0ealdi0e0cspor0csondakika0c0a30b110b20a10a0c130a96290cdefault0bhtm/story01.htm </URL>
<DATE> 2010/11/03 </DATE>
<TIME> 15:15:40.0 </TIME>
<AUTHOR>  </AUTHOR>
<HEADLINE>
fenerbah��e, sissoko'yu takibe ald��...
</HEADLINE>
<TEXT>Fenerbahçe’nin, Juventus’un Malili futbolcusu Muhammed Sissoko ile ilgilendiği ileri sürüldü.İtalya’nın Corriere dello Sport gazetesi, Fenerbahçe’nin kadrosunu güçlendirmek istediğini ve hakkında, Juventus’un gözden çıkarttığına dair söylentiler bulunan orta saha oyuncusu Sissoko’yu ara transfer döneminde almak için zemin yokladığını iddia etti.Juventus’un, bu sezon forma giymek için mücadele veren Sissoko’yu, takıma yeni yüzler katabilmek amacıyla satmayı planladığı belirtiliyor.Fenerbahçe Sissoko'ya teklif götürdü mü?  İtalyan spor gazetesi Corriere dello Sport'ta yer alan habere göre, bir dönem Liverpool'da da oynayan Juventus'un defansif orta saha oyuncusu Mohamed Sissoko Fenerbahçe'nin gündeminde ve sarı lacivertliler Mali asıllı futbolcu için Juventus'a teklif sunmaya hazırlanıyor.  NICOLA PENSINI: "SİSSOKO İÇİN PEK ÇOK DURUM VAR!"Pekii futbolcuyla temasa geçildi mi? Radyospor'dan Özgür Sancar, Sissoko'nun İtalyan menajeri Nicola Pensini'yle bir tele röportaj yaparak bu soruyu sordu. Pensini, "Sissoko için pek çok durum söz konusu olabilir. Ama bunu konuşmak için çok erken. Gelecek ay futbolcumun geleceğini nasıl şekilleneceğini konusunu konuşacağız. Size söyleyebileceğim tek şey, Fenerbahçe ya da bir başka Türk takımındarn teklif almadığımız, ne benim ne de oyuncumun hiç bir kişiyle transfer konusunda bağlantıya geçmediğidir" şeklinde konuştu.   GELECEK AY AÇIKLAMA YAPACAĞIZ Pensini, ısrarlı sorularımız üzerine, "Anlıyorum, siz işinizi yapıyorsunuz; ama ne Sissoko ne de ben bu konuda konuşacağız. Bu süreç bizim için uygun değil. Gelecek ayı beklemek zorundayız. Gazetelerin ne yazdığını bilmiyorum. Hem Türk hem de İtalyan gazeteleri istediklerini yazabilirler" dedi.   Corriere dello Sport'un iddiası ise para kaynağı sağlamak isteyen Juventus'un bu transfere olumlu baktığı, dolayısıyla Fenerbahçe'nin şansının fazla olduğu yönünde. Juventus'la 55 maça çıkan Mohamed Sissoko 4 gol attı. Sissoko, sadece takımında lig maçlarında fazla şans bulamadığı için sıkıntılı günler geçiriyor; bu nedenle devre arasında ayrılabileceğinden bahsediliyor; ama Napoli gibi İtalyan takımlarının da 25 yaşındaki futbolcuya talip olduğu belirtiliyor.  Radyospor</TEXT>
</DOC>
