<DOC>
<DOCNO> 1331894 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f73a618/l/0l0smilliyet0n0btr0csivasspor0eun0edususu0esuruyor0cspor0csondakika0c0a80b110b20a10a0c13117970cdefault0bhtm/story01.htm </URL>
<DATE> 2010/11/08 </DATE>
<TIME> 17:15:48.0 </TIME>
<AUTHOR>  </AUTHOR>
<HEADLINE>
sivasspor'un d���������� s��r��yor
</HEADLINE>
<TEXT>Spor Toto Süper Lig’de bu sezon bir türlü istediği sonuçları alamayan Sivasspor, İstanbul Büyükşehir Belediyespor’a sahasında 4-0 yenilerek, kötü gidişatını sürdürdü.Ligin 11. haftasında, dün sahasında İstanbul Büyükşehir Belediyespor karşısında kötü bir futbol sergileyen ve ilk yarıda arka arkaya yediği 4 golün şokunu üzerinden atamayarak, sahadan 4-0 mağlup ayrılan Sivasspor, aldığı farklı mağlubiyet ve sergilediği kötü futbolla taraftarını üzdü.Bu sezon 11 maçta 1 galibiyet, 4 beraberlik, 6 yenilgi alan Sivasspor, 11. hafta sonunda 7 puanla aynı puana sahip Bucaspor’un averajla gerisinde 17.sırada yer aldı. Eski başarılı günlerinden uzak bir performans sergileyerek, bu sezon adeta ligin dibine demir atan Sivasspor, 12. haftada Kasımpaşa ile deplasmanda karşılaşacak.YİĞİDOLAR 86 GÜNDÜR GALİBİYETE HASRETLigde bu sezon ilk ve tek galibiyetini 14 Ağustos’taki ilk hafta maçında Galatasaray’a karşı 2-1’lik skorla elde eden Sivasspor, İstanbul Büyükşehir Belediyespor’a yenilerek galibiyet hasretini sürdürdü. Ligde 10 maçtır galibiyete hasret olan Sivasspor, en son 86 gün önce Galatasaray’ı yenerek, ligde galibiyet sevinci yaşamıştı.Galatasaray galibiyetinin ardından Medical Park Antalyaspor, Eskişehirspor, Gaziantepspor ve Bucaspor ile berabere kalan Sivasspor, Bursaspor, Trabzonspor, Manisaspor, Kayserispor, Beşiktaş ve İstanbul Büyükşehir Belediyespor’a yenildi.ÇALIMBAY YÖNETİMİNDE GALİBİYET SEVİNCİ YAŞAMAYAMADISivasspor, yeni teknik direktörü Rıza Çalımbay yönetiminde çıktığı 3 maçta galibiyet sevinci yaşayamadı. Çalımbay yönetimindeki ilk maçında Ziraat Türkiye Kupası play-off turunda Manisaspor’a Sivas’ta 2-1 yenilen Sivasspor, ardından ligde Beşiktaş’a deplasmanda 2-1, İstanbul Büyükşehir Belediyespor’a ise evinde 4-0 yenildi.Çalımbay yönetiminde çıktığı 3 maçı da kaybeden Sivasspor, bu maçlarda rakip fileleri 2 kez havalandırırken, kalesinde 8 gole engel olamadı.</TEXT>
</DOC>
