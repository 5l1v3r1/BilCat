<DOC>
<DOCNO> 1326390 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5b8700/l/0l0smilliyet0n0btr0caslan0egardas0e0cspor0chaberdetay0c0a50b110b20a10a0c1310a4430cdefault0bhtm/story01.htm </URL>
<DATE> 2010/11/05 </DATE>
<TIME> 03:13:22.0 </TIME>
<AUTHOR>  </AUTHOR>
<HEADLINE>
aslan garda��!
</HEADLINE>
<TEXT>NEVZAT DİNDARGalatasaray, Azerbaycan pazarına giriyor. Bir taraftan yurt içinde önemli projeleri hayata geçirerek geleceğini teminat altına almayı hedefleyen sarı-kırmızılılar, diğer taraftan da kısa vadede kulübe gelir sağlayacak faaliyetlere katılmayı planlıyor.Cim-Bom, çok sayıda taraftarının olduğu kardeş ülke Azerbaycan’dan gelen teklifleri değerlendirme kararı aldı. Sportif Direktör Adnan Sezgin, Bakü’ye giderek Azerbaycan 1. liginde lider olan Neftchi Bakü Kulübü’yle masaya oturdu. İki kulüp arasında güçlü bir işbirliği yapılması kararlaştırılırken, Galatasaray ve Neftchi’nin devre arasında Antalya’da özel maç oynaması, Azeri gençlerin sarı-kırmızılı kulübün altyapı faaliyetlerine katılması gibi kapsamlı bir program hayata geçirilecek.Özellikle geçen ay Türk Milli Takımı’na karşı Azerbaycan’ın üstünlük sağlamasının ardından sarı-kırmızılıların bu pazara yönelme kararı aldığı belirtildi. Galatasaray, Azerbaycan’daki genç yeteneklerin yetiştirilmesinin yanı sıra, oynanacak özel maçlarla önemli bir gelir sağlamayı planlıyor. Bu arada Azeri yetkililerin sponsorluk konusunda da sarı-kırmızılılarla anlaşma yapmayı düşündükleri bildirildi. </TEXT>
</DOC>
