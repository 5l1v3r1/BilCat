<DOC>
<DOCNO> 1322968 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4de82d/l/0l0smilliyet0n0btr0cukrayna0edaki0e50eyildizli0estada0ebursa0eimzasi0cspor0csondakika0c0a30b110b20a10a0c130a9670a0cdefault0bhtm/story01.htm </URL>
<DATE> 2010/11/03 </DATE>
<TIME> 15:15:34.0 </TIME>
<AUTHOR>  </AUTHOR>
<HEADLINE>
ukrayna'daki 5 y��ld��zl�� stada bursa imzas��
</HEADLINE>
<TEXT>Bursa'da çelik konstrüksiyon ve basınçlı soğutma sistemleri üretimi yapan firma büyük bir başarıya imza atarak, Ukrayna'nın Shakhtar Donetsk takımının stadyumunu inşa etti.Doğu Avrupa'da UEFA'nın 5 yıldız kriterlerine uyan ilk stadı olarak nitelendirilen stat 2012 Avrupa Futbol Şampiyonası'na hazırlanıyor. Firmanın yeni hedefi şampiyon Bursaspor'un yapımı planlanan Timsah Arena projesini üstlenmek. Bursa'da çelik konstrüksiyon ve basınçlı soğutma sistemleri üretimi yapan Kantarcıoğlu Limited Şirketi 2009 yılında Ukrayna'da tamamlanan ve UEFA tarafından Doğu Avrupa'da 5 yıldız kriterlerine uyan ilk stat olarak nitelendirilen Shakhtar Donetsk Stadı'nın kapı ve bariyerlere kadar tüm çelik konstrüksiyon üretimini ve montajını gerçekleştirdi.Kantarcıoğlu Limited Şirketi Genel Müdürü Serkan Kantarcı, Shakhtar Donetsk takımının stadyum projesinde ENKA'nın alt müteahhidi olarak yer aldıklarını belirterek, stadyumun çelik konstrüksiyon tasarımı, imalatı ile saha montaj süpervizörlüğünü üstlendiklerini söyledi. Projeye 2007 yılında başladıklarını kaydeden Kantarcıoğlu, 2009 yılında tamamlanan stadyumun 50 bin koltuk kapasitesi bulunduğunu ifade etti. Stadyumun dünyanın en iyi stadyumlarından biri olduğunu vurgulayan Kantarcıoğlu, "Projenin bize ait kısmı 2 milyon doların üzerindeydi. Tüm iç yazışmaları ve müşteriyle bire bir görüşmeleri biz gerçekleştirdik. Çatı hariç, kapı ve bariyerlere kadar her türlü çelik üretimi bizim tarafımızdan yapıldı. Çatı ve dış cephe kaplamaları da ENKA tarafından gerçekleştirildi. Projenin toplam maliyeti 400 milyon dolar" diye konuştu.Bursa Atatürk Stadyumu'nun yenileme çalışmalarında da yüklenici firmalara destek verdiklerini dile getiren Serkan Kantarcıoğlu, "İlerleyen günlerde Bursa'da yapılması planlanan Timsah Arena projesinde de yer almayı istiyoruz. Bursa'da raylı sistem imalatından, vagon imalatına kadar bir çok projede firma olarak yer alabiliriz. Ama bu arz talep meselesiyle alakalı. Biz kendi çapımızdaki firmalar içerisinde en geniş ürüne sahip firmayız. Bursalı bir firma olarak yerel yöneticiler bizi değerlendirebilirler" dedi.</TEXT>
</DOC>
