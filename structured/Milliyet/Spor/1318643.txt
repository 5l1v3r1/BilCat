<DOC>
<DOCNO> 1318643 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f385e13/l/0l0smilliyet0n0btr0ctehlikeli0eucus0e0cspor0chaberdetay0c0a10b110b20a10a0c130a85320cdefault0bhtm/story01.htm </URL>
<DATE> 2010/10/31 </DATE>
<TIME> 01:00:00.0 </TIME>
<AUTHOR>  </AUTHOR>
<HEADLINE>
tehlikeli u��u��!
</HEADLINE>
<TEXT>SERDAR?SARIDAĞGününde bir Necip Uysal, Guti ile Ernst’in işini o kadar kolaylaştırıyor ki, bu kadar etkin bir orta sahanın gol attırmayacağı forvet yoktur herhalde... Daha 5. dakikada Bobo’nun attığı golün gelişimindeki en önemli nokta Guti’nin, İbrahim Üzülmez’e attığı pas değil, İbrahim Üzülmez’in o kulvarda kendini sadece ve sadece Guti’ye göstermesiydi.Beşiktaş oynadığı futbolla yakın geçmişindeki kötü günlerini taraftarına unuttururken, zaman zaman yapılan pas hataları siyah-beyazlı takım açısından maçın hatırlanmak istenmeyen bölümleri oldu. 8’de Beşiktaş savunmasının yaptığı pas hatasını iyi takip eden Zita, bu fırsatı gole çeviremezken, 67’de oyuna sonradan giren Suarez, Necip’in hatasını affetmeyerek Zita gibi olmadığını gösterdi. Böylesine kritik hataya rağmen Necip Uysal’ın 23. dakikadaki imkansızı başararak attığı gol onun tribünlerdeki en sağlam kredisi oldu.Galatasaray derbisine kadar puan kaybetmeden ilerlemenin hesaplarını yapan Bernd Schuster, hafta içinde Mersin İdman Yurdu maçında aşırı derecede yorulan oyuncularını, buna rağmen bu maça gerçekten iyi hazırlamış. Sezonun en formda isimlerinden olan Bobo’nun 51’de yakaladığı pozisyondaki düşüncesi, akıllara İlhan Mansız’ın Senegal’e attığı golü getirdi. Rüştü’nün 53. dakikada Mehmet Yıldız’ın şutundaki yaptığı kurtarış Beşiktaş’ın kaleciler konusunda ne kadar şanslı olduğunu gösteriyordu.Kayserispor maçında atamadığı goller nedeniyle tepkileri üstüne toplayan Nihat’ın 81’de kaçırdığı ise onun adına tam bir şanssızlıktı. 93’te önce Cihan’ın direkten dönen topu, hemen arkasından pozisyonu iyi takip eden Mehmet Nas’ın auta giden şutu ise Beşiktaş’ın şansı oldu. KORKU TÜNELİİşte, Beşiktaşlı taraftarların nefeslerini tuttuğu an... Dakikalar 90+3’ü gösteriyor, Sivassporlu Cihan savunmanın arkasına sarkarak kaleci Rüştü ile karşı karşıya kalıyor. Vuruyor, top direkten geri geliyor, defans meşin yuvarlağı güçlükle uzaklaştırıyor... Ve pozisyonun bitiminde iki takım oyuncuları da şaşkın... Sivassporlular beraberliği nasıl kaçırdıklarına yanarken, Beşiktaşlı futbolcular, sevinç ve endişeyi bir arada yaşıyor... </TEXT>
</DOC>
