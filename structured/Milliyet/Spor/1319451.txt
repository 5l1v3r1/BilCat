<DOC>
<DOCNO> 1319451 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f3afac1/l/0l0smilliyet0n0btr0cteofilo0enun0ehastaligi0epsikolojik0e0cspor0csondakika0c0a10b110b20a10a0c130a86290cdefault0bhtm/story01.htm </URL>
<DATE> 2010/11/01 </DATE>
<TIME> 11:21:23.0 </TIME>
<AUTHOR>  </AUTHOR>
<HEADLINE>
teofilo'nun hastal������ psikolojik...
</HEADLINE>
<TEXT>Trabzonspor yönetimini sağlığı ile ilgili tetkikleri yaptırmamakla suçlayarak ülkesine giden Teofilo'nun hastalığının stresten kaynaklandığı açıklandı.Teofilo'yu, tedavi için gittiği ülkesi Kolombiya'da sağlık kontrolünden geçiren doktorlar, oyuncunun sandığı gibi kalp ve ciğerlerinde herhangi bir sorununun olmadığını, yaşadığı sorunların stresten kaynaklandığını tespit etti. Kolombiya RCN Radyosu'nda yer alan haberde, Teofilo'nun, Barranquilla şehrinde özel bir klinikte kalp, ciğer ve çeşitli dallarda uzmanların kontrolden geçirdiği belirtildi. Klinik doktorlarının herhangi bir fiziksel rahatsızlık tespit edemediği oyuncuyu psikiyatriste sevk ettiği ifade edildi.Teofilo'yu muayene eden psikiyatrist Haroldo Martinez, Teofilo'nun hastalığının strese bağlı olduğunu, geçici anksiyete krizi yaşadığını açıkladı. Dr Martinez, Teofilo'nun Türkiye'deki tercümanının kötü olmasından dolayı, oyuncunun iletişim kurmakta ve söylemek istediklerini ifade etmekte zorluk çektiğini, bunun da kendisine stres ve anksiyete olarak yansıdığını söyledi. Sağlık kurulu, oyuncunun yaşadığı stres nedeniyle fiziksel ve zihinsel gelişimine zarar verecek kompleks organik bir bozukluğun meydana gelebileceğini rapor ederek, oyuncuya ailesinin eşliğinde bol oksijenli bir yerde dinlenmesini tavsiye etti.Teofilo Gutierrez, önümüzdeki Perşembe günü tekrar doktor kontrolünden geçecek.  </TEXT>
</DOC>
