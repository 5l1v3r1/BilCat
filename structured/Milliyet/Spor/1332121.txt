<DOC>
<DOCNO> 1332121 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f754985/l/0l0smilliyet0n0btr0certugrul0esaglam0ebu0esene0eturkiye0ekupasi0enda0eda0eiddialiyiz0e0cspor0csondakika0c0a80b110b20a10a0c13118910cdefault0bhtm/story01.htm </URL>
<DATE> 2010/11/08 </DATE>
<TIME> 19:14:54.0 </TIME>
<AUTHOR>  </AUTHOR>
<HEADLINE>
ertu��rul sa��lam: bu sene t��rkiye kupas��'nda da iddial��y��z...
</HEADLINE>
<TEXT>Bursaspor Teknik Direktörü Ertuğrul Sağlam, Ziraat Türkiye Kupası D Grubu’nda 10 Kasım Çarşamba günü Kırıkhanspor ile yapacakları maça ilişkin, "Bu sene Türkiye Kupası’nda da iddialıyız. O nedenle grupta oynayacağımız ilk maçı kazanmak istiyoruz" dedi.Sağlam, antrenman sahasının kenarında düzenlediği basın toplantısında, çarşamba gününden itibaren Şampiyonlar Ligi ve Spor Toto Süper Lig’deki mücadelelerine Türkiye Kupası maçlarının da ekleneceğini söyledi.Ligde her şeyin planladıkları gibi gittiğini ifade eden Sağlam, Şampiyonlar Ligi’nde oynadıkları zorlu karşılaşmalara karşın yenilgisiz bir şekilde hala zirvede yer aldıklarını vurguladı.Sağlam, spor kamuoyunun Bursaspor’dan Şampiyonlar Ligi maçları nedeniyle performans düşüklüğü ve geçen sezon elde edilen şampiyonluk nedeniyle de rehavet beklediğini, ancak geride kalan 11 haftada yenilgi yüzü görmeden, gösterdikleri performansla herkesi yanılttıklarını belirtti.Şampiyonlar Ligi maçları bittikten sonra takımın performansının daha da yükseleceğine inandığına işaret eden Sağlam, "Bu sene Türkiye Kupası’nda da iddialıyız. O nedenle grupta oynayacağımız ilk maçı kazanmak istiyoruz.Kırıkhanspor alt ligde ama önemli rakipleri geride bırakarak gruplara kaldı" diye konuştu.Sağlam, bir gazetecinin, "İlk 11 tercihinizde genç oyuncular ağırlıklı mı olacak" sorusuna, "Evet, elimizdeki genç oyuncuları kullanmak istiyoruz.Hafta sonu da biliyorsunuz Trabzonspor ile zorlu bir maç yapacağız. Harun, İsmail Haktan, Serdar Aziz gibi ligde çok şans veremediğimiz oyuncular bu maçta ilk 11’de yer alacak" yanıtını verdi.Muhammed Demir ve Eren Albayrak’ın durumuna ilişkin bir soru üzerine ise Sağlam, şu değerlendirmede bulundu: "Henüz bu oyuncuların durumuyla ilgili bir gelişme yok. İkisi de Bursaspor ile sözleşme yenilemeye yanaşmıyor. Muhammed’in menajeriyle de görüştük. Özellikle Muhammed, Bursaspor’a çok küçük yaşlarda Ereğlispor’dan gelmiş ve yeşil-beyazlı forma altında milli olmuş, A takıma kadar yükselmiş bir futbolcu. Kendisinden vefa duygusu içinde olmasını bekliyoruz. Ancak elbette kararı kendisi verecek. Bizimle kalmak istemeyen bir oyuncuyu zorla tutacak değiliz." Sağlam, "Medical Park Antalyaspor maçında kırmızı kart gören Kirita ile görüşmeniz oldu mu" sorusunu ise "Evet, maç sonrası kendisiyle görüştük. O da maçın ardından itirazları nedeniyle hakemden özür diledi ama kanımca o harekete kırmızı kart gösterilmesi ağır bir karardı. Eğer o harekete kırmızı kart gösteriliyorsa Türkiye’deki tüm maçlarda kırmızı kart gösterilmeli" diye yanıtladı.Medya organlarında Ali Tandoğan’ın sahalara 1 ay sonra döneceği yönünde haberler yer aldığını anımsatan Sağlam, bu oyuncunun 15-20 gün sonra koşulara başlayacağını, tamamen takımla birlikte çalışmalara başlaması için daha fazla bir sürece ihtiyacının olduğunu söyledi.Sağlam, Kirita’nın takımdan ayrılmak istediği yönünde haberler çıktığının hatırlatılması üzerine de "Benim tesislerdeki odama tüm oyuncular gelebilir.Bunu şaka olarak söylüyorum ama Kirita, gitmek istediğini bana medya yoluyla değil kendisi söylerse daha iyi olur. Biz gitmek isteyene ’dur’ demeyiz, kimsenin önünü tıkamayız" dedi.</TEXT>
</DOC>
