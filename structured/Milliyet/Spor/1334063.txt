<DOC>
<DOCNO> 1334063 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f8794c2/l/0l0smilliyet0n0btr0cziraat0ekredisi0e0cspor0chaberdetay0c110b110b20a10a0c13129460cdefault0bhtm/story01.htm </URL>
<DATE> 2010/11/11 </DATE>
<TIME> 01:27:27.0 </TIME>
<AUTHOR>  </AUTHOR>
<HEADLINE>
ziraat kredisi!
</HEADLINE>
<TEXT>NEVZAT DİNDAR30 bin euro... Hiçbir şey oynamayan Kewell’ın maç başı ücreti olarak dün akşam kasasına koyduğu rakamdı. Avustralyalı’nın sadece 68 dakika sahada kaldığı için aldığı para, Bank Asya 1. Lig’de lider olan Denizlisporlu futbolcuların kaç aylık maaşlarıdır acaba? Galatasaray için aslında iyi bir test anlamına geliyordu kupa karşılaşması puanın garanti olmadığı lig yoğunluğunda. Hagi de öyle düşünüyor olacak ki, kafasındaki soru işaretlerinin cevabını bu maçta görmek istedi. Örneğin Cana’yı stoperde oynattı, Kewell ve Aydın’ı 11’de görevlendirdi. Ama karşılaşma boyunca yanlışlar karşısındaki bağırış, çağırışlarını futbolcular hariç herkes duydu! Youla, Evren, Ahmet Çağıran gibi aslarını dinlendiren Ege ekibi karşısında oyununu kabul ettiremeyen Cim-Bom kalesinde tehlikeler gördü, yine kötü sinyaller verdi. Elano’nun klası, Pino’nun golleri ve Emre Çolak’ın sorumluluk alması ise geceden kalan tatlardı.21’de Pino direğe takıldı. 27’de Elano göğsüyle kontrol etti sonra sol ayağıyla plaseyi yolladı: 1-0 66’da kornerde iyi yükselen İsmail Konuk kafa vuruşuyla Aslan'ı cezalandırdı: 1-1. 76'da Elano, Pino’yu kaçırdı. Kolombiyalı sol ayağıyla füzeyi yolladı: 2-1. 88'de Pino, Emre Çolak’ın ortasında ceza yayı çizgisinden sol ayağıyla muhteşem bir vole gönderdi: 3-1.Cana stoperdeTeknik Direktör Hagi, Bank Asya 1. Lig ekibi Denizlispor karşısına ideale yakın kadro çıkararak şaşırttı. As futbolcular içinde sadece Lucas Neill’i dinlendiren Rumen hoca, Lorik Cana’yı ilk kez stoperde oynattı. Hagi'nin sakatlığı geçen Gökhan Zan'ı yedek soyundurup, Cana'ya 11'de görev vermesi dikkat çekti. Trabzonspor maçında kenara alındıktan sonra direkt soyunma odasına giden Misimovic de kulübeye çekildi.Baros izin istediCim-Bom'da sol arka adalesindeki sakatlığı yüzünden yaklaşık 1 ay daha sahalardan uzak kalacak olan Milan Baros, ülkesi Çek Cumhuriyeti'ne gitmek için izin istedi. Sağlık ekibiyle bir görüşme yapan yıldız futbolcunun tedavisini ülkesinde yaptırmak istediği bildirildi. Baros'la ilgili kararı teknik heyet verecek.Elano 247 gün sonraDenizlispor karşısında Galatasaray'ın ilk golünü atan Elano Blumer, sarı-kırmızılı formayla 247 gün sonra rakip fileleri havalandırdı. Brezilyalı yıldız geçen sezon başında transfer olduğu sarı-kırmızılı takımda en son Süper Lig’in 24. haftasında 8 Mart 2010 tarihinde oynanan Eskişehir maçında takımının tek golünü atmış ve Galatasaray bu karşılaşmayı 2-1 kaybetmişti. Elano bu sezon ilk asistini de Pino'nun skoru 2-1 yapan golünde yaptı.‘Moral bulduk’Galatasaray Teknik Direktörü Hagi, kupa maçlarına galibiyet ile başladıkları için mutlu olduklarını söyledi.Rumen çalıştırıcı, "İlk yarı kontrollü bir futbol ortaya koyduk ve 1-0 öne geçtik. İkinci yarı ise oyunun temposu yükseldi. Özellikle beraberlik golünü yedikten sonra kontrolü ele aldık. Zaten geliştirdiğimiz ataklar karşılıksız kalmadı ve iki gol bularak istediğimiz galibiyeti aldık. Moral bulduk" dedi. Hagi, "Bazı eksiklerimize rağmen ortaya konan futboldan memnunum" diye konuştu.Ata-Türk mesajıMaça fazla ilgi göstermeyen Galatasaray taraftarı, ölümünün 72. yılında Atatürk’ü unutmadı. Sarı-kırmızılılar, kapalı tribüne, "Galatasaray, Türkiye'dir" yazılı bir pankart açtı. İki takım da sahaya, “Atamızı saygıyla anıyoruz” pankartıyla çıktılar.PARDONŞükür konuşturana!Tamam... TRT senin.  Ama bir maç anlatılırken bu kadar çok konuşulur mu Hakan Şükür kardeşim?Galatasaray Denizlispor maçı oynanıyor, Hakan Şükür’den Evliya Çelebi cümleleri bitmiyor. Düzgün cümleler. Hiç hata yok. Ama yüzde doksan dokuzuna gerek yok.Hakan Şükür sussa, Erdoğan Arıkan çanak tutuyor... O da patronun kim olduğunu biliyor:“Senin gibi bir golcü neden yetişmiyor Hakan”? Ayıp yahu. Sanki Hakan Şükür’ün laf salatasına dekor olsun diye oynanıyor maç. Zaten TRT senin... Koy bir program daha, konuş doya doya.Maçtan ne istedin. E.G.</TEXT>
</DOC>
