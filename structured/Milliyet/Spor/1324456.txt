<DOC>
<DOCNO> 1324456 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f547235/l/0l0smilliyet0n0btr0cmilan0edan0ef0ebahce0eye0ekotu0esurpriz0cspor0csondakika0c0a40b110b20a10a0c1310a0a290cdefault0bhtm/story01.htm </URL>
<DATE> 2010/11/04 </DATE>
<TIME> 09:11:16.0 </TIME>
<AUTHOR>  </AUTHOR>
<HEADLINE>
milan'dan f.bah��e'ye k��t�� s��rpriz
</HEADLINE>
<TEXT> Everton'dan transfer döneminin son günlerinden kiralanan Nijeryalı futbolcu, şu ana kadar oynadığı maçların hepsinde mükemmele yakın bir futbol sergiledi. Özellikle Edu'nun gidişinden sonra bu bölgeyi Bilica ile dolduramayan Sarı-Lacivertliler, bunu Yobo ile başardı.Kendinden emin, sakin ve üstün performansından sonra bu futbolcuyu kaybetmek istemeyen yönetim Nijeryalı'nın bonservisini almak için harekete geçmişti.Everton ile yapılan anlaşmaya göre Sarı-Lacivertliler'in 8 milyon Euro ödemesi durumunda Yobo'nun bonservisini alabilecekti.Bu yönde planlar yapılırken Yobo'ya Milan'ın talip olduğu ortaya çıktı. Nijerya Milli Takım kaptanlığı da yapan tecrübeli futbolcu hem ülke takımında hem de Fenerbahçe'deki performansı İtalyan devinin dikkatinden kaçmadı.Milan'ın, futbolcunun menajeri ve Everton kulübü ile temasa geçtiği ve Yobo'yu önümüzdeki sezon transfer etmek istediği ifade edildi.LUGANO İLE İYİ BİR İKİLİ OLDU Sarı-Lacivertli takıma gelir gelmez adapte olan Yobo, Lugano ile de iyi bir ikili oldu. Özellikle bu ikilinin oynadığı maçlarda rakip takımlar gol bulmakta zorlanmıştı. İki ismin birlikte oynadığı maçlarda Sarı-Lacivertliler kalesinde sadece 2 gol gördü.Yobo saha içinde olduğu kadar saha dışında da oldukça örnek bir yapıya sahip. Ailesini de İstanbul’a getiren tecrübeli futbolcu evi ve Samandıra arasında mekik dokuyor ve antrenmanlar dışındaki tüm zamanını ailesi ile birlikte geçiriyor.</TEXT>
</DOC>
