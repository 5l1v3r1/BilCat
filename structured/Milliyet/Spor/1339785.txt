<DOC>
<DOCNO> 1339785 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fbe2195/l/0l0smilliyet0n0btr0cfenerbahce0eyenilgiyi0etatti0e0cspor0csondakika0c170b110b20a10a0c13155190cdefault0bhtm/story01.htm </URL>
<DATE> 2010/11/18 </DATE>
<TIME> 01:12:41.0 </TIME>
<AUTHOR>  </AUTHOR>
<HEADLINE>
fenerbah��e yenilgiyi tatt��!
</HEADLINE>
<TEXT>Fenerbahçe Ülker, THY Euroleague C Grubu'ndaki 5. maçında deplasmanda Cholet Basket ile karşılaştı. Gruptaki ilk 4 maçını kazanan Sarı-lacivertliler, bu mücadeleden 82-78 mağlup ayrıldı.Karşılaşmaya ön alanda rakibine baskı yaparak başlayan Fenerbahçe Ülker, Roko Ukic ve Ömer Onan'ın turnike basketleriyle durumu 4-2'ye getirdi. Tempoyu düşüren ve özellikle de pota altına top indirerek hücum eden rakibi karşısında Fenerbahçe Ülker, Marko Tomas'ın üç sayı isabeti ve Darius Lavrinovic'in turnikesiyle 11-6 öne geçti. Temponun yükseldiği bölümlerde kontrolü eline alan Sarı-lacivertliler, Kaya'nın turnikesi ve Ukic'in de üç sayılık basketiyle skoru 17-12 yaptı. İlk periyotu Fenerbahçe Ülker, kenardan gelen Mirsad Türkcan ve Tarence Kinsey'in beş sayılık katkısıyla 20-24 önde tamamladı. Tarence Kinsey ve Chrisyophe Leonard'ın karşılıklı basketleriyle başlayan ikinci periyotta Emir Preldzic'in üç sayı isabetiyle Sarı-lacivertliler 28-23 öne geçti. Alan savunmasını sürdüren Cholet Basket, hücum ribaundları sonrasında bulduğu ikinci sayı şanslarıyla 13.dakikada durumu 30-30'a getirdi. Karşılıklı basketlerin ardından Sarı-lacivertliler, soyunma odasına 41-34 geride girdi. Üçüncü periyota iyi savunmayla başlayan Sarı-lacivertliler, Roko Ukic'in turnikesiyle farkı 5 sayıya indirdi (41-36). Marko Tomas'ın penetresi sonrasında Kaya Peker ile pota altından basket kaydeden Fenerbahçe Ülker, Tarence Kinsey'in de devreye girmesiyle 50-43'e indirdi. Bu bölümde Emir Preldzic ve Roko Ukicile sayılar bulan Sarı-lacivertliler, periyotu 60-52 geride tamamladı. Son 10 dakikalık bölümde Sarı-lacivertliler, Emir Preldzic ve Roko Ukic'in penetreleriyle dört sayı birden buldu ve farkı da 4 sayıya indirdi (60-56). Mola alan Cholet Basket, aranın ardından Luc-Arthur Vebobe'nin pasında DeMarcus Nelson ile üç sayılık basket buldu. Fenerbahçe Ülker, Mirsad Türkcan'ın üç sayı isabetiyle 35.dakikada farkı 4 sayıya indirdi (65-61). Emir Preldzic'in üç sayı isabeti ve Kaya Peker'in turnikesiyle sayı üreten Sarı-lacivertliler, son 1.5 dakikaya da 78-72 geride girdi. Bu dakikadan sonra taktik faulleri değerlendiren Cholet Basket, karşılaşmadan da 82-78 galibiyetle ayrıldı.SALON: La MeilleraieHAKEMLER: Grzegorz Ziemblicki - Carmelo Paternico - Panagiotis AnastopoulosCHOLET BASKET (82): Antywane Robinson 14 (7 ribaund- 1 asist), Luc-Arthur Vebobe 4 (5 ribaund- 4 asist), Sammy Mejia 29 (5 ribaund- 3 asist), Claude Marquis 6 (8 ribaund), Christophe Leonard 7 (3 ribaund), Romain Duport 2, Vule Avdalovic 4 (3 ribaund- 5 asist), DeMarcus Nelson 12 (4 ribaund- 1 asist), Mamoutou Diarra 4FENERBAHÇE ÜLKER (78): Roko Ukic 15 (6 ribaund- 4 asist), Mirsad Türkcan 6 (4 ribaund), Ömer Onan 4 (1 ribaund- 1 asist), Lynn Greer 4 (2 asist), Darius Lavrinovic 10 (8 ribaund- 1 asist), Kaya Peker 7 (5 ribaund- 2 asist), Oğuz Savaş 2 (3 ribaund- 1 asist), Tarence Kinsey 15 (1 ribaund), Marko Tomas 3 (4 ribaund), Emir Preldzic 12 (3 ribaund- 2 asist)1.PERİYOT: 20-242.PERİYOT: 21-103.PERİYOT: 19-184.PERİYOT: 22-26</TEXT>
</DOC>
