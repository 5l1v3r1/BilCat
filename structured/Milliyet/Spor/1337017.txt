<DOC>
<DOCNO> 1337017 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa6a58a/l/0l0smilliyet0n0btr0cgalatasaray0ein0eyildizi0ecifte0esok0eyasadi0cspor0csondakika0c150b110b20a10a0c13146440cdefault0bhtm/story01.htm </URL>
<DATE> 2010/11/15 </DATE>
<TIME> 11:11:59.0 </TIME>
<AUTHOR>  </AUTHOR>
<HEADLINE>
galatasaray'��n y��ld��z�� ��ifte ��ok ya��ad��
</HEADLINE>
<TEXT>Şampiyonluk yarışında evinde Manisaspor'a yenilerek liderin 13 puan gerisine düşen Galatasaray'da bekleneni bir türlü veremeyen Boşnak futbolcu Misimoviç havalimanında çifte şok yaşadı.Çarşamba günü Slovakya ile deplasmanda hazırlık maçı oynayacak olan Bosna Hersek Milli Takım kampına katılmak üzere geldiği Atatürk Havalimanı'nda uçağını kaçıran Misimoviç bu sorunu çözemeden saatinin kaybolduğunu anlayınca ikinci şokla karşılaştı.Yıldız futbolcunun başına gelen şanssızlıklar havalimanına geç gelmesiyle başladı.07:25'de kalkan TK-1883 sefer sayılı Viyana uçağının kalkışına dakikalar kala dış hatlar terminaline gelen Misimoviç, burada bilet-bagaj işlemlerinin yapıldığı check-in kontuarının kapandığını öğrendi. Uçağına yetişemeyen Boşnak futbolcu x-ray cihazlarından geçişte kolundan çıkardığı saatinin olmadığını fark etti. Saatinin çalındığını düşünen Misimoviç havalimanı emniyetine başvurarak yardım istedi. Kamera görüntülerini izleyen polis bir sonuca varamayınca Misimoviç'ten tekrar üzerindeki eşyaları kontrol etmesini istedi. Üzerine giydiği montu tekrar didik didik arayan Misimoviç, "Audemars Piguet" marka spor saatini montun kapüşonunda buldu. Güvenlik görevlilerinin şaşkın bakışları arasında saatini tekrar koluna takan Misimoviç kendisine yardım eden yetkililere teşekkür etti.Daha sonra bilet-satış gişesine giden Boşnak futbolcu saat 15:40'da THY'nin İstanbul-Viyana seferini yapan uçağına bilet satın aldı. Misimoviç DHA muhabirinin "Neler yaşadın" sorusuna ise "herşey yolunda" şeklinde yanıt verdi</TEXT>
</DOC>
