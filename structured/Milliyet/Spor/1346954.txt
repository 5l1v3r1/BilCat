<DOC>
<DOCNO> 1346954 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fff90e9/l/0l0smilliyet0n0btr0cbaros0ederbide0esahada0cspor0chaberdetay0c260b110b20a10a0c13186890cdefault0bhtm/story01.htm </URL>
<DATE> 2010/11/26 </DATE>
<TIME> 01:13:25.0 </TIME>
<AUTHOR>  </AUTHOR>
<HEADLINE>
baros derbide sahada
</HEADLINE>
<TEXT>NEVZAT DİNDARGalatasaray'da, Beşiktaş derbisi öncesinde Milan Baros sevinci yaşanıyor. Yaşadığı ağır sakatlıklar yüzünden, geride kalan 13 hafta sonunda 535 dakika sahada kalabilen ve yaklaşık 1.5 aydır sahalardan uzak olan Çek yıldız dün antrenmanın tamamında takımla birlikte çalıştı. Baros dar alanda yapılan çift kale maçta attığı 2 golle, Teknik Direktör Hagi'ye hazır olduğunun mesajını verdi. Süper Lig'in son 3 maçında gol atamamaları yüzünden büyük sıkıntı yaşayan Hagi'nin son olarak 8. haftadaki Ankaragücü maçında bu sezon 3. kez sakatlanan Baros'a, Beşiktaş'a karşı 45 dakika görev vermeyi düşündüğü bildirildi. Çek yıldızın dev maçta forma giyebilecek duruma gelmesi büyük sevinçle karşılanırken, kaptan Arda Turan'dan kötü haber geldi.Beşiktaş maçında forma giyemeyeceği kesinleşen yıldız futbolcunun en erken gelecek hafta sahalara dönebileceği ifade edildi. Sarı-kırmızılı takım dün sabah yaptığı antrenmanla hazırlıklarını sürdürürken, Arda yine kondisyoner eşliğinde çalışmalarına devam etti.Emre'nin darbesi yaktıMilan Baros, Fenerbahçe ile geçen sezon Kadıköy'de oynanan derbide Emre Belözoğlu'nun darbesiyle sakatlandıktan sonra bir türlü gerçek kimliğine kavuşamadı. 25 Ekim 2009'da oynanan maçta tarak kemiği kırılan Baros geçen sezon sadece 17 maçta forma giydi. Bu sezon yurt dışındaki hazırlık kampında sağ aşil tendonundan, Büyükşehir maçında sol arka adelesinden sakatlanan Çek golcü, Ankaragücü karşılaşmasında arka adalesindeki sakatlığı nüksedince tedavi için Almanya'ya gitmişti.1160 bilet ayrıldıDerbi öncesi İl Spor Güvenlik Kurulu toplantısı yapıldı. İstanbul Valiliği’nde Vali Yardımcısı Feyzullah Özcan başkanlığında gerçekleştirilen toplantıya iki kulüpten yönetici düzeyinde katılım olmazken, stat görevlileri, güvenlikle ilgili yetkililer toplantıda yer aldı. Beşiktaş taraftarına ayrılan 1160 biletin, Biletix'ten satılacağı açıklandı. Maçta 1716 polis ile 850 özel güvenlik personeli görev alacak.Kampanya tanıtımıGalatasaray’ın, Öğretmenler Günü kapsamında düzenlediği, ilköğretim öğrencilerine armağan olarak, "280.000 Okul Defteri de Bizden" kampanyası bugün tanıtılacak. Sarı-kırmızılı kulüp ve İstanbul Milli Eğitim Müdürlüğü işbirliği ile yürütülecek kampanyanın basın toplantısına Başkan Adnan Polat ile İstanbul Milli Eğitim Müdürü Dr. Muammer Yıldız katılacak. Florya’daki toplantı 16.00’da başlayacak.</TEXT>
</DOC>
