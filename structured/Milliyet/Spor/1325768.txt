<DOC>
<DOCNO> 1325768 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f59267f/l/0l0smilliyet0n0btr0ckocaelispor0ebaskani0eintihara0etesebbus0eetti0cspor0csondakika0c0a40b110b20a10a0c1310a2740cdefault0bhtm/story01.htm </URL>
<DATE> 2010/11/04 </DATE>
<TIME> 19:16:09.0 </TIME>
<AUTHOR>  </AUTHOR>
<HEADLINE>
kocaelispor ba��kan�� intihara te��ebb��s etti
</HEADLINE>
<TEXT>Borç içinde yüzen ve sorunlar yumağına dönen Kocaelispor'da yeni bir şok gelişme yaşandı. Mayıs ayında eski başkanlardan Serhan Gürkan ve bir yönetici ile birlikte tutuklanarak bir ay cezaevinde kalan, kulübe destek sağlanması amacıyla da tesislerde kurduğu çadırda açlık grevi de yapan Kulüp Başkanı  Başkanı Muammer Çelik bugün  bürosunda aşırı miktarda hap içerek intihar intihara teşebbüs etti.Daha önce birçok key yönetim kurulu üyeliği yaptığı Kocaelispor Kulübü'nün ortada kalmaması için başkanlığını üstlenen, ancak yeterli desteği bulamayan Muammer Çelik, borç içindeki kulübü düze çıkarmak için çalmadık kapı bırakmadı. Son olarak Sırp futbolculara olan borç nedeniyle önce 6 puanı silinen, sonra  FIFA kararıyla 3. lige düşme tehlikesiyle karşı karşıya kalan kulübün durumuna üzülen  Muammer Çelik kişisel borçları da artınca tam anlamıyla çıkmaza girmişti.Muammer Çelik,  Körfez sanayi Çarşısı'ndaki işyerindeki odasında  akşam saatlerinde  çalışanlar tarafından yarı baygın halde bulundu. Daha sonra aşırı miktarda pah istiği anlaşılan Muammer Çelik hemen Seka Devlet hastanesi'nde midesi yıkanarak yoğun bakım ünitesinde tedaviye alındı. Şimdilik hayati tehlikeyi atlattığı belirtilen Muammer Çelik'in halen kontrol altında tutulduğu ve tedavisine devam edilmekte olduğu bildirildi.</TEXT>
</DOC>
