<DOC>
<DOCNO> 1324951 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f567c8a/l/0l0smilliyet0n0btr0curfa0e20emilli0emaca0eev0esahipligi0eyapacak0cspor0csondakika0c0a40b110b20a10a0c1310a1360cdefault0bhtm/story01.htm </URL>
<DATE> 2010/11/04 </DATE>
<TIME> 13:15:27.0 </TIME>
<AUTHOR>  </AUTHOR>
<HEADLINE>
urfa 2 milli ma��a ev sahipli��i yapacak
</HEADLINE>
<TEXT>Daha önce 5 Mayıs'ta, Fenerbahçe ile Trabzonspor arasında oynanan Ziraat Türkiye Kupası final maçına ev sahipliği yapan Şanlıurfa GAP Arena Stadyumu, bu kez uluslararası iki müsabakaya hazırlanıyor.Ziraat Türkiye Kupası final maçının ardından; ilk olarak 25 Kasım'da Türkiye-Rusya U 15 Bayan Milli takımlarının, ardından ise Ocak 2011'de Türkiye-İtalya U 19 Erkek Milli takımlar müsabakası Şanlıurfa'da oynanacak.17 yıl süren yapımının ardından geçtiğimiz yıl sonu açılan 30 bin taraftar kapasiteli GAP Arena Stadyumu ile Şanlıurfa'nın, tarih ve kültür şehri olmasının yanında, spor şehri olma yolunda da hızlı adımlar attığını ifade eden Şanlıurfa Valisi Nuri Okutan, "Şanlıurfa İlk ciddi sınavını Ziraat Türkiye Kupası maçında verdi. A Milli Futbol Takımımızı da şehirde ağırlayabileceğimizin sinyali olan milli takımlar düzeyinde 2 maç daha şehrimizde oynanacak. Bunun heyecanı içindeyiz" dedi.Türkiye Kupası maçından sonra 2 milli müsabakanın daha oynanacak olmasının Şanlıurfa adına büyük kazanım olduğunu vurgulayan Vali Okutan, "Şanlıurfalıların ne kadar büyük bir misafirperver olduğunu kupa maçında bütün ülkeye ispatladık. Şimdi Rus ve İtalyan misafirlerimize de kapılarımızı açacağız. Şanlıurfalılar olarak misafirperverliğimizi bir kez daha göstereceğiz. Bu ülkelerden yoğun bir misafir akışı sağlamanın, ilimizi, bölgemizi ve ülkemizi yabancı turistlere daha iyi nasıl tanıtabileceğimizin çalışmalarını yapıyoruz. Bu müsabakaların ilimize verilmesinde büyük emeği olan Türkiye Futbol Federasyonu Başkanı Mahmut Özgener'e teşekkür ediyoruz" diye konuştu.</TEXT>
</DOC>
