<DOC>
<DOCNO> 1331891 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f73a61c/l/0l0smilliyet0n0btr0chagi0eyi0estres0ebasti0e0cspor0csondakika0c0a80b110b20a10a0c13117870cdefault0bhtm/story01.htm </URL>
<DATE> 2010/11/08 </DATE>
<TIME> 17:15:43.0 </TIME>
<AUTHOR>  </AUTHOR>
<HEADLINE>
hagi'yi stres bast��!
</HEADLINE>
<TEXT>KADİR ÇETİNÇALI - İSTANBULTrabzonspor yenilgisi sonrasında büyük bir hayal kırıklığı yaşayan George Hagi'nin üzüntüsü Milan Baros'un sakatlığının en az 3-4 hafta süreceğini öğrenmesi sonrasında daha da arttı.Sarı kırmızılı takımda Rijkaard'ın yerine göreve geldikten sonra Fenerbahçe beraberliği ve Antalya galibiyeti ile ümit veren bir başlangıç yapan George Hagi, Trabzonspor yenilgisi sonrasında haklı olarak hayal kırıklığı yaşadı. Sarı kırmızılı takımın hücum hattındaki en önemli iki oyuncusu Arda ve Milan Baros'tan yoksun olarak, ligde iddiasını sürdürmek isteyen Hagi'nin yakasını aksilikler bırakmıyor. Milan Baros'un arka adalesindeki sakatlığının bir kez daha tekrarlaması sonrasında en az 3-4 hafta oynayamayacağının ortaya çıkması sarı kırmızılı takımın teknik patronunu adeta yıktı. Baros'un yokluğunda Pino'yu zorunlu olarak tek forvet oynatan Hagi, gol sorununa bir çare üretemedi. Hagi, göreve geldikten sonra Galatasaray 3 maçta sadece Antalyaspor'a 2 gol atabilirken, Fenerbahçe ve Trabzonspor maçlarında pozisyon sıkıntısını sürdürdü.Galatasaray, Arda Turan ve Milan Baros'un yokluğunda pozisyon sıkıntısını yaşarken bu iki oyuncunun kısa sürede futbola dönmeleri zor görünüyor. Lider Trabzonspor'un 10 puan gerisinde kalan sarı kırmızılı takımı lig fikstüründe zorlu haftalar bekliyor. Bu hafta Ali Sami Yen'de Manisaspor'u ağırlayacak olan sarı kırmızılıları bu maçın ardından Kayserispor deplasmanı ve Beşiktaş mücadelesi bekliyor. Böylesi önemli maçlar öncesinde Arda ve Baros'un yokluğu george Hagi'yi fazlasıyla sıkıntıya sokuyor.</TEXT>
</DOC>
