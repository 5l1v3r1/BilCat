<DOC>
<DOCNO> 1334102 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f879ee8/l/0l0smilliyet0n0btr0cdunya0ecevap0ebekliyor0e0cspor0chaberdetay0c110b110b20a10a0c13129680cdefault0bhtm/story01.htm </URL>
<DATE> 2010/11/11 </DATE>
<TIME> 01:29:17.0 </TIME>
<AUTHOR>  </AUTHOR>
<HEADLINE>
d��nya cevap bekliyor!
</HEADLINE>
<TEXT>Bir tarafta Allen Iverson, diğer tarafta, Türkiye'de, mütevazı bütçeyle savaş veren Beşiktaş Cola Turka... Şimdiye kadar bu ikilinin bir arada bulunacağını hiç düşünemeyen on binler, şimdi "siyah-beyazlı forma" bulabilmek için yarışıyor.Amerikalı basketbolcunun resmi internet sitesindeki forum bölümüne katılan hayranları, hem maçların internetten nasıl izleneceğini merak ediyor, hem de bu sorulara yanıt bulmak için "Answer"a soruyor. İşte bunlardan bazıları şöyle:* Bulgaristan’dan sana sevgilerimizi gönderiyoruz. Sen NBA’in en büyük oyuncususun.* Türkiye’de iyi bir sezon geçirip ardından NBA’e döneceğini umut ediyorum. Bütün maçlarını izleyeceğim.* Amerika’da yokluğun hissedilecek, herkes seni özleyecek.* Maçların internet üzerinden yayınlanacak mı?* Ben bir İtalyanım ve Iverson fanatiği olmaktan gurur duyuyorum.* Çin’de ne kadar hayranın olduğunu biliyor musun? Geçmişteki gibi savaş.* Keşke Miami Heat seni alsaydı. Ama artık Türkiye'desin, sana başarılar diliyorum.* Oradaki maçlarını nasıl izleyeceğimiz konusunda bizi bilgilendirirsen mutlu oluruz. Sen hangi takımdaysan ben de o takımı tutmuştum. Şimdi bir Beşiktaş taraftarıyım.'I love soccer' *Allen Iverson, İnönü Stadı’ndaki atmosferden çok etkilendiğini söyledi. Ünlü yıldız, Kasımpaşaspor maçında Beşiktaş Basketbol Şubesi Başkanı Şeref Yalçın’a, siyah-beyazlı tribünleri överek, “ABD'de futbolu takip ediyordum. Futbolu seviyorum. Başta tribünler olmak üzere atmosfer çok etkileyici. Daha önce böyle bir taraftar kitlesi görmemiştim. İnanılmaz ve çok etkileyici” ifadelerini kullandığı öğrenildi.* Futbolu seviyorum</TEXT>
</DOC>
