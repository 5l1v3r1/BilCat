<DOC>
<DOCNO> 1341262 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc75df0/l/0l0smilliyet0n0btr0cbir0ebacagi0ekisa0cspor0chaberdetay0c190b110b20a10a0c13158410cdefault0bhtm/story01.htm </URL>
<DATE> 2010/11/19 </DATE>
<TIME> 03:11:43.0 </TIME>
<AUTHOR>  </AUTHOR>
<HEADLINE>
bir baca���� k��sa
</HEADLINE>
<TEXT>SERDAR SARIDAĞBeşiktaş tarihinin en çok gol atan yabancı futbolcusu olan Bobo’nun sürekli sağlık sorunu yaşamasının ardından ilginç bir sonuç çıktı. Brezilyalı golcünün sol bacağının diğerinden daha kısa olduğu ortaya çıktı.Sürekli kalça ve arka adale problemlerinden şikayet eden siyah-beyazlı futbolcunun, ilk bakışta fark edilmeyen ancak detaylı bir sağlık kontrolünden sonra ortaya çıkan probleminin, yaklaşık 1 cm’lik bir kısalık olduğu vurgulandı. Sol kalça ve arka adalesindeki sıkıntıları, bu bacağın diğerinden kısa olması nedeniyle yaşayan Bobo’nun futbol hayatının tehlikede olmadığı, ancak kariyeri boyunca bu tür sağlık problemlerini yaşayacağı bildirildi.Derbiye yetişir mi?Kulüp doktorlarından Devrim Urgun, “Bobo’da 9 milimetre olan bir bacak kısalığı sözkonusu. Bu tür problemler, sporcuların dışında birçok insanda var. Günlük hayatı olumsuz etkileyen bir sağlık sorunu değil. İnsanlarda fark edilmeyen bu durum, sporcuların detaylı sağlık kontrollerinden geçmesi nedeniyle ortaya çıkıyor. Bobo şu an Almanya’da tedavisini sürdürüyor. Bir hafta sonraki değerlendirmemizde tedavisinin daha da uzun sürüp sürmeyeceğini netleştireceğiz. Belki Galatasaray derbisinde de oynamayabilir” ifadelerini kullandı.  Şut ve gol çalışmasıKonyaspor maçının hazırlıklarını dün sabah basına kapalı yaptıkları idmanla sürdüren Beşiktaşlı futbolcuların, önceki günkü antrenmanda olduğu gibi yine bol bol şut çalışması yaptığı bildirildi. Bernd Schuster yönetimindeki antrenmana, tedavileri devam eden Bobo, Ekrem, Nihat ve Ferrari ile milli takım kampında bulunan Holosko’nun katılmadığı açıklandı. İdmanın son bölümünde ise futbolcuların yarım sahada çift kale maç yaptıkları açıklandı. Bayramlaşma bugünBeşiktaş, Kurban Bayramı nedeniyle geleneksel bayramlaşma törenini bugün yapacak. Akaretler’de bulunan kulüp binasındaki Divan Kurulu lokalinde gerçekleştirilecek tören saat 11.00’de başlayacak. Bayramlaşmaya yöneticiler ve Divan Kurulu üyelerinin katılacağı ifade edildi. Iverson’dan sonra  yeni bir yıldız dahaBeşiktaş Basketbol Şubesi Başkanı Şeref Yalçın’ın, Allen Iverson’dan sonra yeni bir transfer için çalışmalarını hızlandırdığı öğrenildi. Avrupa’da forma giyen ve savunma yönü çok kuvvetli olan, uzun boylu bir oyuncu almak için girişimlerini sürdüren Yalçın’ın, önümüzdeki günlerde bu transferin ismini açıklaması bekleniyor.</TEXT>
</DOC>
