<DOC>
<DOCNO> 1325255 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f56ee8b/l/0l0smilliyet0n0btr0cbale0etottenham0edan0eayrilmayi0eplanlamiyorum0cspor0csondakika0c0a40b110b20a10a0c1310a1730cdefault0bhtm/story01.htm </URL>
<DATE> 2010/11/04 </DATE>
<TIME> 15:15:19.0 </TIME>
<AUTHOR>  </AUTHOR>
<HEADLINE>
bale: tottenham'dan ayr��lmay�� planlam��yorum
</HEADLINE>
<TEXT>Şampiyonlar Ligi’nde Tottenham’ın İnter’e karşı oynadığı 2 maçta da çok iyi performans göstererek birçok takımın transfer listesine giren Galli sol kanat oyuncusu Gareth Bale, Tottenham’dan ayrılmayı planlamadığını söyledi.Tottenham’ın 2 hafta önce İnter’e deplasmanda 4-3 yenildiği maçta 3 gol atan, 2 gün önce 3-1 kazanılan rövanşta da 2 golün pasını veren Bale, BBC Sport’a yaptığı açıklamada, takımıyla 2014’e kadar sözleşmesi bulunduğunu ve ayrılmayı planlamadığını belirtti.Şu an formunun zirvesinde olduğunu söyleyen 21 yaşındaki Bale, "Tottenham’da oynamaya devam etmek istiyorum. Burada olmaktan mutluyum" dedi.Tottenham’ın 2007’de Southampton’dan 5 milyon avroya transfer ettiği Bale ile Barcelona ve Real Madrid gibi takımların ilgilendiği belirtilmişti."WALCOTT BENDEN HIZLI"Bale, Sun gazetesine yaptığı açıklamada da hızıyla ilgili olarak, "Hiç atletizm dersi almadım. Normalde böyle koşuyorum. 18 yaşındayken 100 metreyi 11 saniyeden biraz uzun sürede koşuyordum. 3 yıldır kronometre tutmuyorum" diye konuştu.Arsenal’de forma giyen Theo Walcott’un kendisinden hızlı olduğunu söyleyen Bale, Southampton’dan tanıdığı Walcott için, "O benden hızlı.Southampton genç takımında aynı odada kalıyorduk. Yakın arkadaşız ve size garanti verebilirim ki yarışsak beni geçer" dedi.Walcott da dün Arsenal’in Şampiyonlar Ligi’nde Shaktar Donetsk’e 2-1 yenildiği maçta, 60 metrelik bir depar atarak takımının tek golünü atmıştı.</TEXT>
</DOC>
