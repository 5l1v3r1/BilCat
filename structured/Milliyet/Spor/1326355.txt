<DOC>
<DOCNO> 1326355 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5bc847/l/0l0smilliyet0n0btr0cuzulmez0eden0eson0einci0cspor0chaberdetay0c0a50b110b20a10a0c1310a4710cdefault0bhtm/story01.htm </URL>
<DATE> 2010/11/05 </DATE>
<TIME> 03:12:37.0 </TIME>
<AUTHOR>  </AUTHOR>
<HEADLINE>
��z��lmez���den son inci
</HEADLINE>
<TEXT>Renkli kişiliğiyle her zaman ilginç açıklamalarda bulunan Beşiktaş Kaptanı İbrahim Üzülmez, Porto karşılaşmasından sonra da yine döktürdü.Portekiz deplasmanında, özellikle ikinci yarıda çok iyi bir futbol ortaya koyduklarını söyleyen siyah-beyazlı oyuncu, “Rodriguez beni ittiği için sarı kart gördü. Maçın en iyi adamını attırdım, daha ne yapayım?” diye konuştu. İki takımın da kazanmak için sahaya çıktığını söyleyen Schuster ise, “İki ekip de elinden geleni yaptı. Güzel anlar oldu. 1 puan almamız bizi sevindirdi” dedi. Schuster, Nihat konusunda da şu yorumu yaptı:“Nihat’ın bu tür gollerini biz de özlemiştik. Kendisini çok önceden tanıyoruz. İspanya’daki oyun şeklini ve bu tür gollerini biliyoruz. Attığı gol bizi mutlu etti. Ben kendisi adına daha çok mutlu oldum. Bu golle daha fazla güven kazandı. Bu tür şutları ve golleri denemeye devam etmeli” dedi.Alman çalıştırıcı, Porto karşısında forma giymeyen Rüştü’nün sakatlığının sabah kahvaltısında belli olduğunu, oynaması için son ana kadar tedavi ettirdiklerini, ancak bunun yeterli olmadığını dile getirdi</TEXT>
</DOC>
