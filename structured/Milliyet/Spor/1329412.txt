<DOC>
<DOCNO> 1329412 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f665bcb/l/0l0smilliyet0n0btr0ckutlualp0ee0eagir0efatura0cspor0csondakika0c0a60b110b20a10a0c13110a320cdefault0bhtm/story01.htm </URL>
<DATE> 2010/11/06 </DATE>
<TIME> 15:13:51.0 </TIME>
<AUTHOR>  </AUTHOR>
<HEADLINE>
kutlualp'e a����r fatura
</HEADLINE>
<TEXT>Kutlualp’in Fenerbahçe yönetimine yönelik basında yer alan, “Deloitte’in onayının sahte olduğuna” dair açıklamalarına karşılık Sarı-Lacivertli yönetimin şikâyetiyle başlayan sürecin sonunda Kutlualp, Fenerbahçe Disiplin Kurulu tarafından 3 yıl süre ile üyelikten ihraç edildi.Kurulun toplantısına bizzat katılarak açıklamalarda bulunan Kutlualp, şikâyet dilekçesinde konu olan bazı gazetelerde yayınlanan haberlerdeki ifadelerin kendisine ait olmadığını ifade etti.Kutlualp kendisinin Deloitte konusunda Fenerbahçe yönetimine karşı bir suçlamada bulunmadığını, hiç kimse hakkında sahtecilik iddiasında bulunmadığını, konuya ilişkin olarak sadece Anadolu Ajansına yazılı açıklama yaptığını belirtti. Buna karşın Kutlualp’in bu savunması da kulüp Disiplin Kurulu’ndan ceza almasına engel olamadı.KUTLUALP'İN SUÇLAMASI NEYDİ? Geçtiğimiz aylarda Kutlualp’in ulusal basında aynı anda çıkan açıklamaları gündeme adeta bomba gibi düşmüştü. Kutlualp kulübün 2009 yılında yapılan mali genel kurulunda üyelere dağıtılan faaliyet raporlarındaki Deloitte onayının sahte olduğunu, Federasyona verilmek üzere Deloitte tarafından hazırlanan raporlardaki onayın kes yapıştır suretiyle faaliyet raporuna konduğunu ve bu şekilde kulüp üyelerinin kandırıldığını iddia etmişti. Bunun üzerine Fenerbahçe Spor Kulübü, Deloitte’nin de katıldığı bir basın toplantısı yapmak zorunda kalmıştı.SÖZLERİ ÇELİŞTİBu süreç Fenerbahçe Yönetim Kurulu’nun, kulübün disiplin kuruluna yapmış olduğu şikâyet ile yeni bir boyut kazanmıştı. Yaklaşık 2 ay süren disiplin yargılamasında Kutlualp de bizzat kendi savunmasını yaptı. Kutlualp’in disiplin kuruluna yapmış olduğu savunması ile öncesinde gazetelerde çıkan açıklamalarındaki farklılık büyük bir çelişkiyi de ortaya çıkardı. Yaşanan bu çelişki disiplin kurulunun Kutlualp’in üyeliğini 3 yıllığına askıya almasına neden oldu.</TEXT>
</DOC>
