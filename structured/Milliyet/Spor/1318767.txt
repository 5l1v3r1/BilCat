<DOC>
<DOCNO> 1318767 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f385e0b/l/0l0smilliyet0n0btr0cschuster0esov0e0cspor0chaberdetay0c0a10b110b20a10a0c130a8540a0cdefault0bhtm/story01.htm </URL>
<DATE> 2010/11/01 </DATE>
<TIME> 01:18:56.0 </TIME>
<AUTHOR>  </AUTHOR>
<HEADLINE>
schuster ��ov!
</HEADLINE>
<TEXT>Beşiktaş Teknik Direktörü Bernd Schuster, Sivasspor’un ikinci yarıdaki etkili oyunu ve son dakikada kaçırdığı mutlak gol pozisyonu yüzünden galibiyete sevinemedi. Alman hoca, özellikle ikinci yarıda ortaya koydukları performanstan hiç memnun kalmadığını söyledi.Siyah-beyazlı çalıştırıcı, “Bugün sadece üç puan aldığımız için sevinçliyiz. Bu galibiyete açıkçası çok ihtiyacımız vardı. Ancak bence iki takımın da oynadığı futbol hiç güzel değildi” diye konuştu.Schuster, “Biz maça iyi başlamak, gol bularak rahatlamak istiyorduk. İkinci golden sonra maçı biraz daha kontrolümüz altına alıp, oyunu güvenli bir şekilde devam ettirmeyi planlıyorduk. Fakat düşündüğümüzün tam tersi oldu ve rakibimize pozisyonlar vermeye başladık. Maçın son bölümlerinde şanslı olan taraf bizdik. Eğer direkten dönen top kaleye girseydi şimdi çok farklı şeyler konuşabilirdik” ifadelerini kullandı.‘Ersan daha iyi olacak’Kartal’ın hocası bazı sorulara verdiği ilginç yanıtlarla da dikkat çekti. Schuster canlı yayında, “Beşiktaş, belirli bir sisteme sahip olmadığı gerekçesiyle eleştiriliyor. Bunun için ne söyleyeceksiniz” sorusuna, “Ben de katılıyorum” yanıtını vererek şaşırttı. Bernd Schuster, “Spor Toto Süper Lig’i zor buluyor musunuz?” şeklindeki soruyu ise “Hayır, tam tersine eğlenceli ve çok kolay buluyorum” şeklinde cevapladı.Genç savunmacı Ersan’ın ortaya koyduğu performansı da değerlendiren Alman hoca, “Ersan 4. stoper olarak geldi. Sivok’un sakatlığından sonra bulunduğu konum zor bir yer. Önünde İbrahim Toraman, Zapotocny ve Ferrari var. Büyükşehir Belediyespor maçında ve kupa mücadelesinde iyi oynadı. Kendisine güveni vermek istiyorduk. Genç oyuncu ilerde daha iyi olacak” dedi.</TEXT>
</DOC>
