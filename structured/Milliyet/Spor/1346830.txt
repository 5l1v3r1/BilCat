<DOC>
<DOCNO> 1346830 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/ffee682/l/0l0smilliyet0n0btr0cfinalin0eintikami0eaci0eoldu0cspor0csondakika0c250b110b20a10a0c13185550cdefault0bhtm/story01.htm </URL>
<DATE> 2010/11/25 </DATE>
<TIME> 23:14:02.0 </TIME>
<AUTHOR>  </AUTHOR>
<HEADLINE>
finalin intikam�� ac�� oldu
</HEADLINE>
<TEXT>İSTANBUL (A.A)  Birinci sete iyi başlayan Fenerbahçe Acıbadem, Chachkova ve Fürst ile yaptığı hücumlar sonunda teknik molaları 8-5 ve 16-14 önde geçti. Norda Foppapedretti Bergamo etkili servis atarak 22-22 eşitliği sağladı. Rakibin hatalarını değerlendiren sarı-lacivertli ekip, seti 26-24 kazanarak 1-0 öne geçti.İkinci sette Fenerbahçe Acıbadem daha etkili bir oyun sergilemeye başladı. Oyuna Naz’ın girmesiyle paslar yerini bulunca, Chachkova’nın smaçları ile sarı-lacivertliler, teknik molaları 8-6 ve 16-11 önde kapattı. Yaptığı basit hatalar sonunda oyunu zora sokmasına ve rakip bloklarına takılmasına rağmen Fenerbahçe Acıbadem, seti 25-23 kazanıp, skoru 2-0 yaptı.Üçüncü set karşılıklı sayılarla başladı. Sarı-lacivertli takım teknik molaları 8-4 ve 16-13 önde geçti. Etkili servis atarak, rakibinin düzenini bozan Fenerbahçe Acıbadem, bu seti de 25-18 kazanıp, maçtan 3-0 galibiyetle ayrıldı.Geçen sezon Fransa’nın Cannes kentinde yapılan Avrupa Şampiyonlar Ligi final maçında rakibine 3-2 yenilen sarı-lacivertliler, bu akşam rakibine set vermedi.Fenerbahçe Acıbadem, grupta ikinci maçını 30 Kasım Salı günü deplasmanda Hırvatistan temsilcisi ZOK Split ile yapacak.Bu arada, karşılaşmayı Voleybol Federasyonu Başkanı Erol Ünal Karabıyık, Fenerbahçe Kulübü Başkanı Aziz Yıldırım ve Acıbadem Sağlık Grubu Yönetim Kurulu Başkanı Mehmet Ali Aydınlar birlikte izledi.Salon: Burhan Felek Hakemler: Krassimir Todorov xxx (Bulgaristan), Milan Labasta xxx (Çek Cumhuriyeti) Fenerbahçe Acıbadem: Fofao xx, Chachkova xxx, Fürst xxx, Skowronska xx, Seda xx, Eda xxx (Nihan xxx, Songül x, Naz xx, Çiğdem xx, Ergül x) Norda Foppapedretti Bergamo: Fanzini x, Zambelli xx, Baldi xx, Vasileva x, Nucu xx, Signorile xxx (Carrara xx, Gallizıoli x, Gabbiadıni x) Setler: 26-24, 25-23, 25-18 Süre: 76 dakika (28, 25, 23)</TEXT>
</DOC>
