<DOC>
<DOCNO> 1339769 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fbe529e/l/0l0smilliyet0n0btr0cgenclik0ehatasi0e0a0e10cspor0chaberdetay0c180b110b20a10a0c13155480cdefault0bhtm/story01.htm </URL>
<DATE> 2010/11/18 </DATE>
<TIME> 01:12:16.0 </TIME>
<AUTHOR>  </AUTHOR>
<HEADLINE>
gen��lik hatas��! 0-1
</HEADLINE>
<TEXT>ANALİZ: BİLAL MEŞEMilli Takım’daki bu değişimin temel nedeni Azerbaycan yenilgisidir. Bu yenilgiyle ‘şoka’ giren Hollandalı çalıştırıcı radikal kararla, ekibin iskelet kadrosunda rotasyona gitti. Nitekim, Hollanda maçının kadrosuna yeni yüzler, yeni heyecanları çağırdı. Ne var ki, Hiddink bizi de şaşırttı! Farklı kadro beklerken, Hiddink, ‘Ne olur, ne olmaz’ düşüncesinden yola çıktı, işini sağlama almak istedi! İlk on bire baktığımızda Serdar, Burak ve Umut’u yeni fotoğraflar olarak gördük. Diğerleri, ana iskelet kadronun içinde olan, yani tanıdık fotoğraflar... Elbette değişim şart, ancak tepeden-tırnağa yapmak mangal gibi yürek ister. Başka deyişle  köklü değişimi, ancak hedefi elinizin tersiyle iterseniz, yani ‘2012 finalleriyle hesabım yok’derseniz yapabilirsiniz. Kaldı ki biz ülke olarak sabırlı bir millet değiliz...Gelelim dünkü maça... Elbette Dünya ikincisi bir takımla oynamak kolay değil, üstüne üstlük Arena gibi müthiş bir statta.  Maça fena başlamadık, topu sürekli ayağa oynadık, ayağımızı yere sağlam bastık, hatta rakibe bu yarıda ciddi pozisyon bile vermedik. Hiddink, ikinci yarıda Umut ve Burak’ı oyundan aldı, Kazım ve Mehmet Ekici’yi sahaya sürdü. Hollanda’nın ikinci yarıda golü bulmasından sonra risk aldık, bu da ofansta etkili olmamızı sağlarken, pozisyon üstüne pozisyon ürettik, ama atmakta aynı beceriyi gösteremedik. 11’de Nuri Şahin nefis bir ara pasıyla Burak Yılmaz’ı buluşturdu, genç oyuncu, göbekten indi, iki savunmacıyı geçti, yay üzerinde sağıyla yerden vurdu, kaleci Stekelenburg uzandı, köşeye giden topu kornere tokatladı.40’da kazanılan frikik atışını Sneijder kullandı, savunmadan dönen topa ikinci kez sert vurdu, kaleci Volkan, topu iki hamlede kontrol etti. 52’de Maduro sağdan topla indi, penaltı noktasına kesti, Huntelaar, Servet ve Serdar Kesimal’ın bakışları arasında topu Volkan’ın solunda filelere gönderdi: 1-0. 61’de soldan kazanılan serbest atışı Nuri Şahin kullandı, topu penaltı noktasına kesti, iyi yükselen Umut, kafayla vurdu, kaleci topu kornere tokatladı.75’de Sabri sağdan sert vurdu, savunmadan sekti, solda top Kazım’ın önüne düştü, o zor olanı yaptı, boş kale yerine dışarı attı! 89’da Engin’in şutu kaleciden sekti.KIZIL BİLMECESİFutbol Federasyonu Başkanı Mahmut Özgener, Milli Takımlar Sorumlusu Levent Kızıl’ın görevini bıraktığı şeklindeki haberlerin doğru olmadığını söyledi. Kızıl’ın ailesine zaman ayırabilmek için Hollanda yerine Amerika’ya gittiği belirten Özgener, bu konuda herhangi bir sıkıntı yaşamadıklarının altını çizdi. Ancak Futbol Federasyonu’nun, Levent Kızıl ile ilgili resmi sitesinden bir açıklama yapmaması da kafalarda soru işareti yarattı.Şanssız MathijsenHollanda Milli Takımı’nın savunma oyuncusu Mathijsen yaşadığı şanssız sakatlık yüzünden hastanelik oldu. Hava topu mücadelesi sırasında yere ters basan Mathijsen’in sağ ayak bileği ciddi şekilde burkuldu. Ambulansla hastaneye götürülen tecrübeli oyuncunun uzun süre sahalardan uzak kalacağı bildirildi.Yemekte buluştularHollanda Futbol Federasyonu, maç öncesi Türkiye Futbol Federasyonu onuruna resmi yemek verdi. Başkan Michael van Praag’ın ev sahipliğinde düzenlenen Amsterdam’daki yemeğe, Başkan Mahmut Özgener, Başkanvekili Lutfi Arıboğan, Tahkim Kurulu Başkanı Adnan Türkkan ve Genel Sekreter Vekili Ali Parlak katıldı. Yemekte her iki ülke federasyon başkanı, birbirlerine plaket hediye etti.10 bin euro Türk’ünMaçın devre arasında yapılan şut yarışmasını, Mustafa isminde bir Türk taraftar kazandı. 2 Hollandalı taraftar ile birlikte yarışmaya katılan ve yaklaşık 35 metreden topu kaleye gönderen Hakan Şükür hayranı olduğunu açıklayan taraftar, meşin yuvarlağı üst direğe vurdurmayı başarınca 10 bin euroluk ödülü kazandı. Bir radyo kanalının düzenlediği yarışmada ilk vuruşuyla ödülü kazanan ve diğer yarışmacıların atış kullanmasına bile şans tanımayan gurbetçi Türk, ödülü almaktan dolayı büyük sevinç yaşadı.</TEXT>
</DOC>
