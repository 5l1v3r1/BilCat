<DOC>
<DOCNO> 1339093 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fb944a5/l/0l0smilliyet0n0btr0cg0esaray0ea0eiki0ebuyuk0ederbi0emujdesi0e0cspor0csondakika0c170b110b20a10a0c13153520cdefault0bhtm/story01.htm </URL>
<DATE> 2010/11/17 </DATE>
<TIME> 13:13:14.0 </TIME>
<AUTHOR>  </AUTHOR>
<HEADLINE>
g.saray'a iki b��y��k derbi m��jdesi!
</HEADLINE>
<TEXT>Son lig maçında Manisaspor’a yenilerek Lider Trabzonspor’un 13 puan gerisine düşen Galatasaray’a Kaptan’dan teselli geldi. Pubis ve fıtık nedeniyle 10 Ekim’de Münih’te bıçak altına yatan yıldız futbolcu, kontrol amacıyla gittiği Sırbistan’dan İstanbul’a müjdeli haberle döndü. Ameliyatı yapan Ulrike Meschaweck’e görünen Arda’nın sakatlığını tamamen atlattığı öğrenildi. Arda’nın yanında götürdüğü MR’ları da inceleyen Meschaweck, günde 7 saatlik tedavi ve antrenman programına uyması halinde Galatasaray Kaptanı’nın kısa sürede sahalara döneceğini ifade etti. Arda’nın ligin 14. haftasında, yani yaklaşık 11 gün sonra oynanacak Beşiktaş derbisinde forma giyeceği bildirildi.Bu arada Milan Baros’tan da iyi haberler var. Hızla iyileşen Çek golcünün de derbide en az 45 dakika sahada olacağı kaydedildi.</TEXT>
</DOC>
