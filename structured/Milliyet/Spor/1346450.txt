<DOC>
<DOCNO> 1346450 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/ffc13b6/l/0l0smilliyet0n0btr0clugano0edan0ekotu0ehaber0e0cspor0csondakika0c250b110b20a10a0c13184360cdefault0bhtm/story01.htm </URL>
<DATE> 2010/11/25 </DATE>
<TIME> 17:16:42.0 </TIME>
<AUTHOR>  </AUTHOR>
<HEADLINE>
lugano'dan k��t�� haber!
</HEADLINE>
<TEXT>Spor Toto Süper Ligde haftanın en önemli maçlarından birine çıkacak Fenerbahçe'ye Lugano'dan kötü haber geldi. Cezası biten ancak bu hafta yapılan antrenmanlara katılamayan Uruguaylı futbolcunun tedavisinin devam ettiği ancak ağrılardan şikayetçi olduğu öğrenildi. Maç gününe kadar tedavisine devam edilecek Lugano'nun oynamaması halinde defansta Yobo-Bekir ikilisinin oynaması bekleniyor. Aykut Kocaman'ın Bilica'yı yedek kulübesinde tutacağı belirtildi. Sakatlığı süren Emre Belözoğlu'nun ise bu hafta da forma giymesinin zor olduğu açıklandı.. Teknik Direktör Aykut Kocaman'ın bu hafta defansta başka bir değişikliğe daha giderek, Andre Santos ile Caner'i değiştirmeyi planladığı bildirildi. İstanbul Büyükşehir Belediye maçında savunmadan dikkatli olmasını isteyen Aykut Kocaman'ın, Caner'i defansın solunda oynatması bekleniyor. Son haftalarda gösterdiği üstün performans ve antrenmanlardaki istekli tavırlarıyla dikkat çeken Alex de Souza ise, Emre Belözoğlu ile beraber iki gündür arkadaşlarını İstanbul Belediye maçına motive etmeye çalışıyor. Takım kaptanları Alex ve Emre'nin arkadaşlarına bu hafta sonunda zirvedeki takımların ve şampiyonluk adaylarının birbirleriyle karşılaşacak olması nedeniyle İstanbul Büyükşehir Belediye maçının önemini  anlattıkları belirtiliyor.(Lig TV)</TEXT>
</DOC>
