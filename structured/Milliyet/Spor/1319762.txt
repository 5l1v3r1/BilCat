<DOC>
<DOCNO> 1319762 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f3b9800/l/0l0smilliyet0n0btr0chiddink0ekose0eyazisinda0ekadronun0edegisecegini0eyazdi0cspor0csondakika0c0a10b110b20a10a0c130a86690cdefault0bhtm/story01.htm </URL>
<DATE> 2010/11/01 </DATE>
<TIME> 13:23:59.0 </TIME>
<AUTHOR>  </AUTHOR>
<HEADLINE>
hiddink, k����e yaz��s��nda kadronun de��i��ece��ini yazd��
</HEADLINE>
<TEXT>A Milli Takım Teknik Direktörü Guus Hiddink, 1-0'lık Azerbaycan yenilgisini bir türlü unutamıyor. Milli Takımın Azerbaycan'a yenilmesini kabullenemeyen Hollandalı hoca, problemi kökünden çözecek. Artık genç futbolculara şans vermek istediğini açıklayan hocanın ilk tercihi, temel futbol eğitimlerini Avrupa'da almış olan genç futbolcular olacak.AZERBAYCAN'A YENİLEN SUSACAKHollandalı teknik hoca, "Azerbaycan'a kim yenilirse, birazcık olsun susup oturacak. İşte bu benim kaderimdi, bunu ben yaşadım" diyerek başlık attığı Hollanda'nın önde gelen gazetesi De Telegraaf'taki haftalık köşe yazısında, A Milli Takımın problemini kökünden halletmek için kolları sıvadığını açıkladı.A Milli Futbol Takımımızın, 2012 Avrupa Şampiyonasına katılması için ne gerekiyorsa onu yapacağını yazısında belirten Hollandalı hoca, "Almanya'ya yenilebilirsin ama Azerbaycan'a yenilmeyi asla kabullenemem. Artık problemi kökünden ele almanın zamanı geldi. Türkiye'yi 2012 Avrupa Şampiyonası'na getirmek için ne gerekiyorsa onu yapacağım.YENİ YAPILANMANIN BAŞLANGICI"Türkiye'nin geneli olmak üzere Avrupa'da da futbolcu taraması yaptım. Bir hafta İngiltere'deydim. Arsenal'ın antrenmanını izleyip, Arsene Wegner'le konuşma fırsatı buldum. Oradaki Türk futbolcuları izledim. Arsenal'ın haricinde Portsmouth, Reading ve Chelsea'de de top koşturan genç yetenekler var, onları da izledim. Mili takımda yenilen yapılanmada bu futbolcuların hepsine önem veriyorum. Bu yeni bir yapılanmanın başlangıcıdır"YENİ TÜRKİYE"İngiltere, Almanya ve Türkiye'yi tarayıp bitirmek üzereyim. Bu çalışmadan sonra gelecek yılların 'yeni Türkiye' sinin iskelet takımını oluşturup çalışmalara hızlı bir şekilde başlayacağım. Avrupa'dan seçeceğim bir çok genç futbolcu, bulundukları ülkelerin genç milli takımlarında da forma giyiyor. Yanlış anlamaların önüne geçmek için ilk olarak Hollanda Kraliyet Futbol Federasyonu (KNVB) olmak üzere diğer ülkelerin futbol federasyonları ile de bu konuda görüşmeler yapacağım.CHELSEA'Lİ GÖKHAN TÖRE VE ARSENAL'Lİ OĞUZHAN ÖZYAKUP17 Kasım günü Hollanda ile bir hazırlık maçı yapacağız. Bu maçta bir çok genç oyuncuya şans verip onların neler yapabileceğini görmek istiyorum. Özellikle Arsenal ve Chelsea'da kendilerini geliştirmek üzere olan genç futbolcuların profesyoneller arasında neler yapabileceğini merak ediyorum. Şubat ayında başlayacak olan milli maçlarda da A milli takımında top koşturan bir çok eski futbolcuyu da dinlendirip, genç oyunculara şans vermeyi düşünüyorum.Almanya ve Azerbaycan yenilgisi, Türkiye için yeni bir yapılanmanın başlangıcı olmuştur. Yapacağım bu çalışma öncesinde de zaten tüm eleştirileri kabul etmiştim. Bundan sonra da her yapıcı eleştiriye açığım" diyerek A Milli Takımı'nda yeni bir yapılanmanın çalışmalarını yaptığını resmen açıklamış oldu.</TEXT>
</DOC>
