<DOC>
<DOCNO> 1322945 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4db40b/l/0l0smilliyet0n0btr0cgunay0edan0emuze0eve0eoren0eyerleri0eozellestirildi0ehaberlerine0eyalanlama0csiyaset0csondakika0c0a30b110b20a10a0c130a96550cdefault0bhtm/story01.htm </URL>
<DATE> 2010/11/03 </DATE>
<TIME> 15:12:13.0 </TIME>
<AUTHOR>  </AUTHOR>
<HEADLINE>
g��nay'dan 'm��ze ve ��ren yerleri ��zelle��tirildi' haberlerine yalanlama
</HEADLINE>
<TEXT>-Kültür ve Turizm Bakanı Ertuğrul Günay, MHP Bursa Milletvekili İsmet Büyükataman’ın soru önergesine verdiği yanıtta, müze ve ören yerlerinin özelleştirildiği iddialarının gerçeği yansıtmadığını belirterek, 13-16 Eylül 2010’da gerçekleştirilen ihale ile 31 Aralık 2016’ya kadar müze ve ören yeri gişelerinin ihaleyi alan firma tarafından idare adına işletileceğini kaydetti. Günay, ihaleyi alan firma tarafından sözleşme süresince 18 milyon TL tutarında yatırım yapılacağını ifade ederek, 45 gişe binasının yenileneceğini, 11 yeni gişe yapılacağını, müze gişe ve giriş noktalarına 196 adet kamera kurulacağını ve 257 kişilik istihdam olanağı yaratılacağını bildirdi.Kültür ve Turizm Bakanı Ertuğrul Günay, MHP Bursa Milletvekili İsmet Büyükataman’ın müze ve ören yerlerinin özelleştirildiği iddiasına ilişkin soru önergesini yanıtladı. Özelleştirme iddialarının gerçeği yansıtmadığını belirten Bakan Günay, özelleştirmenin birinci şartının mülkiyet ve yönetimin kamudan özel sektöre devri olduğunu belirterek, "Bakanlığımız Döner Sermaye İşletmesi Merkez Müdürlüğümüzde bugüne kadar yapılan ihalelerin hiçbirinde bu kapsamda bir hak devri söz konusu olmamıştır" dedi.-"İHALE 13-16 EYLÜL’DE YAPILDI"-Büyükataman’ın önergesinde yer alan özelleştirme iddiası konusunda ise Bakan Günay şu bilgileri verdi:"Önergede konu edilen ve 48 müze ve ören yerimizde gişelerin işletimi, giriş kontrol sistemlerinin modernizasyonu ve yönetimi işi ile ilgili olarak 13-16 Eylül 2010 tarihlerinde düzenlenen ihalenin konusu, sözleşme süresi ile sınırlı kalmak üzere kapsam dahilindeki müze ve ören yeri gişelerinin idare adına işletilmesi, giriş kontrol sistemlerinin modernizasyonu ve bu kapsamda bilet tasarımı, üretimi, satışı ve pazarlanması ile tüm giderleri yükleniciye ait olmak üzere mal ve hizmetlerin sağlanmasıdır."-"18 MİLYON TL’LİK YATIRIM YAPILACAK"-İhalenin, 48 müze ve ören yerinde bilet gelirlerinin yanı sıra, ziyaretçi hizmetlerinde modern teknoloji uygulamalarına yer verilerek ziyaretçi sayısı ve memnuniyetinin artırılması amacıyla gerçekleştirildiğini ifade eden Bakan Günay, ihaleyi alan firma tarafından sözleşme süresince 18 milyon TL yatırım yapılacağını bildirdi. Bu kapsamda 45 gişe binasının yenileneceğini, 11 yeni gişenin inşa edileceğini, müze gişe ve giriş noktalarına 196 adet kamera konulacağını, 21 gelişmiş turnike ile giriş-çıkışların daha hızlı, kolay ve güvenli hale getirileceğini kaydeden Bakan Günay, 257 kişiye de istihdam imkanı sağlanacağını belirtti.-"ÖZELLEŞTİRME PROJEMİZ YOK"-Sözleşme süresinin 31 Aralık 2016 tarihinde sona ereceğini ifade eden Bakan Güney, bu tarihten itibaren firma tarafından tüm yazılım, donanım ve fikri hakların bedelsiz olarak Kültür ve Turizm Bakanlığı’na devredileceğini söyledi. Bakan Günay şunları kaydetti:"Yapılan ihale bir özelleştirme ihalesi değildir. Müzelerimizin yönetiminin yanı sıra giriş kuralları ve bilet fiyatlarının belirlenmesi önceden olduğu gibi yine bakanlığımızca yürütülecektir. Bilet gelirleri eskiden olduğu gibi bakanlık hesaplarına yatırılacak ve tahsilat sonrasında yükleniciye ihale ile belirlenen oranlar üzerinden hak ediş ödenecektir. Bakanlığımızın müzelerimizin özelleştirilmesi ile ilgili herhangi bir amacı ve geleceğe dönük projesi bulunmamaktadır."</TEXT>
</DOC>
