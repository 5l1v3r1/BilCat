<DOC>
<DOCNO> 1323803 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5298ec/l/0l0smilliyet0n0btr0ckorkuyu0eyiktik0e0csiyaset0chaberdetay0c0a40b110b20a10a0c130a9930a0cdefault0bhtm/story01.htm </URL>
<DATE> 2010/11/04 </DATE>
<TIME> 01:09:38.0 </TIME>
<AUTHOR>  </AUTHOR>
<HEADLINE>
korkuyu y��kt��k!
</HEADLINE>
<TEXT>MANSUR ÇELİK AnkaraSav’ın “Bu parti kimsenin babasının malı değil” sözlerine “Koltuklar kimsenin babasının malı değildir” yanıtını veren Kılıçdaroğlu “Gücünü bir yerlerden alanlar bu partide artık olmak zorunda değil. Partideki korku imparatorluğunu yıktık. Türkiye’dekini de yıkacağız” ifadesini kullandı.Partide öğleden sonra gerginliklerin had safhaya ulaştığı dakikalarda Kılıçdaroğlu’nun saat 16.30’da bir basın toplantısı düzenleyeceği ve MYK listesini açıklayacağı bildirildi. Ancak Kılıçdaroğlu, açıklamasına ancak 17.15’te başlayabildi. Yargıtay Cumhuriyet Başsavcılığı’nın partiye gönderdiği bir yazıyla tüzüğün yerine getirilmesini istediğini vurgulayan Kılıçdaroğlu özetle şunları söyledi:“-  Türkiye bir hukuk devletidir. CHP de öteden beri hukuğun gereklerini yerine getiren bir partidir. Hukuka saygılı bir partidir. Bugün (dün) gereğini yaptık. Tüzüğün gereğini yerine getirdik. MYK’yı seçtik saat 16.30’da Başsavcılığa teslim ettik.-  “Tüzük çok açık. Genel Başkan’ın toplamadığı bir Parti Meclisi karar alamaz. Hukuka aykırılığa hepimizin karşı çıkması lazım. İnsanlarımızı, partimizi seviyoruz. Toplanan arkadaşlarımızı da seviyoruz ama hep hukuka saygılı kalmak zorundayız.-  CHP 53 yıldır iktidar olamıyor. Parti içi çekişmelerden ne istiyoruz arkadaşlar? Koltuklar kimsenin babasının malı değildir. Beni buraya örgütüm getirdi. Onun vereceği her karara saygılıyım. Birileri ‘hayır ben koltuğumda oturacağım, eğer bu koltuğu benim altımdan alırsanız ben başka işler yaparım’ derse buna izin vermem. -  Bize statükocu yaftası yapıştırmaya çalışıyorlar. Statükodan en çok şikayet eden benim. Korku imparatorluğu vardı Türkiye’de. Partideki korku imparatorluğunu yıktık. Türkiye’dekini de yıkacağız.-  Adımız belli, biz Cumhuriyet Halk Partisiyiz, halkın partisiyiz. Koltuklar insanlara sürekli otursunlar diye verilmez. O koltuklar halka hizmet için verilir. Oralar ne benim babamın, ne de kimsenin malı. O koltuklara halka hizmet için oturduk ve hakkını vereceğiz.Daha sonra yeni MYK listesini okuyan Kılıçdaroğlu sözlerini şöyle sürdürdü:“CHP’nin yeni yönetimi tek ses, tek yürek olacak. Başarısız olduğumuzda hiç endişe etmesinler. Koltuklarımıza saplanıp kalmayacağız. Başarısız olduğumuzda alnımızın akıyla gideceğiz. Hiçkimse bir partinin içinde korku kanalları, koridorları yaratmasın. Buna izin vermeyeceğiz. Herkes özgürce düşüncesini söyleyecek. Buna izin verdiğimiz zaman bu parti, demokrasiyi getiren parti, demokrasinin önündeki engel olarak ortaya çıkar.” Parti içi demokrasiyi sağlayacaklarını, yeni bir tüzük için de kurultaya söz verdiklerini vurgulayan Kılıçdaroğlu “Blok değil çarşaf liste getireceğiz. Yok ‘şu benim elimin altında olsun’, ‘benden izinsiz konuşma’, yok ‘hareket etme... Arabaya da izin vermem.’ Yok böyle bir şey. Kararlıyım ve kararımın desteğini halktan alıyorum. İzin verin, yetki verin diyorum, delegelerime de diyorum, partililere de. İzin verin CHP’yi Mustafa Kemal’in o özgür CHP’si haline getirelim” dedi. Parti Meclisi’ni isterse toplarCHP Tüzüğü’nün 37. maddesinde PM’nin  toplanmasıyla ile ilgili şu düzenleme yer alıyor: PM, Genel Başkan ile Kurultay’ca gizli oyla seçilmiş (80) üyeden oluşur. Aldıkları oy sayısına ve sırasına göre PM’nin (20) yedek üyesi belirlenir. PM  en geç iki ayda bir, Genel Başkanın çağrısı üzerine ve Genel Başkan’ın başkanlığında toplanır. Genel Başkan’ın gerek görmesi halinde ya da (15) PM üyesinin gündem belirleyerek yazılı istemde bulunması durumunda PM Genel Başkan tarafından olağanüstü toplantıya çağırılır. Örgüte mesajKılıçdaroğlu, CHP il, ilçe ve belde başkanlarıyla partililere yönelik çağrıda bulundu. Kılıçdaroğlu “Hepinizden, her partilinin ve yurtseverin CHP’deki korku duvarlarından sonra Türkiye’deki korku imparatorluğunu yıkmak için el ele vermesini, omuz omuza çalışmasını istiyorum. Tek güvencemin örgütüm olduğunu biliyorum” dedi. Kılıçdaroğlu, dün örgütüne gönderdiği mesajda, hukuka saygı gösterdiklerini, tüzüğün verdiği yetki ve sorumluluğun gereğini yerine getirdiğini ifade etti. </TEXT>
</DOC>
