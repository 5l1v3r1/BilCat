<DOC>
<DOCNO> 1329202 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f66415b/l/0l0smilliyet0n0btr0cbaykal0echp0eic0esarsinti0eyasamadi0csiyaset0csondakika0c0a60b110b20a10a0c13110a330cdefault0bhtm/story01.htm </URL>
<DATE> 2010/11/06 </DATE>
<TIME> 13:09:28.0 </TIME>
<AUTHOR>  </AUTHOR>
<HEADLINE>
baykal:chp i�� sars��nt�� ya��amad��
</HEADLINE>
<TEXT>CHP eski Genel Başkanı Deniz Baykal, son yaşanan olaylardan CHP'nin bir sarsıntı yaşamadığını söyledi. Baykal, “CHP'nin son yaşanan olaylardan etkilendiği, iç çekişmelere sürüklendiğini düşünüp, kaygı duyanlara söylemek isterim ki, böyle bir durum yok. CHP örgütü kendisine hizmet etmiş kişiler arasındaki tartışmaları tahrik, teşvik etmez, söndürür” dedi.Baykal, CHP İzmir Milletvekili Canan Arıtman'ın düğünü için geldiği İzmir'deki ikinci gününde sabah kaldığı Crowne Plaza Oteli'nin lobisinde basın mensuplarının sorularının yanıtladı. Baykal, yeni bir siyasi mesaj verme amacında olmadığını, sadece İzmir'de yaşanmış tüm sıkıntılara rağmen CHP'lilerin kararlı şekilde partilerine sahip çıktığını, bu sorumluluğu kavramış ve yerine getirecek olmalarından dolayı mutlu olduğunu açıklamak istediğini söyledi.Baykal, “Bu mutluluk verici bir tablo. ‘CHP bu olaylardan etkilendi, iç çekişmelere sürükleniyor’ diye kaygı duyanlara söylemek isterim ki böyle bir durum yoktur. CHP tam bir bütünlük içindedir. İlkelerine sahip çıkmaktadır. Sorumluluğunu bilmektedir. Parti içindeki tartışmaları örgütümüz, tabanımız büyük bir anlayışla yönetmektedir. Tartışmaların etkisi altına girmemiştir. CHP bu olaylardan bir sarsıntı yaşamamıştır. Bunu gördüm, memnun oldum” dedi.ÖRGÜT HERKESE HAKKINI VERİRBaykal, basın mensuplarının Bülent Ecevit'in anma töreninde CHP Genel Başkanı Kemal Kılıçdaroğlu ve eski Genel Sekreter Önder Sav'ın bir araya gelmesi ve sıkıntı yaşanmamasını nasıl değerlendirdiği sorusunu da yanıtladı. CHP tabanının, bu tartışmaları kendi ölçüsünde değerlendirmeye muktedir bir örgüt olduğunu belirten Baykal, “Örgüt bu olayların etkisinde kalmaz. Herkese hakkını verir, değerini bilir. Emeğini sahiplenir. Kimseye husumet beslemez, düşmanlık yapmaz. Bu orada da (anma töreninde) bir kez daha sergilenmiştir. Bundan sonra da sergilenecektir. CHP kendilerine hizmet veren herkese sahip çıkar. Onların arasındaki tartışmaları tahrik ve teşvik etmez. Söndürür. Herkes yerini örgüt içinde bulur” dedi.KARARIMDA DEĞİŞİKLİK YOKBaykal, İzmir'e gelişinde “Sana ihtiyacımız var”, “Sensiz olmuyor” pankartlarıyla ilgili değerlendirmesini soran gazeteciye “Bunlar olabilir. Hissiyatı ifade ediyor. Saygıyla karşılamak lazım. Ben bu konudaki anlayışımı net şekilde ifade ettim. İstekler, doğal insani duygular, düşüncelerdir. Bu konuda anlayışımda değişiklik yok. İlgi ve dostluk gösterenlere teşekkür ediyorum. Hepimiz sorumluluk duygusu içinde gerekeni yapıyoruz” dedi.Baykal daha sonra Sarmaşık operasyonu kapsamında tutuklanan ve bir süre önce tahliye edilen Güzelbahçe Belediyesi eski başkanı Ertan Avkıran'a “Geçmiş olsun” demek için Güzelbahçe Ümit Restoran'da buluştu. Eski MYK üyesi Yılmaz Ateş, eski PM üyesi Tülay Özüerman, Güzalbahçe Belediye Başkanı Musatfa İnce, Buca Belediye Başkanı Ercan Tatı, Bornova Belediye Başkanı Kamil Okyay Sındır ve partililerin de katıldığı buluşmada birlikte öğle yemeği yendi.Baykal saat 16.00'da uçakla Ankara'ya dönecek.</TEXT>
</DOC>
