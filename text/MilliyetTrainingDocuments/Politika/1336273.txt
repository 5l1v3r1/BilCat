<DOC>
<DOCNO> 1336273 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fa32d87/l/0l0smilliyet0n0btr0cak0eparti0eli0ehuseyin0ecelik0eten0efikrali0eelestiri0csiyaset0csondakika0c140b110b20a10a0c13144630cdefault0bhtm/story01.htm </URL>
<DATE> 2010/11/14 </DATE>
<TIME> 21:09:17.0 </TIME>
<AUTHOR>  </AUTHOR>
<HEADLINE>
ak parti'li h��seyin ��elik'ten f��kral�� ele��tiri
</HEADLINE>
<TEXT>AK Parti'nin, Atatürk Stadı Hakemler Salonu'nda yapılan İzmir İl Danışma Meclisi'ne Milli Savunma Bakanı Vecdi Gönül, tanıtım ve medyadan sorumlu Genel Başkan Yardımcısı Hüseyin Çelik, İzmir milletvekilleri, partinin il ve ilçe yöneticilerinin yanısıra belediye başkanları, belediye ve il genel meclis üyeleri, kurucuları, kadın ve gençlik kolları ile mahalle temsilcileri katıldı.TEMEL FIKRAÇelik 1 saat 20 dakika süren konuşmasında CHP'yi eleştirdi. Çelik, TBMM'de Okul Aile Birliği Yasası görüşülürken CHP'lilerin ‘Cumhuriyet, laiklik elden gidiyor’ diye bağırdıklarını öne sürüp, “Onlara ‘Bunların hiçbiri bir yere gitmiyor’ dedim. Gümrükle ilgili kanunda, sigortacılıkla ilgili kanunda da hep aynı şeyi söylüyorlar. Tarım Bakanı koyunlarla keçilerle ilgili düzenleme getiriyor, ‘Laiklik elden gidiyor’ diyorlar. Onlara ‘Cumhuriyet değil elden giden CHP ve siz bunun farkında değilsiniz’ dedim” diye konuştu.Çelik, CHP'ye yönelik eleştirilerini fıkrayla sürdürerek şöyle konuştu:“Sizin bize yaptığınız muhalefet neye benziyor biliyor musunuz? Temel ile Dursun idama mahkum edilmiş. Temel senin son arzun nedir demişler? ‘Anamı görmek istiyorum’ demiş. Dursun'a son arzusunu sormuşlar. O da ‘Temel anasını görmesin’ demiş. CHP'nin yaptığı ‘Temel anasını görmesin’ muhalefetidir.”CHP'YE BREMEN MIZIKACILARI BENZETMESİÇelik, demokrasinin bir orkestra, devletin orkestra şefi olduğunu belirterek, “Farklı çıkan sesleri armoniye çevirirseniz başarılı orkestra şefisinizdir. Aksi takdirde desek ki klarnete ‘Sen niye kanun gibi ses çıkarmıyorsun’ bu eşyanın tabiatına aykırı. Orkestra şefi maharetli değilse oradan kakafoni sesi çıkar. Türkiye'de ne varsa AK Parti'de o var. Bizde herkes bir şahsiyettır. Çok seslilik vardır. Bizim orkestra şefimiz maharetli olduğu için bizden kakaofoni çıkmaz. CHP'ye bakın Bremen mızıkasından farkı var mı? Mesele farklılıkları bir potada eritmektir” dedi.KORKU İMPARATORLUĞUÇelik, CHP'ye partinin Genel Başkanı Kemal Kılıçdaroğlu'nun “Korku imparatorluğu” sözüyle yüklenerek, “CHP 60 senedir muhalefettir, muhalefette kronikleşmiştir. Geçenlerde Genel Başkan Kılıçdaroğlu ‘CHP 53 senedir iktidara gelmiyor’ dedi. Partinin genel başkanı kaç yıldır iktidara gelmediklerini bilmez mi? Önder Sav'ın CHP de geçen süresiydi o 53 yıl. Kendisini o kadar korku imparatorluğunun tesirine ve etkisine kaptırmış olmali ki 1950 de 14 Mayıs'ta halk ‘yeter’ diyerek, Demokrat Parti'yi iktidara getirdi ve CHP 60 senedir iktidar yüzü göremedi” dedi.CHP'YE GÖNDERMEAK Parti Genel Başkan Yardımcısı Çelik, Kılıçdaroğlu'nun referandum mitinglerinde Başbakan için ‘kalpazan’ dediğini hatırlatarak, şöyle konuştu:“Başbakan İstanbul Büyükşehir Belediye Başkanıyken kendisine bir Akbil davası açılmış. Başbakan, belediye başkanı olduğu için o ihale komisyonunda değil ama zincirleme sorumluluktan dolayı oradaki kişilere dava açıldığı için Başbakan'a da açılmış. Birinci dereceden dava konusu olanların hepsi beraat etmiş. Başbakan dokunulmazlığı nedeniyle yargılanmamış. Bundan dolayı ülkenin Başbakan'ına ‘kalpazan’ derseniz halk size inanır mı? Harami de bize söylenen bir söz. Biz Devlet Bahçeli'nin, Kılıçdaroğlu'nun bizim için kullandıkları ifadeleri kullanarak ağzımızı kirletmeyeceğiz. Harami halkı soyan demektir. Bizi yolsuzlukla bizi yetim hakkı yemekle suçluyorlar. CHP'lilere, MHP'lilere hodri meydan diyorum. Sekiz yıldır iktidarız. Mahalli idareler de yüzde 60 AK Parti'de. Bugüne kadar yolsuzluklar yapılırsa ve bunu biliyorsanız bunu tespit ettiyseniz, savcılıklara suç duyurusunda bulunmadıysanız bunun siz de ortağısınız demektir. Yoksa görevini yapan namuslu insanlara kara çalmayın, çamur atmayın. Niye bize böyle diyorlar biliyor musunuz? Hırsızlık yapmakla, yetim hakkı yemekle niye suçluyorlar biliyor musunuz? Anadan doğma iki kör, aynı tabaktan sarma yiyor. Biri diğerine ‘Çitf çift yeme’ diyor. Nereden görüyorsun?’ deyince de ‘Çünkü ben öyle yapıyorum’ diyor. CHP şöyle bir aynaya baksın. Siz nasılsanız muhataplarınızı öyle görürsünüz. Antropoformizm var. Çok şen şakrak olduğunuz zaman kuşları dans ediyor diye görürsünüz. Üzüntülüyseniz kuşların ağladığını zannedersiniz. Sizin ruh dünyanız neyse başkasını öyle görürsünüz.”‘ONLARDA ZİHİN KAYMASI VAR’Çelik, Hükümet'e yönelik ‘eksen kayması’ eleştirilerine yönelik de “Onların zihinlerinin ekseni kaydı” derken, 10'uncu Yıl Marşı'ndaki “Demir ağlarla ördük yurdu dört başktan” sözünü hatırlatarak, “O ağları şimdi biz öüroyurz. CHP 10'uncu Yıl Marşı'nı söylemeye devam etsin biz 100. yıl marşını besteliyoruz” dedi.REFERANDUM TEŞEKKÜRÜMilli Savunma Bakanı Vecdi Gönül de 18 Kasım 2002 tarihinde AK Parti hükümetinin kurulduğunu, dört gün sonra hükümetin 8'inci yılının tamamlanmış olacağını, sekiz yıldır iktidarda olup da alnı açık, yüzü ak, yaptığı icraatların hesabını verebilen bir kadroya sahip olduklarını ifade etti. Gönül, “Sekiz yıl iktidarda kalıp da alnı açık, yaptığı icraatın hesabını verebilen bir kadronun elemanları olarak sizleri kutluyorum. Referandumdan sonra burada toplanmıştık. Hepimiz koşuşturmanın sonunda bir değerlendirme yapmıştık ve o zaman sizlere büyük gayretinizden dolayı teşekkür etmiştim. O zaman daha sonuçlar belli olmamıştı. Ama görüyorum ki sonuçlar belli olduktan sonra o teşekkür gerçekten hak edilmiş. Bu referandum her iktidarın göze alamayacağı bir riskti. Güvenoyuna çevrilmesi ve bu güvenoyunun aksine tecelli etmesi halinde iktidar partisinin sıkıntıya düşmesi sözkonusu olabilirdi. Ama ihtiyaçlar, sorumluluklar, devlet idare etmenin şuuru, idraki, başta Başbakanımız olmak üzere bizi bu yola sevketti” dedi.</TEXT>
</DOC>
