<DOC>
<DOCNO> 1323255 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4f7101/l/0l0smilliyet0n0btr0cmhp0eli0evural0eakp0eve0epkk0esecim0eittifaki0eyapmistir0csiyaset0csondakika0c0a30b110b20a10a0c130a97410cdefault0bhtm/story01.htm </URL>
<DATE> 2010/11/03 </DATE>
<TIME> 17:12:32.0 </TIME>
<AUTHOR>  </AUTHOR>
<HEADLINE>
mhp'li vural: akp ve pkk se��im ittifak�� yapm����t��r
</HEADLINE>
<TEXT>MHP Grup Başkanvekili Oktay Vural Başbakan Erdoğan’ın devlet kurumlarının PKK ile görüşebileceğine ilişkin sözlerine tepki göstererek "AKP ve PKK seçim ittifakı yapmıştır. Başbakan PKK’nın değirmenine taşınan suyun başında duruyor, değirmenin çakçakası olmuş" diye konuştu.Vural TBMM’de düzenlediği basın toplantısında, Başbakan Erdoğan’ın bugün Kosova’ya giderken, Esenboğa havalimanında yaptığı basın toplantısındaki ‘devlet kurumlarının terör örgütüyle görüşebileceği’ne ilişkin sözlerini değerlendirdi. Türkiye Cumhuriyeti’nin tarihinin en yüz karası gelişmelere şahitlik ettiğini belirten Vural, "Böyle bir kara günde Başbakan terör örgütünü muhatap aldıklarını ve müzakerelerin başladığını itiraf etmiştir" dedi. Başbakan’ın Taksim saldırısının ardından ‘terör örgütünün son çırpınışları’ şeklinde açıklamalarda bulunduğunu ancak bugün, PKK ile Başbakan’ın bilgisi ve onayıyla müzakere yapıldığının ortaya çıktığını söyleyen Vural "İmralı ile iş tutuyorlarmış. Meğer PKK terör örgütü ile müzakere ediyorlarmış, bu ne yüz karası bu ne münafık siyasettir" diye konuştu.-"PKK MUHATAP ALINMIŞTIR"-Başbakan Erdoğan’ın PKK ve İmralı ile müzakere edildiği konusunda MHP Genel Başkanı Devlet Bahçeli’nin sözlerine, 21 Ağustos’ta, Sivas’taki referandum mitinginde söylediği "alçakça iftira ve şerefsizlik" sözünü hatırlatan Vural, "Şeref ve haysiyet cellatlığı yapan Başbakan, bugün Aysel Tuğluk’un İmralı ile müzakere yapıldığına ilişkin sözleri karşısında elbette görüşülür diyor. Genel başkanımızın sözlerine karşı alçakça iftira diyen başbakan Tuğluk’un açıklamaları karşısında dut yemiş bülbül gibi susmuştur, şeref ve haysiyetini nerede unutmuştur, Sivas’ta kürsüde mi? PKK muhatap alınmıştır, bu kadar yalanla bir ülke yönetilmez, bu kadar yalan pazarlaması yapılmaz" diye konuştu.-"AKP PKK İLE SEÇİM İTTİFAKI YAPMIŞTIR"-PKK ile müzakere yapıldığının Başbakan tarafından tescillendiğini de söyleyen Vural, "AKP ve PKK seçim ittifakı yapmıştır, seçim stratejisi bellidir. PKK’ya vaatlerde bulunulmuştur, neler vaat edilmiştir, açıklayın. Başbakan PKK’nın değirmenine taşınan suyun başında duruyor. Değirmenin çakçakı olmuş. ürkiye Cumhuriyeti’nin başbakanına yakışmıyor, şehit ve gazilerimizin ruhlarını rencide eden bir tavır ortaya konulmuştur. Nasıl içine sindiriyor" dedi. PKK ile seçim işbirliği yapıldığının açığa çıktığını da savunan Vural AKP’yi ‘PKK’nin ipiyle seçime gitmek istemekle’ suçladı. Başbakan Erdoğan’a "Yüreğin varsa PKK ile hangi konularda müzakere edildiğini, neler vaat edildiğini açıkla" çağrısında da bulunan Vural, müzakereler nedeniyle AKP’den hesap sorulacağını da kaydetti.-"DAVA AÇACAĞIM"-PKK ile müzakerelerin AKP’ye oy verenlerin de içini sızlattığını ifade eden Vural, "Millet size başörtüsünü unut PKK’yı umut göster diye mi oy verdi" dedi. PKK ile ‘kirli ortaklığın’ Türkiye’yi götüreceği noktanın uçurum olduğunu ifade eden Vural, Başbakan Erdoğan’ın daha önce bu müzakerelerin yapıldığını söyleyen Bahçeli ve MHP’ye yönelik "alçak ve şerefsizlik" gibi sözleri nedeniyle avukatına talimat verdiğini ve dava açacağını bildirdi. Vural, "Hodri meydan, şeref ve haysiyetimize dil uzatanların bu tablo karşısında utanmaları ve genel başkanımızdan, MHP’den, ülkücü camiadan ve milletten özür dilemeleri gerekiyor" diye konuştu.</TEXT>
</DOC>
