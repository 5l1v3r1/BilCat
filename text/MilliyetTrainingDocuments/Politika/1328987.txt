<DOC>
<DOCNO> 1328987 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f65b34d/l/0l0smilliyet0n0btr0cdeniz0ebaykal0ein0ezirvesinde0egerginlik0csiyaset0csondakika0c0a60b110b20a10a0c1310a9880cdefault0bhtm/story01.htm </URL>
<DATE> 2010/11/06 </DATE>
<TIME> 11:09:27.0 </TIME>
<AUTHOR>  </AUTHOR>
<HEADLINE>
deniz baykal'��n zirvesinde gerginlik
</HEADLINE>
<TEXT>CHP'nin eski genel başkanı Deniz Baykal'ın İzmir'de düzenlediği toplantıda gerginlik yaşandı.Deniz Baykal, İzmir Milletvekili Canan Arıtman'ın oğlunun nikahı için sabah geldiği İzmir'de İnciraltı Crowne Plaza Otel'de dinlendi.Baykal'ın eski Genel Başkan Yardımcısı Yılmaz Ateş'le birlikte otelin arka kapısından gizlice çıkıp otelin yanındaki Kredi ve Yurtlar Kurumu'na ait İnciraltı Yurdu'nun önündeki öğrencilerle sohbet ettiği, oradan Güzelbahçe sahilinde yürüyüş yaptığı öğrenildi.Baykal, saat 16.00'da otel lobisinde kendisini saatlerce bekleyen partililerle basına kapalı görüşme yaptı.Baykal, Yılmaz Ateş ve Onur Öymen'in de katıldığı toplantı öncesinde partililer odaya grup halinde alınırken, gerginlik çıktı.Baykal'ın toplantı yaptığı odanın önünde durarak etten duvar ören Konak Belediyesi Meclis Üyesi Ahmet Doğan ile Odun ve Kömürcüler Odası Başkanı Mustafa Düzyol ve eski parti Meclisi Üyesi Semra Aksakal tartıştı.Düzyol ve Aksakal'ın içeriye girmek istemesine kapıda duran Doğan izin vermeyince Düzyol ile arasında kavga çıktı."Sen kim oluyorsun da içeriye girmemize izin vermiyorsun" diye bağıran Düzyol'u eski İzmir İl Başkanı Kemal Karataş sakinleştirdi.Gerginliğin üzerine Baykal, partililerle gruplar halinde görüşmek yerine hepsini içeri çağırdı.Toplantıya Balçova Belediye Başkanı Mehmet Ali Çalkaya, Karşıyaka Belediye Başkanı Cevat Durak, Balçova İlçe Başkanı Mustafa Moroğlu, Karşıyaka İlçe Başkanı Ertam Özen ile birlikte 50 kişi girdi.</TEXT>
</DOC>
