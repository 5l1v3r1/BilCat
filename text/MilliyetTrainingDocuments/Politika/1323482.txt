<DOC>
<DOCNO> 1323482 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f508a22/l/0l0smilliyet0n0btr0ckilicdaroglu0eonder0esav0ea0emeydan0eokudu0csiyaset0csondakika0c0a30b110b20a10a0c130a97750cdefault0bhtm/story01.htm </URL>
<DATE> 2010/11/03 </DATE>
<TIME> 19:12:46.0 </TIME>
<AUTHOR>  </AUTHOR>
<HEADLINE>
k��l����daro��lu ��nder sav'a meydan okudu
</HEADLINE>
<TEXT> CHP Genel Başkanı Kemal Kılıçdaroğlu, CHP'nin yeni yönetimini belirledi. Yeni yönetimde, Önder Sav ve Hakkı Suha Okay yok. Partinin Genel Başkan Yardımcısı Hakkı Süha Okay ise düzenlediği bir basın toplantısıyla, Parti Meclisi'nde 59 kabul, 2 çekimser, 2 ret üye oyu ile 27-28 Kasım tarihlerinde olağanüstü kurultay yapılmasının kararlaştırıldığını söyledi. Okay’ın açıklamasının ardından Genel Başkan Kılıçdaroğlu da bir basın toplantısı düzenledi ve partinin yeni yönetimi ve parti içindeki yeni sürece ilişkin önemli açıklamalarda bulundu. CHP lideri, Okay’ın kurultay tarihi vermesine cevaben “Genel Başkan’ın toplamadığı bir PM karar alamaz,” dedi. Bugün, Yargıtay Cumhuriyet Başsavcılığının istemiş olduğu düzenlemeleri yaptıklarını duyuran Kılıçdaroğlu, “MYK’yı, tüzüğün belirlediği doğrultuda belirledik, Yargıtay Cumhuriyet Başsavcılığına saat 16.30 itibariyle teslim ettik,” dedi ve şunları ekledi: “GENEL BAŞKANIN TOPLAMADIĞI BİR PM KARAR ALAMAZ” “Şunun altını özenle çizmek isterim; Genel Başkan’ın toplamadığı bir PM karar alamaz. Tüzük çok açık; hukuka aykırılığa hepimizin karşı çıkması lazım. İnsanlarımızı seviyoruz, partililerimizi seviyoruz. Toplanan arkadaşlarımızı da seviyoruz ama hep hukuka saygılı kalmak zorundayız.” “KOLTUKLAR HİÇ KİMSENİN BABASININ MALI DEĞİLDİR” “CHP, 53 yıldır iktidar olamıyor. Parti içi çekişmelerden ne istiyoruz arkadaşlar? Koltuklar hiç kimsenin babasının malı değildir. Beni buraya örgütüm getirdi, tek güvendiğim de örgütümdür. Onun vereceği her karara saygı gösteririm ben. Ama birileri ‘Hayır, ben koltuğumda oturacağım, eğer bu koltuğu benim altımdan alırsanız ben başka işler yaparım,’ derse, bu doğru değil, buna izin vermem.”    “PARTİDEKİ KORKU İMPARATORLUĞUNU YIKTIK” CHP lideri, “Partideki korku imparatorluğunu da yıktık, bundan sonra Türkiye’deki korku imparatorluğunu yıkacağız,” diye ekledi. Kılıçdaroğlu, yeni MYK üyelerinin isimlerini ve görevlerini tek tek okuduktan sonra, bu isimlerle, basın mensuplarına toplu poz verdi. Başarısız olursak  gideceğiz burada kalmayacağız. Biz halkımıza güveniyoruz, hizmet etmek istiyoruz. Kimse bir partinin için korku koridorları yaratamaz.  Yeni bir tüzük için söz verdik . Türkiye'ye demokrasiyi getiren parti. kendi içinede demokrasi getirecek.Kararlıyım kararlılığımı halktan alıyorum. Herkes özgürce düşüncelerini açıklayabilecek... Yeni bir anlayışla yola çıkıyoruz.. Herkes yeni CHP'yi tanısın"İSTENİRSE KURULTAY YAPILABİLİRKılıçdaroğlu, kurultaya ilişkin soruları yanıtsız bırakırken Genel Başkan Yardımcısı Gürsel Tekin, delegelerin istemesi halinde kurultay yapılabileceğini söyledi.Öğle saatlerinde yazılı olarak açıklanan MYK listesindeki bazı isimler görevi kabul etmedi. Önceki listede Genel Başkan Yardımcıları olarak açıklanan Gülsün Bilgehan, Gökhan Günaydın ve Nihat Matkap görevi kabul etmedi. CHP’nin yeni yönetimi Gürsel Tekin, Hurşit Güneş, Mesut Değer, İsa Gök, Alaattin Yüksel, İzzet Çetin, Oğuz Oyan, Didem Engin, Mehmet Zeki Gündüz, Umut Oran, Mehmet Ali Özpolat, Sencer Ayata, Melda Onur ve Süheyl Batum’dan oluşuyor.Öte yandan parti Genel Merkez’de de hareketlilik sürüyor. Kılıçdaroğlu’nun yeni MYK’yı açıkladığı toplantıda partililer "Başbakan Kemal" sloganları atarken, Genel Merkez içinde bir grup "Önder Sav nerede biz oradayız" sloganları attı.   </TEXT>
</DOC>
