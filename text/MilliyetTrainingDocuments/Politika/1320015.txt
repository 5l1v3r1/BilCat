<DOC>
<DOCNO> 1320015 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/f3c8dce/l/0L0Smilliyet0N0Btr0Cgursel0Etekin0Eden0Eak0Epartili0Ekilic0Eve0Ecanikli0Eye0Ehodri0Emeydan0Csiyaset0Csondakika0C0A10B110B20A10A0C130A87380Cdefault0Bhtm/story01.htm </URL>
<DATE> 2010/11/01 </DATE>
<TIME> 15:20:01.0 </TIME>
<AUTHOR>  </AUTHOR>
<HEADLINE>
Gürsel Tekin'den AK Partili Kılıç ve Canikli'ye hodri meydan
</HEADLINE>
<TEXT>Genel Başkan Yardımcısı , AKP Grup Başkanvekilleri Suat Kılıç ve ’ye "Hodri meydan. Yürekleri yetiyorsa, ister ikisi birden, ister tek tek, istedikleri televizyonda, istedikleri gün ve saatte karşıma çıksınlar, belediyelerdeki yolsuzlukları tartışalım" çağrısında bulundu.

Tekin, yaptığı yazılı açıklamada CHP Genel Başkanı  için "Boş gezenin boş kalfası" diyen AKP Grup Başkanvekili Kılıç’a "Başbakan’ın küçük çocuğu pozlarında ortalarda dolaşıp, onun üslubuna özenerek Sayın Genel Başkanımıza saygısızlık yapan AKP Grup Başkanvekili Suat Kılıç, Sayın Kılıçdaroğlu için boş gezenin boş kalfası demiş. Bu tam bir haddini bilmezliktir. Böylelerine hem saygısız, hem de ukalanın dik alası derler. Çizmeden yukarı çıkmasın" sözleriyle tepki gösterdi.

Tekin, Kılıç’a "AKP’li belediyelerde  yok, yolsuzluk arıyorlarsa CHP’li belediyelere baksınlar" diyen AKP Grup Başkanvekili Nurettin Canikli’yi yanına alarak karşısına çıkma çağrısında bulunarak "Öyle hariçten gazel okumakla olmaz. Hodri meydan. Yürekleri yetiyorsa, ister ikisi birden, ister tek tek, istedikleri televizyonda, istedikleri gün ve saatte karşıma çıksınlar, belediyelerdeki yolsuzlukları tartışalım. Ama süre üç saatten az olmasın, çünkü AKP’nin, AKP’li belediyelerin yolsuzluklarını say say bitmez" dedi. Tekin, şunları kaydetti: "Öte yandan, devletin tüm belge ve bilgileri hükümet ile AKP’nin elinde. ‘AKP’li belediyeler sütten çıkmış akkaşık, onlar kendi belediyelerine baksınlar’ diyenlere sesleniyorum. CHP’li Belediyelerle ilgili olarak elinde belge bilgi olup açıklamayan, bunu yargıya intikal ettirmeyen ve bizim de AKP’li belediyelerden hesap sormamıza engel olan namerttir."</TEXT>
</DOC>
