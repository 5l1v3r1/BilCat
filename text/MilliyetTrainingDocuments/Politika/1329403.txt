<DOC>
<DOCNO> 1329403 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f66daeb/l/0l0smilliyet0n0btr0carinc0emilletin0eefendisi0edegil0ehizmetkariyiz0e0csiyaset0csondakika0c0a60b110b20a10a0c13110a530cdefault0bhtm/story01.htm </URL>
<DATE> 2010/11/06 </DATE>
<TIME> 15:10:11.0 </TIME>
<AUTHOR>  </AUTHOR>
<HEADLINE>
ar��n��: ���milletin efendisi de��il, hizmetkar��y��z���
</HEADLINE>
<TEXT>DEVLET Bakanı ve Başbakan Yardımcısı Bülent Arınç, “Halkın efendisi değil, hizmetkarıyız. Bunun en güzel örneği başbakanımızdır. Kosova’dan Diyarbakır’a gelir. İşi gücü oradan oraya koşmaktır. Günde iki saat uyur mu bilmem ama çok çalışmaktadır” dedi.Arınç, Manisa’nın Saruhanlı İlçesi'ne bağlı Büyükbelen Beldesi'nde düzenlenen 8'inci Büyükbelen Kültür ve Zeytin Festivali'nin açılışına katıldı. Arınç'ın yanısıra Vali Celalettin Güvenç, AK Parti Manisa Milletvekili Mehmet Çerçi, Saruhanlı Kaymakamı Kadir Sertel Otçu, Belde Belediye Başkanı AK Parti'li Mehmet Keyik, ilçe belediye başkanları, kaymakamlar ve üreticiler de törende yer aldı.Belde girişinde halkın yoğun ilgisi ile karşılaşan Bülent Arınç, tekerlekli sandalye ile kendisini karşılayan 22 yaşındaki Behiye Gezdi ile bir süre sohbet etti. Daha sonra törenin yapılacağı yere gelen Arınç, protokole ayrılan kesimde 88 yaşındaki Hasan Hüseyin Küçüközer ile oturdu ve bir süre sohbet etti. Turgutlu Has Mehter Takımı'nın gösterisini izleyen Arınç, bu arada yanına gelen mehteranı konuklara tanıttı. Arınç, “Arkadaşımız Turgutlu Gazeteciler Cemiyeti Başkanı Ahmet Ballıca'dır” dedi.Festivalin açılış konuşmasını yapan AK Parti'li Belediye Başkanı Mehmet Keyik, beldede yaşanan değişimi anlattı. Vali Celalettin Güvenç de, Manisa'nın zeytinde önemli bir noktaya geldiğine dikkat çekti. İl genelinde 21 milyon zeytin ağacı bulunduğunu anlatan Güvenç, Manisa'nın Türkiye zeytininin bugün yüzde 11’ini ürettiğini söyledi. Güvenç, “Burada vatandaş, belediye ve devlet işbirliği var. Artık daha kaliteli üretim yapıyoruz. Her yıl don ve sel dolayısıyla ürünlerimiz ciddi şekilde zarar görüyordu. Bunu Büyükbelen de yaşadı. Ürününüzü tarım sigortası yaptırın. Sigorta priminin yüzde 50’sini Tarım ve Köyişleri Bakanlığı karşılıyor” dedi.EFENDİ DEĞİL, HİZMETKARIZ Devlet Bakanı ve Başbakan Yardımcısı Bülent Arınç, festivale halkın katılımından büyük memnuniyet duyduğunu dile getirdi. Büyükbelen festivalini çok sevdiğini ve önemsediğini kaydeden Arınç, “Samimi bir hava ve güzel bir katılım var. Bazı yerlerde festival adı ile yapılan kutlamalar çok soluk olur. Biz de bunlara gidiyoruz ve üzülüyoruz. Ama Belen festivali bizi her zaman mutlu ediyor” dedi.Kendilerinin siyasetçi olduğunu ve halkın arasında dolaştığını belirten Arınç, “Bizim işimiz hizmet etmektir. Geleceğimiz için çalışmaktır. Bazen Hakkari’de, bazen Şırnak’ta bazen de Moğalistan’da oluyoruz. Bizim işimiz bu. Biz milletin efendisi değil, hizmetkarıyız. Başbakanımız bunun en güzel örneğidir. Kosova’dan Diyarbakır’a gelir. İşi gücü oradan oraya koşmaktır. Günde iki saat uyur mu? bilmem ama çok çalışmaktadır. Koşarsanız, hizmet ederseniz milletin de duasını alır ve başarılı olursunuz” dedi.Zeytincilikte gelinen noktayı “çok iyi” olarak nitelendiren Bülent Arınç, bunda geçmişte atılan temellerin ve işadamlarının yatırımlarının büyük etkisi olduğunu söyledi. Bu yıl zeytin fiyatlarının iyi olduğunu kaydeden Arınç, “Büyükbelen zeytinini ve yağını Türkiye’ye marka yapacağız. Türkiye’nin ve dünyanın her yerine belen markasını duyuracağız” dedi.Büyükbelen'in sorunlarıyla da yakından ilgilendiğini anlatan Arınç, İller Bankası ile görüştüğünü ve beldenin su sorununun en kısa sürede çözüleceğini söyledi. Saruhanlı-Gölmarmara yolunun da genişletildiğini hatırlatan Arınç, “Biz başka iktidarlara benzemeyiz. Karayollarının 2011 yılı yatırım programında bu yol da bulunuyor. Dolayısıyla bu yol 2011'de bitecek” dedi.Konuşmaların ardından festivale katılan üreticiler arasında her yıl yapılan zeytin yarışmasının sonuçları açıklandı. Festivalde Edremit cinsinde birinciliği Mehmet Sert, Çelebi cinsinde Hüseyin Akça, Trilya cinsinde Hüseyin Sayar ve Domat cinsinde Hüseyin Sarı kazandı. Birinci olan üreticilerin ödüllerini Devlet Bakanı ve Başbakan Yardımcısı Bülent Arınç verdi.</TEXT>
</DOC>
