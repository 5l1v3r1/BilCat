<DOC>
<DOCNO> 1320814 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4396ef/l/0l0smilliyet0n0btr0cleyla0ezana0ekurt0eolarak0eanayasada0eyer0ealmiyorum0csiyaset0csondakika0c0a20b110b20a10a0c130a91490cdefault0bhtm/story01.htm </URL>
<DATE> 2010/11/02 </DATE>
<TIME> 17:13:08.0 </TIME>
<AUTHOR>  </AUTHOR>
<HEADLINE>
leyla zana: k��rt olarak anayasada yer alm��yorum
</HEADLINE>
<TEXT>KAPATILAN DEP eski milletvekilleri Leyla Zana ve Sedat Yurtdaş ile Mehmet Zeki Doğrul, Anayasa Mahkemesi'nin DTP’yi kapatma davasındaki eylemleri nedeniyle haklarında açılan davada talimatla ifade verdi. Leyla Zana, “Anayasa Mahkemesi’nin verdiği karar hukuk dışı bir karardır. Mevcut anayasaya göre bizim varlığımız bile suçtur. Kürt olarak anayasada yer almıyorum, suç işlediğime de inanmıyorum” dedi.Anayasa Mahkemesi tarafından DTP’nin kapatılmasına gerekçe gösterilen eylemlerinden ötürü Yargıtay Cumhuriylet Başsavcılığı’nın suç duyurusu üzerine, haklarında Ankara’da dava açılan kapatılan eski DEP milletvekilleri Leyla Zana, Sedat Yurtdaş ve parti yöneticisi Mehmet Zeki Doğrul, Diyarbakır 7’nci Asliye Ceza Mahkemesi'nde talimatla ifade verdi. Sedat Yurtdaş, kendisine yönelik masumiyet karinesinin ihlal edildiğini belirterek, mahkemeye 4 sayfalık yazılı savunma verdi. Yurtdaş yazılı savunmasında, DTP Genel Başkan Yardımcısı ile Roj TV’de katıldığı bir sohbet programının ‘eylem’ olarak nitelendirildiği ve bir çok mahkeme tarafından suç sayılmayan ‘sayın’ ifadesinden dolayı davası devam ederken Yargıtay Cumhuriylet Başsavcılığı tarafından cezalandırılmış gibi iddianamede gösterildiğini söyledi.MEVCUT ANAYASAYA GÖRE BİZİM VARLIĞIMIZ BİLE SUÇTUR DEP eski Milletvekili Leyla Zana, Anayasa Mahkemesi’nin verdiği kararın yasa dışı bir karar olduğunu, kendisinin ne DTP’nin üyesi, ne de kurucuları arasında yer almadığını söyledi. Zana, “Çünkü siyasi yasaklıydım. Kuruluş aşamasında kendi hukuki durumumu biliyordum. Buna rağmen partinin kapatılma sebebi olarak benim faaliyetlerim yazılmıştır. Benim görüşlerim parti ile bağlayıcılığı yoktur. Anayasa Mahkemesi’nin verdiği karar hukuk dışı bir karardır. Mevcut anayasaya göre bizim varlığımız bile suçtur. Kürt olarak anayasada yer almıyorum, suç işlediğime de inanmıyorum. Özgürlük, barış, demokrasi mücadalesinde fırsat buldukça görüşlerimi kamuoyu ile paylaşmaya devam edeceğim. Atılı suçtan beraatimi talep ederim” dedi.Sanık Mehmet Zeki Doğrul ise, Zana ve Yurtdaş’ın savunmalarına katıldığını atılı suçlamaları kabul etmediğini söyledi.</TEXT>
</DOC>
