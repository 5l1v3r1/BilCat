<DOC>
<DOCNO> 1323486 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4feb3b/l/0l0smilliyet0n0btr0cchp0elilerden0esabah0egazetesinin0eonunde0ekarikatur0eprotestosu0csiyaset0csondakika0c0a30b110b20a10a0c130a9760a0cdefault0bhtm/story01.htm </URL>
<DATE> 2010/11/03 </DATE>
<TIME> 19:12:51.0 </TIME>
<AUTHOR>  </AUTHOR>
<HEADLINE>
chp'lilerden sabah gazetesinin ��n��nde 'karikat��r' protestosu
</HEADLINE>
<TEXT>CHP İstanbul İl Teşkilatı üyeleri, Salih Memecan’ın çizdiği Genel Başkan Kemal Kılıçdaroğlu karikatürünü protesto etti.Balmumcu’daki ATV-Sabah binası önünde toplanan ve konuşma balonlarında "Canım hükümetim" yazılı Memecan’a ait karikatürler taşıyan CHP’liler, TV kanalını protesto eden çeşitli sloganlar attı.Burada grup adına basın açıklamasını okuyan CHP İstanbul İl Teşkilatı Kadın Kolları eski Başkanı Oya Tümer, ATV ana haber bülteninde, Salih Memecan’ın hazırladığı "Bizimcity" karikatüründe Kılıçdaroğlu konu edilirken büyük bir ayıba imza atıldığını öne sürdü.Sadece Kılıçdaroğlu’na değil, tüm CHP’lilere saygısızlık yapıldığını iddia eden Tümer, şöyle devam etti: "Seviyeli yayıncılık sınırlarının dışına taşan ATV-Sabah Grubu, mizahı mizah olmaktan çıkartarak mizahı kişilere hakaret boyutuna taşımıştır. Terbiye ve ahlak sınırları zorlanarak gerçekleştirilen ve bunun adına da ’sanat yoluyla eleştiri’ denilen hakareti tüm kamuoyunun dikkatine sunuyoruz. ATV-Sabah Grubu, basın ve ifade özgürlüğü adına hiç etik olmayan bir yayıncılık gerçekleştirmiştir. İletişim kanalları ne kadar yanlı ve taraflı olurlarsa olsunlar yayıncılık ilkelerinin böylesine bir seviyesizlikle gerçekleştirilmesi oldukça manidardır. Sayın Salih Memecan’ın iktidar yandaşlığı arttıkça mizah anlayışının basitleşmekte olduğu ve terbiye sınırlarını zorladığı ortaya çıkmaktadır.Toplumun tüm kesimlerini sevgiyle kucaklayan sayın Genel Başkanımız Kemal Kılıçdaroğlu’nun kişiliğine yapılan bu çirkin saldırıyı şiddetle kınarken, buna alet olan basınımızın bazı kalemlerini de saygıya davet ediyoruz." Basın açıklamasının ardından bina önüne Memecan’ın karikatürlerini yerleştirdikleri siyah çelengi bırakan grup, daha sonra dağıldı.</TEXT>
</DOC>
