<DOC>
<DOCNO> 1337888 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fac68c1/l/0l0smilliyet0n0btr0ctalabani0eden0ekarikatur0esitemi0csiyaset0chaberdetay0c160b110b20a10a0c13149260cdefault0bhtm/story01.htm </URL>
<DATE> 2010/11/16 </DATE>
<TIME> 01:08:39.0 </TIME>
<AUTHOR>  </AUTHOR>
<HEADLINE>
talabani���den karikat��r sitemi
</HEADLINE>
<TEXT>Sosyalist Enternasyonal Konseyi, Fransa’nın başkenti Paris’te toplandı. İki gün sürecek toplantılara Türkiye’den CHP Genel Başkanı Kemal Kılıçdaroğlu ve BDP Genel Başkanı Selahattin Demirtaş katılıyor.CHP lideri Kemal Kılıçdaroğlu, terörün olmadığı bir ortamda Türkiye ve Irak arasındaki ilişkilerin daha güçlü olacağını söyledi. CHP lideri, Sosyalist Enternasyonal Konseyi toplantısı sırasında Irak Devlet Başkanı Celal Talabani ile de görüştü.Kılıçdaroğlu, görüşmeden sonra bir soruya verdiği yanıtta, “PKK terörünün Türkiye’yi rahatsız ettiğini ve terörün olmadığı yerde ilişkilerin daha fazla güçleneceğini söyledik” dedi.Talabani’nin Türkiye ile ekonomik ilişkilerin daha fazla güçlenmesini ve daha fazla Türk işadamının Irak’ta yatırım yapmasını istediğini kaydeden Kılıçdar-oğlu, kendilerinin de bu görüşe katıldığını ve Irak’ın demokratik, bağımsız ve özgür olmasına, toprak bütünlüğüne büyük önem verdikleri mesajını ilettiklerini ifade etti. Talabani’nin kendisini Irak’a davet ettiğini kaydeden CHP lideri,“Talabani bizi davet etti ve ’zaman ayırırsanız sizi Irak’ta ağırlamaktan mutluluk duyarım’ dedi” diye konuştu. Kılıçdaroğlu, CHP’nin Talabani’nin partisiyle ilişkileri geliştirmek istediğini belirtti.Karikatür sohbetiKılıçdaroğlu, bir soru üzerine, görüşmede karikatür sohbeti yapıldığını söyledi. Kılıçdaroğlu, Talabani’nin, kendisini hem ABD dostu hem de İran dostu gibi herkesle kucaklaşan bir politikacı gibi gösteren karikatürlere sitemde bulunduğunu belirtti. Kılıçdaroğlu, “Ben de, ’Türkiye’de Başbakan kendisini karikatürle eleştirenlere dava açıyor, ben dava açmıyorum’ dedim” dedi.‘Siyasetçi veda etmez’Kılıçdaroğlu, eski CHP Genel Sekreteri Önder Sav’ın Twitter hesabından yaptığı “Veda eden siyasetçi yoktur, veda etmiş gibi görünen siyasetçiler vardır” açıklamasını değerlendirirken, “Siyasetçilerin zaten gelişmelerden tümüyle veda etmeleri doğru da değildir” dedi.Kılıçdaroğlu, şöyle konuştu:“Siyasetçiler, ülkenin gelişmelerini yakından izlemek zorundadırlar. Örneğin Sayın Süleyman Demirel Cumhurbaşkanlığından ayrıldı ama zaman zaman Türkiye’nin gerçekleriyle ilgili açıklamalar yapıyor. Bizim de bu tür açıklamalara her zaman ihtiyacımız var. Çünkü, onlar olayları doğrudan bir siyasi parti içinde olmaksızın daha sağduyuyla değerlendirebiliyorlar. Onların yaptıkları açıklamalar önemli, ben de önem veriyorum, söylem doğru.”Kılıçdaroğlu, kurultay konusunda kararı Türkiye’ye döndükten sonra vereceğini belirtirken Paris’ten döndükten sonra Diyarbakır üzerinden Şanlıurfa’da bir düğüne gideceğini, Diyarbakır’da CHP İl Örgütü’ne uğrayacağını, fırsat bulursa bir-iki kahveye uğrayıp Diyarbakırlı yurttaşlarla bayramlaşacağını kaydetti.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırRSSAA+-</TEXT>
</DOC>
