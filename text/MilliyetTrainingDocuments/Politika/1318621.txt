<DOC>
<DOCNO> 1318621 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f385085/l/0l0smilliyet0n0btr0cbunlar0emilletten0erahatsiz0csiyaset0chaberdetay0c0a10b110b20a10a0c130a84830cdefault0bhtm/story01.htm </URL>
<DATE> 2010/10/31 </DATE>
<TIME> 01:00:00.0 </TIME>
<AUTHOR>  </AUTHOR>
<HEADLINE>
bunlar milletten rahats��z
</HEADLINE>
<TEXT>Başbakan Recep Tayyip Erdoğan, herkesin devlet karşısında eşit muamele göreceğini belirterek, “Benim bacılarımın arasında ayrım olmayacak. Kimse ama kimse benim hanım kardeşlerime, ’Senin başın açık, senin başın örtülü’ diye ayrı muamele yapamaz. Çünkü cumhurun arasında böyle bir ayrım yok. Bunu yapmaya da kimsenin hakkı yok. Bizim bunları söylüyor olmamız, bunları uygulama planına geçiriyor olmamız, işte o millet kaçkınlarını rahatsız ediyor” dedi. Erdoğan, dün Şanlıurfa Topçu Meydanı’nda, DSİ tarafından yaptırılan 10 tesisin toplu açılışında konuşan Erdoğan, başyazarlığını yaptığı Hürriyet Gazetesi’nden istifa eden Oktay Ekşi’ye yönelik eleştirilerde de bulundu. Erdoğan, bir ülkenin hükümetine, kabine üyelerine ağır eleştirilerde bulunmanın ne ifade özgürlüğüyle ne de basın özgürlüğüyle uzaktan yakından ilgisi olmadığını söyledi. Erdoğan, Kılıçdaroğlu’nu da eleştirerek, şunları kaydetti:“Biliyorsunuz bir siyasi partinin kongresinde ayakkabılarını çıkardılar, masanın üzerine çıkıp gözyaşlarıyla parti liderine alkış tuttular. Liderlerinin dili ve üslubu da ortada. Bunların dili ve üslubu da ortada. İşte geçtiğimiz günlerde yine benzer şeyleri aynen ifade ettiler. Etmeye devam ediyorlar.” Erdoğan konuşması sırasında ezan okunması üzerine bir süre konuşmasına ara vererek, kürsüde ezanın bitmesini bekledi. Ezanın ardından konuşmasına devam eden Erdoğan, şöyle konuştu:“Bunların o yasakçı zihniyeti, baskıcı zihneyit, halk resepsiyonlara katıldığı için o resepsiyonlar millete açıldığı için bu seferde kendileri oralara gelmez oldular. Bunlar milletten rahatsızlar. Bunlar Harran Ovası’ndaki çiftçinin alın terinin kokusundan rahatsızlar. Bunlar işçinin nasırlı ellerinden rahatsızlar. Bunlar Anadolu’nun Trakya’nın kavruk yüzlü köylüsünden rahatsızlar. Bunların bu millete ve değerlerine tahammülü yok. işte onun için milletele aynı ortamda bulunmayı, aynı cumhuriyet coşkusunu yaşamayı istemiyorlar. Cumhuriyetin kendilerine bir imtiyaz sağladığını düşünüyorlar. Cumhuriyeti cumhurla paylaşmak istemiyorlar. Cumhuriyet cumhurundur. Cumhur sizsiniz. Bu cumhuriyet halkın cumhuriyetidir. Zengin ne kadar bu cumhuriyetin sahibiyse yoksulda o kadar bu cumhuriyetin sahibidir. Şehirli ne kadar bu cumhuriyetin sahibiyse köylü de o kadar bu cumhuriyetin sahibidir. ankara ne kadar cumhuriyetin sahibiyse Şanlıurfa da o kadar sahibidir. ”Hasankeyf denize nazır olacakBaşbakan Recep Tayyip Erdoğan, Ilısu Barajı suları altında kalacak köylüler için Mardin’in Dargeçit İlçesi’ne 25 kilometre uzaklıktaki Cehennem Deresi Mevki’nde Ilısu Köyü’nde TOKİ tarafından yaptırılan 48 konutun anahtarının teslim törenine katıldı. Erdoğan  burada yaptığı konuşmada, “Hem tarihi koruyacak, hem çevreyi koruyacak, hemde barajlar inşaa ederek geleceğimizi garanti altına alacağız. Burası denize nazır bir Ilısu Köyü olacak. Hasankeyf denize nazır bir ilçe haline gelecek. Ben size hayali anlatmıyorum” dedi. Erdoğan, konuşmasından sonra 48 konutun anahtarlarını teslim etti. Burada, soru üzerine 6-10 çocukları olduğunu söyleyen vatandaşlar, sürekli 3 çocuk vurgusu yapan Başbakan’ı biraz şaşırttı.  Başbakan anahtar teslim ederken ‘Evi beğendin mi?’ diye sorduğu kadın ise Kürtçe ‘Kabul ettim’ dedi. Erdoğan anahtarı verirken, “Anahtarı veziri dahiliyeye veriyorum” dedi.Havadan karadan ‘çok sıkı’ güvenlikBaşbakan Erdoğan’ın ziyareti nedeniyle olağanüstü güvenlik önlemleri alındı. Jandarma, polis ve Ilısu Barajı inşaatında uzun namlulu silahlarla görev yapan özel güvenlik görevlileri çevrede kuş uçurtmadı. Jandarma, töreni izlemek için çevre köylerden gelen köylüleri didik didik aradı.  TOKİ tarafından yaptırılan 48 konutta ise sabah erken saatlerinden itibaren Başbakanlık koruma görevlileri özel eğitimli köpek ‘Timsah’la bomba araması yaptı. Başbakan Erdoğan’ı Ilısu köyüne getiren jandarmaya ait Sikorsky tipi helikoptere, iki süper Kobra helikopteri eşlik etti.</TEXT>
</DOC>
