<DOC>
<DOCNO> 1327494 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f600487/l/0l0smilliyet0n0btr0cbaykal0echp0enin0eekseni0ekaymaz0csiyaset0csondakika0c0a50b110b20a10a0c1310a6620cdefault0bhtm/story01.htm </URL>
<DATE> 2010/11/05 </DATE>
<TIME> 15:14:32.0 </TIME>
<AUTHOR>  </AUTHOR>
<HEADLINE>
baykal: chp'nin ekseni kaymaz
</HEADLINE>
<TEXT>İZMİR'de pankartlarla karşılanan CHP eski Genel Başkan, Antalya Milletvekili Deniz Baykal, “CHP'nin ekseni kaymaz” dedi. Baykal partideki son gelişmeler için, “Seçilmiş genel başkan görevinin başındadır. Önümüzde bir seçim var. Hepimize düşen görev ona bu çabasında yardımcı olmak, katkı vermektir” dedi.CHP Antalya Milletvekili Deniz Baykal, partisinin İzmir Milletvekili Canan Arıtman'ın oğlunun akşam Balçova Termal Tesisleri'nde yapılacak düğünü için geldiği İzmir Adnan Menderes Havalimanı'nda yaklaşık 300 kişi tarafından karşılandı. Baykal için partililer çok ilginç pankartlar açtı. Pankartlarda ‘Güneş balçıkla sıvanmaz, Deniz komplolarla yıkılmaz’, ‘Deniz Baykal sen CHP ve ülkenin çimentosusun’, ‘Sensiz olmuyor’, ‘Sen yine haklı çıktın’, ‘ Bu kalp seni unutur mu’, ‘İzmir Deniz'siz, Türkiye sensiz olmaz’ pankartları açıldı.Daha önce bir grup partili tarafından karşılanan Baykal'ı bu kez Bornova Belediye Başkanı Kamil Okyay Sındır, Bayraklı Belediye Başkanı Hasan Karabağ, Karşıyaka Belediye Başkanı Cevat Durak, Çeşme Belediye Başkanı Faik Tütüncüoğlu, Konak Belediye Başkanı Hakan Tartan, Urla Belediye Başkanı Selçuk Karaosmanoğlu, Buca Belediye Başkanı Ercan Tatı'nın yanısıra İzmir milletvekillerinden Mehmet Ali Susam, Canan Arıtman, Tekirdağ Milletvekili Enis Tütüncü de karşıladı. İzmir Büyükşehir Belediye Başkanı Aziz Kocaoğlu, Baykal'la aynı uçakla Ankara'dan döndü, ancak basın açıklamasına katılmadı. Yılmaz Ateş ve Savcı Sayan'ın da yanında bulunduğu Baykal, İzmir Adnan Menderes Havalimanı'ında basın mensuplarının sorularını yanıtladı.İZMİR'İ ÖZLEMİŞİMBaykal, kendisini karşılayan partililere teşekkür ederek İzmir'e özlemini dile getirdi. Baykal, “Önce hepinizim ilgisine yürekten teşekkür ediyorum. İzmir'i, İzmirliler'i çok özlemiştim. Benim için gerçekten çok mutluluk verici bir buluşma oldu. Buraya kadar zahmet edenlere çok teşekkür ediyorum. Bu İzmir ziyaretim tamamen özel nitelikte bir ziyarettir. Canan Arıtman'ın oğlunun nikah töreninde bulunmak üzere buraya geldim. Bugün Arıtman ve İzmirliler'in misafiri olacağım. Özem gidereceğim. İzmirli dostlarımı ve arkadaşlarımı daha yakından dinleme fırsatı bulacağım. Bunu bir fırsat olarak değerlendirmek istiyorum. Yarın da İzmir'de olacağız” dedi.CHP'NİN EKSENİ KAYMAZBasın mensuplarının sorularını yanıtlayan Baykal, “Partinin ekseni kayıyor mu” sorusuna, “CHP'nin ekseni kaymaz. CHP Türkiye'nin en köklü en kurumsallaşmış çizgisi tarihi zaman içinde oturmuş bir büyük kuruluştur CHP Türk siyasetinin en temel kurumlarının başındadır. CHP ile ilgili kaygı verici herhangi bir durum yoktur. Kendi aramızda tartışmalar çekişmeler olabilir. Geride bıraktığımız günlerde öyle bir tartışma yaşadık, ama bu tartışmaları herkes bilmelidir ki, hiç kimse CHP'ye zarar verecek bir noktaya taşıyamaz. CHP'liler partilerine yönelik sorumluluklarının bilincedirler. Bu gerilim ortamı da ortadan kalkmaktadır, kalkmak zorundadır. Güvenle CHP'ye herkesin sahip çıkması gerekiyor. Çizgimiz sağlam, partimiz sağlam. Partide tartışmalar olur. O tartışmaların çözüm yöntemi bellidir. CHP bir ailedir, aile içinde sorunlar olabilir. Aile sorunlarını aile meclisinde çözeriz, bir sonuca bağlarız. Merak etmeyin, telaş edecek bir şey yok” dedi.SORUN AİLE MECLİSİNDE ÇÖZÜLÜRBaykal, kurultay kararı alınıp alınmamasıyla ilgili soruya ise, “Yetkili arkadaşlar bunu değerlendirir gerekli kararı alır. Bu konular partinin kendi içinde tartışıp çözümleyeceği konulardır. Partide genel başkanla ilgili bir sorun yok. Genel başkan son kurultayda seçilmiştir, görevinin başındadır. Genel Başkan'a yönelik herhangi bir tartışma sözkonusu değil. Merkez Yönetim Kurulu ve Parti Meclisi'yle ilgili tartışmalar yaşanıyor. Bu tartışmaların bir kısmı hukuki, bir kısmı siyasi. Bu tartışmalar kendi içinde çözülür. CHP kuralları işletir, demokrasiyi işletir. Gereken kararları süreç içinde alır. Bu tartışmaların çözüm yeri de aile meclisidir. Aile meclisi de bazen partili insanların biraraya gelip birbirini dinlemesiyle oluşur. Bazen partinin yetkili organlarıdır aile meclisi, bazen kurultaydır bazen Parti Meclisi'dir. Her şey partinin kendi içinde çözülür ve halledilir” dedi.KİMSEYLE KAVGLAI VE KÜS DEĞİLİMBaykal, CHP eski Genel Sekreteri Önder Sav'ın, kendisine övgülerdte bulunmasını şu sözlerle değerlendirdi:“Sürekli küslük kırgınlık diye bir şey olmaz. Gergin anlarda bile tartışma içinde olduğum arkadaşlarıma karşı gönlümde yüreğimde düşmanlık barındırmadım. Tartıştığım insanlar hakkında olumsuz bir cümle söylemedim. Söylemedim, çünkü öyle bir hissiyat içinde değildim. Bu anlayışı hepimizin benimsemesi gerektiğine inanıyorum. Ben elimden geldiğince o anlayış içinde davranıyorum. Diğer arkadaşlarımızın da kendi tartışmalarını bu duygularla sürdürüyor olması çok sevindiricidir. Kimseyle küskünlüğüm kavgam yok. Hepimiz için önemli olan CHP'dir. CHP Türkiye'nin en temel kurumudur. Onu gözümüz gibi sakınmak zorundayız. Kendi içimizde zaman zaman tartışırız ama bu tartışmalar kendi mantığı ve ölçüsü içinde tutulur. Şu anda bir dağınıklık ve suçlama ortamı çıkar gibi oldu vatandaşlar da endişe etti ama bu geçicidir. Tartışmaları aşarız. CHP bu tartışmalardan dimdik çıkacaktır.”Baykal, CHP Genel Başkanı Kemal Kılıçdaroğlu'nun “Korku imparatorluğunu yıktık” sözü için “Bunlara benim girmemi gerektiren bir durum yok. Bunlar kavga içindeki yumruklar, taşlar. Bunlara girmenin anlamı yok” dedi.AYRIŞTIRMA VE DIŞLAMA YOKAntalya Milletvekili Baykal, parti içindeki gerginliğin giderilmesi için arabulucu olup olmayacağı yönündeki soruyu şöyle yanıtladı:“CHP'deki sorunlar tüzük ve hukuk içinde yetkili kurulların işleyişi ve kararlarıyla çözülür. Bu çerçevede üzerimize düşen katkıyı yaparız. Şu ana kadar ben de geliştirdiğim söylemle bu amaca hizmet ettiğimi düşünüyorum. İlla birilerinin arasında özel temaslar kurmayla bu çalışma yapılmaz. Tüm CHP'lilere saygı duyuyorum. Kimseyi. Birbirimizi ayrıştırmaya dışlamaya kalkışmamalıyız. Bu konuda da bir tehlike görmüyorum, zaten herkes sorumlu herkes dikkatli. Biz de ona omuz vereceğiz, yardımcı olacağız. Önümüzde seçim var. 28 hafta sonra seçim var. Artık kendi içimizde yeter derecede konuştuk tartıştık o iş bitti. Şimdi dışa dönük bir mücadeleye acele girmeliyiz. Bu partinin buna ihtiyacı var. Hep birlikte demokrasi ve hukuk içinde birlikte olacağız.”PARTİNİN GENEL BAŞKAN SORUNU YOK Baykal, olası bir seçimli kurultayda aday olup olmayacağıyla ilgili soruya, “Seçilmiş genel başkan görevinin başındadır. Önümüzde bir seçim var. Partiyi yönetme sorumluluğu üstlenmiştir. Hepimize düşen görev ona bu çabasında yardımcı olmak katkı vermektir. Partinin başarılı olması için üzerimize düşen görevi yapmaktır. ‘CHP seçime giderken bir genel başkan arayışı içinde olmalı mıdır?’ sorunu değildir. Bu sorun çözülmüştü. Genel başkan vardır ve genel başkan partiyi seçime götürecektir. Tartışma organlarla ilgilidir. Yani MYK, PM ile ilgilidir. Bunlar çözülebilir. Partinin yeniden hevesle, coşkuyla, inançla yola çıkması için en yetkili organları toplayıp bazı kararlar alması gerekebilir. Ama bu kararın PM çerçevesi içinde kalacağını düşünüyorum. Bunun dışında bir arayışa gerek olduğunu düşünmüyorum” dedi.Baykal, İzmir Adnan Menderes Havalimanı'ndan sonra İnciraltı'ndaki Crowne Plaza'ya gitti.</TEXT>
</DOC>
