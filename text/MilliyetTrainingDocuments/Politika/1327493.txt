<DOC>
<DOCNO> 1327493 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5fc494/l/0l0smilliyet0n0btr0cbdp0eli0evekilden0epolise0ekafani0epatlatirim0csiyaset0csondakika0c0a50b110b20a10a0c1310a6490cdefault0bhtm/story01.htm </URL>
<DATE> 2010/11/05 </DATE>
<TIME> 15:14:09.0 </TIME>
<AUTHOR>  </AUTHOR>
<HEADLINE>
bdp'li vekilden polise: kafan�� patlat��r��m
</HEADLINE>
<TEXT>KCK/TM ana davasınını kapsamında aralarında BDP'li belediye başkanlarının da bulunduğu 104'ü tutuklu 152 sanığın yargılanmasına Diyarbakır adliyesi içinde özel salonda devam edildi. Her gün olduğu gibi sanıklar yine sıkı güvenlik önlemleri altında adliye binasına getirildi. Duruşmayı izleyecek olan aralarında avukat, gazeteci ve sanık yakınları üst aramasından sonra adliye binasına alındı. Polis, aldığı sıkı güvenlik önlemlerini bugün de sürdürdü.Diyarbakır 6'ncı Ağır Ceza Mahkemesi'nde görülen 12'inci duruşmada, tutuklu 96 sanık hazır bulunurken, 8 sanık rapor aldığı gerekçesiyle katılmazken, tutuksuz sanıklar gelmedi. Sanıklar, yoklama sırasında yine Kürtçe "buradayım" diye yanıt verdi. Duruşmayı BDP milletvekilleri Emine Ayna, Şerafettin Halis, Özdal Üçer ve Sebahat Tuncel izledi.1 AY DOLDU TAHLİYEYİ DEĞERLENDİRİNDuruşmada söz alan sanık avukatları, bir aylık tahliye talebinin değerlendirme aşamasının dolduğunu belirterek, mahkemenin her bir sanık için geniş bir karar yazarak tahliye taleplerini karara bağlamasını talep etti.Sanık avukatları adına söz alan Diyarbakır Barosu Başkanı Mehmet Emin Aktar, "Mahkemenin Kürtçe savunma talebimize ilişkin verdiği kararın gerekçesi yeni elimize ulaştı. Mahkemenin bu kararına itiraz etmek için süre talebinde bulunuyoruz. Bu nedenle duruşmanın Pazartesi gününe ertelenmesini ve tutuklu sanıkların tutuklululuk hallerinin geniş biçimde ele alınmasını talep ediyoruz" dedi.BDP BERTARAF EDİLMEYE ÇALIŞILIYORAvukat Mesut Beştaş ise, hukukun toplumsal barışa hizmet etmesi gerektiğini söyledi. Beştaş, "Bugüne kadar Kürt sorunundan kaynaklı bir çok yargılama yapıldı. Bu davada bunlardan biri. Bu mahkemenin vereceği karar toplumsal sorunların çözümüne hizmet etmelidir. 18 aydır müvekkillerimiz tutukludurlar. Seçilmiş insanlardır. Üç siyasi ayak olduğunu düşünürsek, bunlardan biri AKP hükümetinin politikaları, biri devletin resmi politikası, bir de BDP. Burada BDP ayağı bertaraf edilmek isteniyor. Toplumsal barışın gereği olarak müvekkillerimizin tahliye edilsinler. Tahliye edilirlerse yargılama daha sağlıklı yürüyecektir. Adil bir yargılama için müvekkillerimiz tahliye edilsin" dedi.SEÇİM YAKLAŞIYOR TALİYE EDİNAvukat Meral Danış Beştaş da, halkın tutuklu olduğunu ileri sürürek, "vekillerimize kefil olabiliriz. Kendileri siyasi partinin temsilcileridir. Yakında seçim de var. Korkarım, seçimde tutukluluk haline gerekçe olmaz. Dışarıdaki barış ortamına katkı sunmak için tahliye talep ediyoruz"edi.Sanık avukatları asında söz alan Tufan Gürses ise müvekilli Diyarbakır'ın Çınar İlçesi kapatılan DTP'nın eski yöneticisi Rahmi Özmen'in yanlışlıkla tutuklandığını iddia etti. Gürses, müvekillinin tahliye edilmesini talep etti.TAHLİYE YOKBugün yaklaşık 1 saat süren duruşmaya 10 dakika ara verildikten sonra mahkeme heyeti taleplerle ilgili kararını açıkladı. Heyet, kuvvetli suç şüphesinin varlığı ve kaçma ihtimalleri olduğu gereksiyle tutuklu sanıkların tutukluluk halinin devamına karar verdi. Mahkeme, sanık avukatlarına Kürtçe savunma talebinin reddine ilişkin itirazda bulunmak üzere süre verilmesi için duruşmayı Pazartesi gününe erteledi.BDP'Lİ MİLLETVEKİLİ POLİSE BAĞIRDI: KAFANI PATLATIRIMBu arada duruşmaya verilen ara sırasında salon dışına çıkan BDP Van Milletvekili Özdal Üçer, görevli polislerle tartıştı. Duruşma salonuna izleyicilerin alındığı kapıdan dışarı çıkan Üçer, polis bariyerlerini görünce, "Nereden çıkacağım dışarı?" dedi. Görevli polis memurlarının sessizce birbirlerine bakmaları sonucu sinirlenen Üçer, "Bariyerleri açın dışarı çıkacağım" dedi. Bir polis memurunun "Şu kenardan çıkabilirsiniz" demesi üzerine, sinirlenen ve bağıran Üçer, "Hayır oradan çıkmayacağım. Ortayı açın ortadan çıkacağım" dedi. Üçer, daha sonra "Ben milletvekiliyim böyle davranamazsınız" diyerek yeniden polise bağırdı. Bir polis memuru ise bu tepki üzerine, "Bana böyle bağıramazsınız" demesi üzerine daha da sinirlenen Üçer, "Ben milletvekiliyim bana saygı göstereceksiniz, göstermezseniz bağırırım, kafanı da patlatırım. Adını ver bana, hesabını soracağım" dedi.Gerginlik avukatlar ve polis amirlerinin araya girmesiyle son buldu.</TEXT>
</DOC>
