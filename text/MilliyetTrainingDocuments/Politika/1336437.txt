<DOC>
<DOCNO> 1336437 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fa3e0fe/l/0l0smilliyet0n0btr0cbu0ekonu0esana0edusmez0csiyaset0chaberdetay0c150b110b20a10a0c13145210cdefault0bhtm/story01.htm </URL>
<DATE> 2010/11/15 </DATE>
<TIME> 01:09:10.0 </TIME>
<AUTHOR>  </AUTHOR>
<HEADLINE>
bu konu sana d����mez
</HEADLINE>
<TEXT>Terörist Abdullah Öcalan, “Silahlı mücadele miadını doldurdu” diyen BDP Diyarbakır Büyükşehir Belediye Başkanı Osman Baydemir’i, isim vermeden, “Bu konu sana düşmez, kendi işin olmayan konuya girme” diye “uyardı.” Öcalan, “Geri çekilme benzeri kararlar hayati kararlardır. Bu kararı da benden başka kimse veremez” dedi. Öcalan, devlet yetkilileriyle bugüne kadar yaptığı görüşmelerden sonra, daha yeni yeni anlaşmaya başladıklarını belirterek, “Burada devletle olgun bir dil geliştiriyoruz. Karşılıklı saygı temelinde birbirimizi anlıyoruz. Bu olmasaydı korkunç katliamlar gelişirdi” diye konuştu. Öcalan’ın avukatlarıyla yaptığı haftalık görüşme Fırat Haber Ajansı’nda şu şekilde yayımlandı:DEVLETİN BİLGİSİ DAHİLİNDE GERİ ÇEKERİM: Ben cumhuriyetçiyim, demokratik cumhuriyetçiyim. CHP ve AKP’nin hegemonyasını kabul etmiyorum, ikisine da karşıyım. KARAR BENDEN: Eğer ilerleme sağlanırsa ben devreye girer, geri çekilme dahil rolümü oynarım. Bu kararı da benden başka kimse veremez.BU HAKKI KENDİNDE NASIL GÖRÜYORSUN?: Fakat bakıyorum bazen öyle şeyler oluyor ki, çok şaşırıyorum, öfkeleniyorum. İşte basından izledim, bazıları çıkıp sorumsuzca, ‘silahlı mücadele miadını doldurmuştur’ diyor. Bu hakkı nasıl kendilerinde buluyorlar? Silahlı güçlerin pozisyonu ve geleceği hakkında Kandil bile tek başına karar veremezken, nasıl söyleyebiliyorlar?  BDP’YE DE FIRÇA: Kendi yapması gereken işleri yapmazken kalkıp kendilerini aşan silahlı güçler konusunda ahkam kesiyorlar.ÇEVİK BİR ‘SEN İNDİRECEKSİN’ DEMİŞTİ: Çevik Bir bile burada benimle görüşürken ‘Sen dağa çıkardın sen dağdan indireceksin’ demişti. Bu süreçteki görüşmelerde heyettekiler bile ancak silahlı güçler sorununu benim çözebileceğimi belirttiler. Bu gerçekleri herkes görürken, bizimkiler niye göremiyorlar? Herkes kendi işini yapacak. Kandil’in bile üstesinden gelemediği bir konuda sen nasıl ‘böyle olmalı’ dersin, kurucusu sen misin?</TEXT>
</DOC>
