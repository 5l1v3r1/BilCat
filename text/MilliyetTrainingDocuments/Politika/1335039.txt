<DOC>
<DOCNO> 1335039 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/f9e3bd5/l/0L0Smilliyet0N0Btr0C170Eyil0Esonra0Eortaya0Ecikan0Egercek0Csiyaset0Chaberdetay0C140B110B20A10A0C131420A50Cdefault0Bhtm/story01.htm </URL>
<DATE> 2010/11/14 </DATE>
<TIME> 07:07:31.0 </TIME>
<AUTHOR>  </AUTHOR>
<HEADLINE>
17 yıl sonra ortaya çıkan gerçek
</HEADLINE>
<TEXT>, Pazar|
17 yıl sonra ortaya çıkan gerçekSemra Özal, eşi Turgut Özal’a ölüm anında müdahale edilirken Kaya Toperi tarafından basına dağıtılmak üzere gizlice fotoğrafının çekildiğini, çeken kişinin elinden fotoğrafları doktor Cengiz Aslan’ın aldığını öne sürdü02:08 | 13 Kasım 2010HABER MERKEZİ
8. Cumhurbaşkanı ’ın ölümüne ilişkin iddiaların tartışıldığı programda Semra Özal çarpıcı bir iddia ortaya attı. Semra Hanım, Cumhurbaşkanı Özal’a hastanede müdahale edilirken Özal’ın sözcüsü Kaya Toperi’nin gizlice fotoğraf çektiğini öne sürdü. 
’de yayımlanan ve Can Dündar’ın sunduğu “Bir Ölümün Anatomisi” adlı programda Semra Özal, , eski  Komutanı Ömer Şarlak ve çok sayıda konuk Nisan 1993’te yapılan Türki cumhuriyetler gezisinden başlayarak, Cumhurbaşkanı Özal’ın ölümüne kadar geçen sürede yaşananları masaya yatırdı. Programda yıllardır üzerinde spekülasyonlar yapılan ve sonunda cumhuriyet savcılarının el attığı Cumhurbaşkanı Turgut Özal’ın ölümüne ilişkin iddialara yanıt arandı.

‘Çektireni Aslan biliyor’
Programın bir diğer tartışma konusu ise Turgut Özal’ın ölümü sırasında çekilen fotoğrafları oldu. Turgut Özal’ın eşi Semra Özal, Özal’a müdahale edildiği sırada basına sızdırmak için fotoğraf çekildiğini ancak Özal’ın doktoru Cengiz Aslan’ın fotoğrafları çeken kişinin elinden aldığını belirtti. Programa telefonla katılan, dönemin Cumhurbaşkanlığı Sözcüsü Kaya Toperi ise kendisinin bu olaydan haberinin olmadığını ifade etti. Semra Özal, Toperi’ye tepki gösterdi ve fotoğraflarla ilgili açıklamak istemediği ismin Kaya Toperi olduğunu öne sürdü. Programdaki diyaloglar şöyle:
Can Dündar: Sayın Özal’ın vefatından sonra fotoğrafının çekildiği ve bunun servis edilmeye çalışıldığı gibi bir duyum almıştık. Bu konuda bir bilginiz var mı?
Semra Özal: O damarını açmak için yapılan bütün o müdahale esnasında çekilen fotoğrafların olduğunu duydum ama doktor Cengiz Aslan çekenin elinden almış o fotoğrafları. Yoksa onların basına dağıtılacak bir hali yok, lüzumu da yok... 
Can Dündar: Çekilmiş yani...
Semra Özal: Doktor Cengiz Aslan biliyor, çünkü o almış onun elinden.
Can Dündar: Fotoğrafı çektiren kim?
Semra Özal: Onu Cengiz Aslan biliyor. Ona sorarsanız öğrenirsiniz.
Can Dündar: Bir fotoğraf çekme olayı ve onun bir tartışması yaşandı mı?
Kaya Toperi: Valla onu hiç hatırlamıyorum.
Can Dündar: Kaybettikten sonra bir fotoğrafının çekilmesi ve onun basına yansıması konusunda bir tartışma yaşandı mı?
Kaya Toperi: Öyle bir şey bana intikal etmedi. Öyle bir şey olsa bana gelirlerdi. Ben basına fotoğraf çektirirdim. Ama hastanenin de fotoğraf çektiğini sanmıyorum.
Semra Özal: Resim çekenin Kaya Bey olduğunu biliyorum, çünkü Cengiz Aslan onun elinden almış. Semra Özal ile Kaya Toperi arasında daha önce de konuya ilişkin bir gerginlik yaşanmıştı. Özal, eşinin ölmeden bir gün önce Toperi’nin zorlamasıyla Bulgar sanatçının heykel sergisine götürüldüğünü öne sürmüştü.</TEXT>
</DOC>
