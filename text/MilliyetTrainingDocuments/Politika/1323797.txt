<DOC>
<DOCNO> 1323797 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5298fa/l/0l0smilliyet0n0btr0csav0egenel0ebaskan0esuc0eisledi0csiyaset0chaberdetay0c0a40b110b20a10a0c130a990a70cdefault0bhtm/story01.htm </URL>
<DATE> 2010/11/04 </DATE>
<TIME> 01:09:31.0 </TIME>
<AUTHOR>  </AUTHOR>
<HEADLINE>
sav: genel ba��kan su�� i��ledi
</HEADLINE>
<TEXT>RA MilliyetSav, Parti Meclisi’nin (PM) yapıldığı toplantı salonunda gazetecilere yaptığı ve Genel Başkan’a yönelik çok sert ifadeler kullandığı açıklamada, Kılıçdaroğlu’nun parti genel merkezinde 8 kat aşağıya inerek Parti Meclisi’ni yönetmekten “imtina” ettiğini söyledi. Sav, “Kendisi Parti Meclisi’ni yönetmezse Parti Meclisi’nin toplanamayacağını sanmıştır. 81 kişilik Parti Meclisi 61 kişiyle toplanmıştır. Gündemine sahip çıkmıştır. Genel Başkan Yardımcısı toplantıyı idare etmiştir” dedi. Parti Meclisi’nin olağanüstü ve önemli bir konuyla toplandığını ifade eden Sav, şunları kaydetti:‘Tasallutu püskürteceğiz’“Bir tek maddenin görüşülmesi için toplandı. Parti Meclisi, o maddenin görüşülmesinden imtina edip, bu Parti Meclisi’nin yok saydığı, gündemden çıkardığı bir konuda, ’ben bu yetkileri kullanırım. Merkez Yönetim Kurulu’nu da ilan ederim’ mantığı, başka partilerde yürüyebilir ancak CHP’de yürümez. CHP şimdiye kadar yaşamadığı bir Genel Başkan tasallutu ile yürütülüyor. Bu Genel Başkan tasallutunu CHP Parti Meclisi ile görevi devam eden MYK ile örgütleriyle, Meclis grubuyla püskürtecektir.Sav, bir gazetecinin, “Eğer Genel Başkan ‘Ben seçimli kurultaya gidiyorum’ derse ne yaparsınız” sorusu üzerine de, “Çok memnun oluruz. Biz öyle bir karar alamıyoruz, keşke alabilsek ve seçimli bir kurultaya gidebilsek” diye konuştu.‘Kemal’le yürümez’Sav, dün Kılıçdaroğlu’nun yeni CHP Merkez Yönetim Kurulu’nu açıklamasının ardından 61 PM üyesiyle CHP Genel Merkezi’nin 4. katındaki salonda toplantı yaptı. Sav, toplantının ardından akşam saatlerinde bir açıklama yaparak, Kılıçdaroğlu’nun ilan ettiği yeni yönetimi tanımadığını duyurdu. 53 yıllık siyasi hayatının hem hüzücü hem de onur verici bir gününü yaşadığını belirten Sav, CHP, tarihinde ilk kez bir genel başkanın çağrı yazısına sadık kalmayarak, PM toplantısına katılmadığını ifade etti.Kılıçdaroğlu’nun PM’yi hiçe saydığını belirten Sav, “CHP kurallar partisidir. PM, Genel Başkanı’nın yokluğunda, Genel Başkan Yardımcısı’nın yönetiminde bugün (dün) çok önemli bir toplantı gerçekleştirdi. 81 PM üyesinin 61’i toplantıya katıldı” diye konuştu. PM’nin karar alma yetkisi olduğunu ifade eden Sav, toplantıda verilen bir önergeyle Tüzük Kurultayı’nın 27-28 Kasım tarihlerinde Ahmet Taner Kışlalı Salonu’nda toplanması kararı alındığını söyledi. Sav, Yargıtay Cumhuriyet Başsavcılığı’nın uyarı yazısı konusunda PM’de yapılacak değerlendirmenin ise verilen önergeyle toplantı gündeminden çıkartıldığını anlattı. Eski MYK’nın göreve devamı durumunun hukuken sürdüğünü dile getiren Sav, “Yeni MYK atanması hukuken sakattır. Yargıtay Cumhuriyet Başsavcılığı’na gitseniz de, dünyanın en yetkili hukuki makamına gönderseniz de cilalı sözlerle bu hukuki sakatlığın üzerini örtemezsiniz” dedi. Kılıçdaroğlu’nun açıklaması sırasında “Yeni CHP” deyimini kullandığını vurgulayan Sav, “Dünyada ve Türkiye’de tek bir CHP vardır. O da Mustafa Kemal’in kurduğu CHP’dir” diye konuştu. Kılıçdaroğlu’nun CHP’yi eskitemeyeceğini belirten Sav, zaman zaman partinin temel ilkeleriyle ilgili bazı yanlış değerlendirmelerin yapıldığını belirtti. “Bizim dışımızda şartlanmış kafalar, bu tartışmaları yadırgamayabilir” diyen Sav, ancak CHP’lilerin buna hakkı olmadığını, bundan sonraki sürecin ilkeleri koruma kararları olanlarla, yozlaştırmaya çalışanların siyasi mücadelesi şeklinde geçeceğini söyledi. 59 PM üyesinin bu mücadeleyi yürüteceğini dile getiren Sav, “CHP, kriz diye nitelenen bu günleri aşacaktır. Kimsenin kösteklemesine iznimiz olmayacak. Bizim yapmamız gereken CHP’nin bütünlüğüne katkı koymaktır. CHP’nin omurgasını kimseye eğdirtmeyiz. CHP’yi ekseninden de kaydırtmayız. CHP’yi düşmanlar eskitemedi, Kılıçdaroğlu da eskitemez” dedi. Sav, Kılıçdaroğlu’na CHP tarihini yeniden okuması tavsiyesinde bulunarak, “Bizler Mustafa Kemal’in, İsmet İnönü’nün, Bülent Ecevit’in oturduğu koltuğa oturan insanların, CHP kimliğine sahip çıkmasını bekliyoruz” diye konuştu. Sav’ın eski CHP Genel başkanlarını sayarken Deniz Baykal’ın adını söylememesi dikkati çekti. Arbede çıktıSav’ın Kılıçdaroğlu’nun sözlerine atfen “Korku imparatorluğu sözüyle kast edilen benim” dediği sırada, açıklama yaptığı koridorda arbede yaşandı. Sav yanlıları, Sav’a tepki göstermek isteyen bir partiliyi tartaklayarak, “Önder Sav örgütün bel kemiğidir” sloganı attı. Kimsenin Ak Parti’ye öykünerek, sağa yanaşarak, CHP’nin kimliğini, mayasını bozamayacağını partililerin içlerinin rahat olması gerektiğini dile getiren Sav, “CHP’nin kimliğini kimse pazara çıkaramayacaktır” dedi. Sav, parti yönetiminde oluşan ikili yapılı konusundaki sorular üzerine ise, “Hukuki çözümü bulacağız” dedi. PM’nin başsavcılığın uyarı yazısına direnme kararı aldığını belirten Sav, PM’nin Seçimli Kurultay kararı alma yetkisi bulunmadığını, bu yetkinin genel başkana ait olduğunu kaydetti. Sav, “Genel başkan Tüzük Kurultayı’nın gündemine Seçimli Kurultayı da koyarsa seviniriz” dedi.Sav, Kılıçdaroğlu’nun Seçimli Kurultay kararı almaması durumda tüzük gereği delegelerin yarısının imzasıyla Kurultay’ın toplanabileceğini söyledi. ‘Aday değilim’Sav, genel başkan adayı olup olmayacağına ilişkin bir soru üzerine, “Böyle bir niyetim olsaydı Sayın Kılıçdaroğlu’nun adaylığını desteklemezdim. 17 Mayıs’ta hangi Önder Sav idiysem dün-önceki gece de aynı Önder Sav idim. Pişmanlık duymuyorum. Genel başkanın iş tutuş tarzıyla yürüyemeyeceğimi, anlayışlarımızın bağdaşmayacağını anladım” diye konuştu.  Sav, “Odanızı boşaltacak mısınız?” sorusuna ise “Odam çok karışık. Boşaltmam çok sürer. Arkadaşlardan yardım almam, bir kaç kamyon getirtmem lazım” dedi.  Bundan sonra ne olacak?CHP’de dün fiili olarak iki başlı bir yönetim ortaya çıkmış oldu. Bu tartışmalı durum için, yasal olarak sorunun başlangıç noktasını tüzük değişikliği oluşturması nedeniyle, çözüm Yargıtay Cumhuriyet Başsavcılığı’ndan gelecek. Ancak, Başsavcılık kararının çıkacağı güne kadar Kılıçdaroğlu ve yeni MYK, CHP’de görevini sürdürecek. Sav ve ekibinin ise makam odalarını terk etmeyerek tavırlarını sürdürmesi bekleniyor. </TEXT>
</DOC>
