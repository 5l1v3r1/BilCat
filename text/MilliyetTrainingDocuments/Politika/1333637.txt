<DOC>
<DOCNO> 1333637 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/f8490b9/l/0L0Smilliyet0N0Btr0Ctekin0Eden0Esabah0Eyazarina0Eilginc0Ebenzetme0Csiyaset0Csondakika0C10A0B110B20A10A0C1312730A0Cdefault0Bhtm/story01.htm </URL>
<DATE> 2010/11/10 </DATE>
<TIME> 21:45:32.0 </TIME>
<AUTHOR>  </AUTHOR>
<HEADLINE>
Tekin'den Sabah yazarına ilginç benzetme
</HEADLINE>
<TEXT>Genel Başkan Yardımcısı ,  Yazarı Engin Ardıç’ın yazısı üzerine “Seviyesizliğin daniskası” dedi.

Sabah Gazetesi Yazarı Engin Ardıç’ın, “ boşansın, kendisine yeni bir Rahşah Hanım bulsun. Gürsel Tekin’e de Sevgi Erenerol’u istemeye gideceğim” sözlerine yönelik tepkiler sürüyor. CHP Genel Başkan Yardımcısı Gürsel Tekin, Engin Ardıç'ı kast ederek “AKP yandaşı olduğu günden beri kolu kanadı kırılmış bir kuşa benziyor. Ardıç Kuşu artık uçamıyor, sürünüyor” dedi.

Engin Ardıç’ın AKP karşıtı olan tüm kesimlere büyük bir öfke beslediğini belirten Tekin, “Ekmeğini AKP’den kazandığı için, hükümetin hoşuna gidecek şeyler yazıyor. Ardıç Kuşu, iktidarın silahşorlüğüne soyundukça, yukarıdan aşağıya doğru hızla iniyor. İrtifa kaybettikçe, seviyesi de kayboluyor” ifadesini kullandı.

Uzun süredir Engin Ardıç’ı okumadığını, okumaya değer bir şey bulamadığı için Sabah Gazetesi’nin 3. sayfasını hiç açmadığını belirten Tekin, “Danışmanlarımın uyarısı üzerine Ardıç’ın bu çirkin benzetmelerini öğrendim. Ardıç eğer çöpçatanlığa çok meraklıysa, köşesini buna ayırabilir. Kendisine çok da yakışır” dedi.</TEXT>
</DOC>
