<DOC>
<DOCNO> 1320801 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f468d4d/l/0l0smilliyet0n0btr0ckilicdaroglu0endan0eerdogan0ea0eresepsiyona0esen0egittinde0ene0eoldu0csiyaset0csondakika0c0a20b110b20a10a0c130a92720cdefault0bhtm/story01.htm </URL>
<DATE> 2010/11/02 </DATE>
<TIME> 17:12:49.0 </TIME>
<AUTHOR>  </AUTHOR>
<HEADLINE>
k��l����daro��lu'ndan erdo��an'a: resepsiyona sen gittinde ne oldu
</HEADLINE>
<TEXT>CHP Genel Başkanı Kemal Kılıçdaroğlu, 29 Ekim’de Çankaya Köşkü’nde verilen resepsiyona katılmaması nedeniyle Başbakan Recep Tayyip Erdoğan tarafından yapılan eleştirilere, "Efendim neymiş, Çankaya Köşkü’ne niye gitmemişiz? Sen gittin, ne oldu, boyun mu uzadı" diye yanıt verdi.-BAŞBAKAN’A RESEPSİYON YANITI-Partisinin grup toplantısında konuşan CHP Genel Başkanı Kemal Kılıçdaroğlu’nun eleştiri oklarında Başbakan Recep Tayyip Erdoğan vardı. 29 Ekim’de Çankaya Köşkü’nde yapılan resepsiyona katılmaması nedeniyle yapılan eleştirileri hatırlatan CHP Genel Başkanı, isim vermeden Başbakan’a, şöyle seslendi:"Efendim neymiş, Çankaya Köşkü’ne niye gitmemişiz? Sen gittin, ne oldu, boyun mu uzadı? Ben cumhura gittim, hak arayan işçi kadına gittim, elinden tuttum. ’Senin hakkını biz koruyacağız’ dedim. Sen mi iyi iş yaptın, ben mi iyi iş yaptım? Yok cumhura gitmediler, yok şunu söylediler, yok bunu söylediler, cumhur başımızın üzerindedir. Biz onlar gibi insanları ayırmıyoruz. Kadıköy’deki, Sultanbeyli’deki, Hakkari’deki, Trabzon’daki bizim vatandaşımız."-"BUNLAR BÖLÜCÜ, BUNLARIN GİZLİ GÜNDEMİ VAR"-29 Ekim’de Çankaya Köşkü’ndeki resepsiyona katılmadığını, ancak İstanbul Kadıköy’de vatandaşlarla buluştuğunu belirten CHP Genel Başkanı şöyle dedi:"Biz huzur mesajı veriyoruz, kardeşlik mesajı veriyoruz, barış mesajı veriyoruz; Ankara’dan birileri rahatsız oluyor. Vay efendim, ne olmuş, ben gitmişim Kadıköy’de yurttaşlarla buluşmuşum. Meğer o cumhurla buluşmak değilmiş. Neymiş, cumhurla buluşmak. Daha başka yerlere gitmekmiş. Bizim oralara gitmediğimizi kim söyledi? Kadıköy’de yaşayanlar bu ülkenin insanları değil mi? Ben diyorum bunlar bölücü diye, bunların gizli gündemi var, bunlar insanımıza düşman insanlar, insanımızı bölen insanlar. Biz bölünmeyelim diyoruz, onlar bölünelim diyor."-"GİZLİ GÜNDEMLERİ VAR"-AKP’nin gizli gündemi olduğunu savunan CHP Genel Başkanı, "AKP kendi yurttaşına hizmet etmek için gelmedi iktidara AKP iktidarda devleti ele geçirmeye çalışıyor. Onun için gizli gündemleri var; her tarafa ele geçirmek. Tek bir CHP’li kalıncaya kadar sizinle mücadele edeceğiz" dedi.-"SAYIN BAŞBAKAN SEN HİÇ MERAKLANMA"-AKP’nin onbinleri görünce rahatsız olduğunu ifade eden Kılıçdaroğlu, "Onlar onbinleri görünce rahatsız oluyorlar. ’Siz niye yüzde 58’i merak etmiyorsunuz.’ Biz yüzde yüzünü merak ediyoruz Sayın Başbakan sen hiç meraklanma" diye seslendi.</TEXT>
</DOC>
