<DOC>
<DOCNO> 1328227 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f634bb4/l/0l0smilliyet0n0btr0cecevit0eruzgari0csiyaset0chaberdetay0c0a60b110b20a10a0c1310a830a0cdefault0bhtm/story01.htm </URL>
<DATE> 2010/11/06 </DATE>
<TIME> 01:10:50.0 </TIME>
<AUTHOR>  </AUTHOR>
<HEADLINE>
ecevit r��zg��r��
</HEADLINE>
<TEXT>MANSUR ÇELİK,   MERİÇ TAFOLAR AnkaraCHP Genel Başkan Kemal Kılıçdaroğlu, Bülent Ecevit’in CHP’ye Genel Başkan seçildiği kurultaydaki konuşmasını tekrarladı. Kılıçdaroğlu, “CHP’de buyruk mu işleyecek hukuk mu işleyecektir. Buna karar vereceğiz. Vereceğimiz karar şudur, demokratik bir partinin kanunlara saygılı özgür üyeleri mi olacağız, kapıkulları mı olacağız? Karar sizin” sözlerini aktararak kendisine karşı cephe alanlara sert bir mesaj gönderdi.Ecevit’in ölümünün yıldönümü nedeniyle CHP Genel Merkezi’nde dün ilk kez bir anma toplantısı düzenlendi. Ecevit’in 4. ölüm yıl dönümü nedeniyle düzenlenen toplantının, partinin bölünme tartışmaları yaşadığı döneme denk gelmesi ayrı bir anlam taşıdı. Törenin yapıldığı 600 kişilik salon hıncahınç dolarken, prokokolün bulunduğu bölümde adeta izdiham yaşandı. Eski Genel Sekreter Sav’a, yeni Genel Sekreter Süheyl Batum’un salon kapısından itibaren eşlik ederek, ön sıradaki yerine kadar getirmesi dikkati çekti.Türbanlılar da dinledilerKılıçdaroğlu salona Rahşan Ecevit’le birlikte büyük tezahüratlar ve sloganlar eşliğinde girdi. Toplantıda, az sayıda da olsa başörtülü yurttaşların bulunması ve konuşmaları coşkulu biçimde dinlemesi dikkati çekti. Bu manzara, son olarak dün twitter aracılığıyla başörtülü kızlara mesaj veren Kılıçdaroğlu’nun türban sorununu bakışı açısından anlamlı bulundu. “Ecevit bu kararlılıkla geldi ve genel ba?kan oldu” vurgusunu yapan Kılıçdaroğlu, “Ecevit deyince akla demokrasi gelir. 1972’de askeri darbe sonrası kurulan hükümete CHP bakan verince genel sekreterlikten istifa etmiştir” diye konuştu. Halkçı Ecevit vurgusuKılıçdaroğlu, Bülent Ecevit’in sosyal devletin, yurttaşın, ezilenlerin, hak arayanların temsilcisi olduğunu belirterek, bunun için halkın ona “Halkçı Ecevit” adını uygun gördüğünü anlattı.Kılıçdaroğlu, Ecevit’in CHP’yi de çok iyi tanımlayan bir lider olduğunu belirterek, Ecevit’in bir kitabından bazı bölümleri okudu. Kılıçdaroğlu, CHP’ye “köksüzler” diyen Başbakan Recep Tayyip Erdoğan’ı isim vermeden şöyle eleştirdi:“Bizim tarihimiz devrimlerle, reformlarla doludur. Ama birileri bize köksüzler diyebiliyor. Demesinin gerekçesi şu; kökünün olmadığındandır. Kökü olsaydı cumhuriyet tarihinin devrimlerine saygı duyardı. Kökü olabilseydi, bilgisi olabilseydi devrimleri, reformları yapan, bağımsızlığımızı sağlayan, emperyalizme karşı mücadele eden o insanları hiçbir zaman köksüz olarak adlandırmazdı. Biz onları kınamıyoruz. Onların cahilliğine veriyoruz. Ama onları da eğiteceğiz. Eğiteceğiz, onlar da öğrenecek.”Rahşan Ecevit’e seslendiEcevit’in, “Beraber büyüttük sevgiyi” dizesini okuyan Kılıçdaroğlu, Rahşan Ecevit’e, partiyi kastederek, “Beraber büyüttünüz hanımefendi” diye seslendi. Kılıçdaroğlu, Ecevit’i ilk kez 68’li yıllarda Rüzgarlı Sokak’taki CHP binasında gördüğünü anlattı. Kılıçdaroğlu, “Merdivenden İnönü ile Bülent Bey iniyorlardı. İlk kez orada kendisini gördüm. Anıları aklımda, düşünceleri aklımda, hedefleri aklımda, hedefleri aklımızda. O hedefleri gerçekleştirmek için yolumuzu sürdürüyoruz. Yolumuz açık olsun” diyerek sözlerini tamamladı İşte ecevit’in o sözleriKılıçdaroğlu, toplantıda “Bir efsane adamı, bir yurtseveri, bir ozanı, bir insan aşığını anmak için bir araya toplandık. O insanın adı umuttu ve adı Ecevit’ti” dedikten sonra Ecevit’in CHP Genel Sekreteri iken İsmet İnönü’yü devirerek Genel Başkan olduğu 1972 kurultayında yaptığı konuşmadan şu bölümü okudu: “Aslında sorun CHP’yi eski yörüngesine veya yeni yörüngesine oturtma sorununun da ötesindedir. Hatta sorun ‘ya ben ya Bülent’ sorunun da ötesindedir. Tekrar söylüyorum, asıl öncelikle ölçülmesi gereken şudur, CHP’de buyruk mu işleyecek hukuk mu işleyecektir. Buna karar vereceğiz. daha açık söylüyorum vereceğimiz karar şudur, demokratik bir partinin kanunlara saygılı özgür üyeleri mi olacağız, kapıkulları mı olacağız? Karar sizin.”</TEXT>
</DOC>
