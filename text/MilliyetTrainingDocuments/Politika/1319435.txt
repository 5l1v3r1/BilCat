<DOC>
<DOCNO> 1319435 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f3aa1ee/l/0l0smilliyet0n0btr0cak0eparti0esosyal0eyardimlar0ekanun0etasarisi0eicin0edugmeye0ebasti0csiyaset0csondakika0c0a10b110b20a10a0c130a86130cdefault0bhtm/story01.htm </URL>
<DATE> 2010/11/01 </DATE>
<TIME> 11:15:46.0 </TIME>
<AUTHOR>  </AUTHOR>
<HEADLINE>
ak parti sosyal yard��mlar kanun tasar��s�� i��in d����meye bast��
</HEADLINE>
<TEXT>Hükümet, Sosyal Güvenlik Kurumuna benzer çok değişik kurumların yürüttüğü faaliyetleri bir araya getirmek, toplamak suretiyle bir yasal çerçeve altına almak için harekete geçti. Devlet Bakanı Hayati Yazıcı, Sosyal Yardımlar Kanun Tasarısı çalışmasının devam ettiğini belirterek, "Sosyal Yardımlar Kanun Tasarısı çalışmalarımız devam ediyor. Belki de Sosyal Güvenlik Kurumuna benzer Sosyal Yardım Kurumu Başkanlığını, çok değişik kurumların yürüttüğü faaliyetleri bir araya getirmek, toplamak suretiyle bir yasal çerçeve altına alma yönünde tasarı çalışmamız devam ediyor" dedi.-TBMM’DE SOSYAL YARDIMLAR TARTIŞILDI-CHP Ankara Milletvekili Yılmaz Ateş, TBMM Genel Kurulu’nda verdiği önergeyle Sosyal Yardımlaşma ve Dayanışmayı Teşvik Kanunu’nda Değişiklik Yapılması Hakkında Kanun Teklifi’nin doğrudan gündeme alınmasını istedi. Sosyal Yardımlaşma ve Dayanışmayı Teşvik Kanunu’nun 7’nci maddesinde düzenlenen il ve ilçe sosyal yardımlaşma ve dayanışma vakıflarının mütevelli heyetlerinin daimi üyeleri arasına, TBMM’de grubu bulunan siyasi parti gruplarının göstereceği birer temsilcinin dahil edilmesini öngören teklifin gündeme alınmasına ilişkin önerge yapılan oylama sonucunda reddedildi. Yedi tane kuruluşun sosyal yardımları yaptığına dikkat çeken Ateş, yedi kuruluşun 2008 yılı rakamları itibarıyla 14,3 milyar TL kullandığını belirterek, "Bunun 600 milyon TL’si yani 600 trilyonu yerel yönetimler tarafından kullanılmıştır. Şimdi, bu rakam, Adalet ve Kalkınma Partisi iktidara geldiği yıl 2,9 milyar TL’ydi yani 2,9 katrilyondu. Şimdi, Adalet ve Kalkınma Partisi yetkilileri hep şununla övünmektedirler; ‘Biz geldik, kişi başına düşen millî geliri 3 bin dolardan 10 bin dolara çıkardık, ekonomiyi şöyle sıçrattık, böyle sıçrattık.’ Ama bu rakamlar da gösteriyor ki Adalet ve Kalkınma Partisi iktidarı döneminde halktaki yoksulluk tam 5 kat artmıştır" dedi.-"SOSYAL YARDIMLAR KANUN TASARISINI HAZIRLIYORUZ"-Teklifi doğru bulmadığını ve eksik olduğunu belirten Devlet Bakanı Hayati Yazıcı, "Bu alan önemli ve hükümetimizin gündeminde, Sosyal Yardımlar Kanun Tasarısı çalışmalarımız devam ediyor. Belki de Sosyal Güvenlik Kurumuna benzer Sosyal Yardım Kurumu Başkanlığını, çok değişik kurumların yürüttüğü faaliyetleri bir araya getirmek, toplamak suretiyle bir yasal çerçeve altına alma yönünde tasarı çalışmamız devam ediyor. Belki bu dönem olmaz ama inşallah, önümüzdeki dönemlerde sanırım bu yasal düzenleme yüce heyetinize gelecek, burada değerlendirmeyi yapacaksınız" dedi.</TEXT>
</DOC>
