<DOC>
<DOCNO> 1326064 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5b2f08/l/0l0smilliyet0n0btr0cmeclis0ete0eseriat0etartismasi0csiyaset0chaberdetay0c0a50b110b20a10a0c1310a40a40cdefault0bhtm/story01.htm </URL>
<DATE> 2010/11/05 </DATE>
<TIME> 01:10:00.0 </TIME>
<AUTHOR>  </AUTHOR>
<HEADLINE>
meclis���te �����eriat��� tart����mas��
</HEADLINE>
<TEXT>ÖNDER YILMAZ Ankara“Uluslararası Ticaret Finansmanı İslami Kurumu Kurucu Anlaşmanın Onaylanmasını Uygun Bulan Kanun Tasarısı” ile “Özel Sektörün Geliştirilmesi İslami Kurumu Kurucu Anlaşmanın Onaylanmasını Uygun Bulan Kanun Tasarısı”, önceki gün Dışişleri Komisyonu‘nda kabul edildi. Basına kapalı toplantıda hükümet yetkilileri, her iki anlaşmayı imzalarken, “şeriat ilkelerinin geçerli olacağına” ilişkin hükümlere çekince koyulduğunu ve anayasa, kanun ve bağlı olunan anlaşmaların hükümlerinin saklı olacağını vurguladı. CHP İstanbul Milletvekili Şükrü Elekdağ ile CHP Bursa Milletvekili Onur Öymen, anlaşmanın anayasaya aykırı olduğunu ifade ederek geri çekilmesini istedi. CHP milletvekilleri, anlaşmanın bazı maddelerine revzerv konulmasının yeterli olmayacağını, sadece İslami usullerle çalışan finans kurumlarına verilecek imkaâların anayasanın eşitlik ilkesine de aykırı olacağını belirtti. ‘Anayasa’ya aykırı’Böyle bir anlaşmanın hukuki ve siyasi sonuçlar doğuracağını kaydeden Elekdağ ve Öymen, şunları söyledi: “Başka ülkelerde Hıristiyanlıkla ilgili böyle bir anlaşma yapılsa biz nasıl tepki gösteririz? Burada şeriat kurallarına göre üretim yapan şirketlere yine şeriat kurallarına göre destek verilecek. Finans kurumları da şeriat hükümlerine göre hareket edecek. Anlaşmaya rezerv koymanız yetersizdir. Anlaşmanın özü şeriat kurallarının geçerli olduğudur. Anlaşmanın özüne rezerv koyamazsınız. Yanlış yapıyorsunuz suç işliyorsunuz. Laikliğe aykırıdır. Şeriat kurallarının uygulandığı bir düzenlemeyi Meclis’e getiremezsiniz. Genel Kurul’da bunun halka anlatacağız.” Başta Komisyon Başkanı Murat Mercan olmak üzere Ak Partili üyeler, söz konusu anlaşmaların daha önce de imzalandığını, bir vesile ile konunun Anayasa Mahkemesi’ne de götürüldüğünü ve anayasaya aykırılık kararı verilmediğini ifade etti. Ancak, CHP’li üyeler, görüşlerinde ısrarcı oldu. Bu sırada CHP’liler, bir başka toplantıya katılmak için toplantıdan ayrıldı. CHP’li üyeler gittikten sonra söz konusu anlaşmalara ilişkin tasarılar oylanarak kabul edildi. Kabul edilen bazı uluslararası anlaşma tasarıları şöyle:-  Uluslararası Ticaret Finansmanı İslami Kurumu Kurucu Anlaşmanın Onaylanmasını Uygun Bulan Kanun Tasarısı.-  Özel Sektörün Geliştirilmesi İslami Kurumu Kurucu Anlaşmanın Onaylanmasını Uygun Bulan Kanun Tasarısı.-  Avrupa Konseyi Çocukların Cinsel Sömürü ve İstismara Karşı Korunması Sözleşmesinin Onaylanmasını Uygun Bulan Kanun Tasarısı. </TEXT>
</DOC>
