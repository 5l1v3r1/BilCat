<DOC>
<DOCNO> 1326984 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5e2401/l/0l0smilliyet0n0btr0cdsp0echp0enin0eecevit0eposteri0eistegini0ereddetti0csiyaset0csondakika0c0a50b110b20a10a0c1310a520a0cdefault0bhtm/story01.htm </URL>
<DATE> 2010/11/05 </DATE>
<TIME> 11:09:49.0 </TIME>
<AUTHOR>  </AUTHOR>
<HEADLINE>
dsp, chp'nin ecevit posteri iste��ini reddetti
</HEADLINE>
<TEXT>CHP, DSP’den merhum Bülent Ecevit’in poster ve kendi sesinin yer aldığı şiir CD’lerini istedi. Ancak DSP, "Kusura bakmayın" diyerek olumsuz yanıt verdi.DSP eski Genel Başkanı Bülent Ecevit vefatının 4. yılında düzenlenen çeşitli etkinliklerle anılıyor. CHP ve DSP’de merhum Bülent Ecevit için ayrı ayrı anma programları düzenledi. Ancak Ecevit’i anma programları iki parti arasında hem gizli bir çekişmeye hem de poster tartışmasına neden oldu.-"DIŞARIYA MALZEME VERMİYORUZ"-DSP kulislerinden sızan bilgiye göre CHP Genel Merkezi’nde çalışan bir personel DSP Genel Merkezi’ne telefon açarak Ecevit’in poster ve kendi sesinin yer aldığı şiir CD’lerini istedi. Ancak telefona çıkan personel, "Kusura bakmayın" diyerek talebe olumsuz yanıt verdi. DSP, CHP’ye gerekçe olarak da, "Dışarıya malzeme vermiyoruz" nedenini gösterdi.Konuyu ANKA’ya değerlendiren DSP’li bir yetkili, "Eski genel başkanlarının posteri hiç parti genel merkezinde olmaz mı? Böyle şey olur mu? Sonrada anma programları düzenliyorlar" diye konuştu.</TEXT>
</DOC>
