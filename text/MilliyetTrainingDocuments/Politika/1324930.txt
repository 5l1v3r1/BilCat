<DOC>
<DOCNO> 1324930 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f56c81f/l/0l0smilliyet0n0btr0cchp0eil0ebaskanlari0eson0egelismeleri0edegerlendirdi0csiyaset0csondakika0c0a40b110b20a10a0c1310a1570cdefault0bhtm/story01.htm </URL>
<DATE> 2010/11/04 </DATE>
<TIME> 13:11:54.0 </TIME>
<AUTHOR>  </AUTHOR>
<HEADLINE>
chp il ba��kanlar�� son geli��meleri de��erlendirdi
</HEADLINE>
<TEXT>İzmir İl Başkanı Rıfat Turuntay Nalbantoğlu, "CHP İl Başkanı olarak Kemal Kılıçdaroğlu da olmak üzere herkesle beraberiz" dedi. Erzurum İl Başkanı Tuncer Aktaş, "CHP’nin iktidara giderken böyle gerginlikleri yaşanmasının üzüntü verici" olduğunu söyledi. Kayseri İl Başkanı Enver Özdemir ise "mutlaka seçimli kurultaya gidilmesi gerektiğini" ifade etti. Tunceli İl Başkanı Hüseyin Güneş, Kılıçdaroğlu’na açık destek verirken, bazı örgütlerinde iç değerlendirme yaptıkları bildirildi.ANKA’ya değerlendirmede bulunan CHP’li il başkanlarının görüşleri şöyle:İzmir İl Başkanı Rıfat Turuntay Nalbantoğlu: "Yaşananları bizde izliyoruz ve yaşananlardan dolayı üzgünüz. Yaşanan gerginliğin en kısa sürede düzeleceğini umuyorum. Herkes sağduyuya sahip olarak birlik ve bütünlük içinde olmalı. Partiye sahip çıkılarak partinin hedefinden sapmamalıyız. CHP İl Başkanı olarak Kemal Kılıçdaroğlu da olmak üzere herkesle beraberiz."Çanakkale İl Balkanı Mustafa Serdar Soydan:"Yaşananlar CHP’ye yakışmadı. CHP örgüte ve Parti Meclisi’ne rağmen iş yapmaması gerekir. Genel başkan, yardımcısı, genel sekreterin yeni MYK konusunda uzlaşmaya vardıklarını biliyoruz. Dün yapılan Parti Meclisi’nde onay alınacaktı. Uzlaşılan listenin dün yapılacak Parti Meclisi’nde onay alınarak yürürlüğe gireceğini biliyorduk. Ne oldu, kimler araya girdi etki ettiyse genel başkan anlaşmadan vazgeçip kendi listesini sundu. Keşke anlaşılan liste Parti Meclisi’nden çıkıp partide kaos olamadan çalışmalar devam etse, Kılıçdaroğlu’nu başbakan yapsaydık. Genel Başkan yapacağı kurultayda arzu ettiği çalışma arkadaşlarını seçer ve herkes de destek verirdi. Aksi yapıldı. CHP de kaos ve ayrışma oldu. Yaşananlar CHP’nin iktidara gelmeyenleri sevindirdi. Genel Başkan iktidar yerine CHP’yi küstürme ve ayrışmayı seçti."-SEÇİMLİ KURULTAY-Kayseri İl Başkanı Enver Özdemir:"Mutlaka seçimli kurultaya gidilmesi gerekiyor. CHP ‘de son durum ne olur zaman gösterecek; şuana kadar yaşananlar çok kötü. Seçime 7 ay kala partinin bu durumda olması hiç iyi değil."Erzurum İl Başkanı Tuncer Aktaş:"CHP iktidara giderken böyle gerginliklerin yaşanması üzüntü vericidir. CHP köklü bir parti olduğu için bu sorunları da kısa sürede aşacaktır. Kemal Kılıçdaroğlu’nu biz baştan beri destekledik. İlçe başkanları ile görüştükten sonra tavrımızı açıklayacağız. Kılıçdaroğlu ile Önder Sav arasında bu gerginliklerin olmaması iyi olurdu.Antalya İl Başkanı Ahmet Özer Ülken:"CHP’de sıcak gelişmeler yaşanıyor. Yaşananlar ile ilgili yorum yapmıyoruz."-KILIÇDAROĞLU’NA TAM DESTEK-Tunceli İl Başkanı Hüseyin Güneş:"CHP Genel Başkanı Kemal Kılıçdaroğlu, Yargıtay Cumhuriyet Başsavcılığı’nın yazısı ile yürürlüğe giren yeni tüzük gereği yeni parti yönetimini belirledi. Genel başkan takdir hakkını kullanmıştır. Kılıçdaroğlu’nu destekliyoruz. Herkesin genel başkanın takdir hakkına saygı duyması gerekiyor."Bursa İl Başkanı Gürhan Akdoğan:"CHP’de süreç işliyor. Örgüt konuya sahip çıkacaktır. Arkadaşlarla, il başkanları ve delegelerle görüşüyoruz. Gereği yapılacaktır."Denizli İl Başkanı Zafer Gönenç:"Görüş bildirmek için net bir ortam yok. CHP diğer siyasi partilere benzemez. CHP bir kadro, ideoloji ve fikir partisidir CHP’nin ilkeleri olan kurumsallaşmış yapıdır. Yaşanan bu kriz birkaç gün içinde çözülecektir."</TEXT>
</DOC>
