<DOC>
<DOCNO> 1333169 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/f833f90/l/0L0Smilliyet0N0Btr0Cbdp0Eli0Eyildiz0Edan0Esahin0Ee0Esert0Etepki0Ebekci0Emurtaza0Egibi0Csiyaset0Csondakika0C10A0B110B20A10A0C13126710Cdefault0Bhtm/story01.htm </URL>
<DATE> 2010/11/10 </DATE>
<TIME> 13:45:14.0 </TIME>
<AUTHOR>  </AUTHOR>
<HEADLINE>
BDP'li Yıldız'dan Şahin'e sert tepki: Bekçi Murtaza gibi
</HEADLINE>
<TEXT>Grup Başkanvekili Bengi Yıldız, dün  grup toplantısında  açılış ve kapanış konuşmaları yapması nedeniyle "işlem yapılır" diyen Meclis Başkanı ’e sert tepki gösterdi. Yıldız "Meclis Başkanı Parlamentoda Bekçi Murtaza gibi davranıyor" dedi.
Yıldız, Meclis Başkanı Mehmet Ali Şahin’in açıklamalarını ve  davasında üst mahkemenin Kürtçe savunma taleplerini reddetmesini ANKA’ya değerlendirdi. Meclis Başkanı Mehmet Ali Şahin’e sert eleştirilerde bulunan Yıldız şunları söyledi:
"Buna benzer konuşmalarımıza, açıklamalarımıza karşı ilk tepkiyi nedense statükodan yana tavır koyan, sistemin, otoritenin bekçisiyim der gibi Meclis başkanı tepki gösteriyor. Parlamentoda Bekçi Murtaza gibi davranıyor. Bunu demokratik bulmuyoruz. Meclis Başkanı çiftte standart uyguluyor. Eğer statükoya AKP karşı çıkıyorsa Meclis Başkanı da statükoya en sert tepkiyi veriyor ancak diğer temel hak ve özgürlükler konusunda bizim açıklamalarımıza karşı da otoriter yasaları savunuyoruz. Bu tutumu yadırgıyoruz.  başkanının özgürlüklerden, demokratik haklardan yana tavır koyması gerekirken bu şekilde davranmasını yadırgıyoruz. Bizim neyi açıklayıp açıklayamayacağımızı Meclis başkanı belirleyemez. Biz açıklamamızı yaparız, Meclis başkanı’nın sığındığı yasalar bunu yasaklıyorsa da o gereğini yapar. Keşke bu tür yaklaşımlardan vazgeçse, özgürlüklere karşı tavır sergilemekten vazgeçse. Kaldı ki Kürtçe propaganda yasağını kaldırdık. Herhalde Meclis Başkanı’nın bundan haberi yok ve hala Kürtçe konuşmayı yasak sanıyor. Biz bundan sonra da Genel Kurul’da da grup toplantımızda da Kürtçe konuşmamız gerekirse konuşuruz. Buna partimiz karar verir. Meclis Başkanı buna karar veremez."
-MAHKEMEYE TEPKİ-
Yıldız, KCK davasında tutukluların Kürtçe savunma talepleriyle ilgili üst mahkemenin verdiği karara da tepki gösterdi. Mahkeme’nin bu kararındaki ısrarının Lozan Anlaşması’nı ve uluslar arası hukuku çiğnemek olduğunu söyleyen Yıldız, "Yargı ısrar ederse Kürtler de bütün kurum ve kuruluşları ile buna tepkisini gösterir" dedi.</TEXT>
</DOC>
