<DOC>
<DOCNO> 1323256 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4f7104/l/0l0smilliyet0n0btr0cerbakan0esener0egorusmesinden0eittifak0eicin0eerken0emesaji0csiyaset0csondakika0c0a30b110b20a10a0c130a9730a0cdefault0bhtm/story01.htm </URL>
<DATE> 2010/11/03 </DATE>
<TIME> 17:12:32.0 </TIME>
<AUTHOR>  </AUTHOR>
<HEADLINE>
erbakan- ��ener g��r����mesinden 'ittifak i��in erken' mesaj��
</HEADLINE>
<TEXT>Türkiye Partisi (TP) Genel Başkanı Abdüllatif Şener, seçim ittifakına ilişkin Saadet Partisi ile herhangi bir somut adım atmadıklarını belirterek, "Bu konuları konuşmak için daha çok erken" dedi.Saadet Partisi Genel Başkanı Necmettin Erbakan ile bir araya gelen Şener, görüşmenin ardından çıkışta basın mensuplarının sorularını cevaplandırdı.Şener, seçim ittifakına ilişkin soru üzerine, görüşmenin nezaket ziyareti olduğunu belirterek, görüşmede ülke ve bölge meselelerini ele aldıklarını söyledi. Siyasilerin kendi aralarında görüş alışverişinde bulunmalarının ülkenin bir ihtiyacı olduğu belirten Şener, "Partilerin birbirleriyle daha sık görüşmesi ve kanaatlerini paylaşması, olayları nasıl değerlendiğini karşılıklı ortaya koyması ülkemizdeki sorunların çözümü açısından da gereklidir" dedi.Abdüllatif Şener, Erbakan ile görüşmesi sırasında "seçimde ittifak" konusunun gündeme gelip gelmediğine yönelik soruya, şu karşılığı verdi: "Bu konuda değerlendirme yapmak için henüz erken. Bu konular şu anda konuşulacak konular değil. Dolayısıyla kamuoyu hep somut gelişmeler bekler.Basında hep somutlar sonuçlar görmeye çaba harcar. Ama işin aslı bu bir nezaket ziyaretidir. Seçimlere yönelik bir ittifak konusunda herhangi bir somut adım atılmış değildir. Bu konulara girilmiş de değildir. Bana göre bunları konuşmak erkendir. Neden? Çünkü önümüzde nereden bakarsanız bakın, ister haziran deyin, ister temmuz deyin, seçimlere 8-9 ay var. 8-9 ay öncesinden seçimlere yönelik partilerin böyle bir konuyu gündeme getirip konuşmaları, somut mesafeler almaları zaten işin doğasına da uygun değildir."</TEXT>
</DOC>
