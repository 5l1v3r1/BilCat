<DOC>
<DOCNO> 1320813 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4638c7/l/0l0smilliyet0n0btr0cchp0eli0eozyurek0eten0eak0epartili0ecelik0ee0eemre0eitaatsizlik0eyaniti0csiyaset0csondakika0c0a20b110b20a10a0c130a92490cdefault0bhtm/story01.htm </URL>
<DATE> 2010/11/02 </DATE>
<TIME> 17:13:05.0 </TIME>
<AUTHOR>  </AUTHOR>
<HEADLINE>
chp'li ��zy��rek'ten ak partili ��elik'e emre itaatsizlik yan��t��
</HEADLINE>
<TEXT>CHP İstanbul Milletvekili Mustafa Özyürek, AKP Genel Başkan Yardımcısı Ömer Çelik’in resepsiyona katılmayan komutanlar için "emre itaatsizlikle eşdeğer" değerlendirmesine yanıt verdi. Özyürek, askerin görevinin terörle mücadele ve sınır güvenliği olduğunu, resepsiyona katılma zorunluluğunun hiçbir yasada bulunmadığını dile getirerek, "TSK tabi ki Başbakan’a bağlı bir örgüt. Öyle anlaşılıyor ki başkomutanın emrine karşı çıkan bu komutanların görevden alınması lazım. Sayın Başbakan bunun gereğini yapacak mı yapmayacak mı bunu göreceğiz" diye konuştu.TBMM Plan ve Bütçe Komisyonu’nda bütçe sunumlarının ardından söz alan Milletvekili Mustafa Özyürek, 29 Ekim resepsiyonundan sonra yaşanan tartışmalara katıldı. Özyürek, resepsiyona katılmama noktasında toplumda kabul edilemez, akıl almaz tartışmalar yapıldığını dile getirerek, bunun adı üstünde bir davet olduğunu, herkesin gidip gitmeme konusunda özgür olduğunu söyledi. Bu resepsiyona katılmanın sanki yasalarla zorunlu bir görevmiş gibi değerlendirildiğini ifade eden Özyürek, "AKP’nin bir genel başkan yardımcısı diyor ki oraya katılmamak TSK açısından başkomutanın emrine itaatsizliktir. TSK tabi ki Başbakan’a bağlı bir örgüt. Öyle anlaşılıyor ki başkomutanın emrine karşı çıkan bu komutanların görevden alınması lazım. Sayın Başbakan bunun gereğini yapacak mı yapmayacak mı bunu göreceğiz. TSK’nın terörle mücadele gibi sınır güvenliğini sağlama gibi görevleri olduğunu biliyoruz. İlla resepsiyona katılmak gibi bir görevleri olduğunu hiçbir yasada göremedim" diye konuştu.-CUMHURBAŞKANI BEKAR DA OLSA CHP KATILMAZDI-Cumhuriyet Halk Partisi’nden de resepsiyona üst düzey bir katılım olmamasına açıklık getiren Milletvekili Özyürek, Abdullah Gül’ün Cumhurbaşkanlığı’na seçildiği anda yaptıkları "Sayın Cumhurbaşkanının uzlaşma ile seçilmesi gerekir" açıklamalarını hatırlatarak "Bundan sonra Sayın Gül’ün uygulamalarını atamalarını yasalarla kararnamelerle ilgili tavırlarını değerlendireceğiz demiştik. Baktık. Şu ana kadar Sayın Gül’ün Türkiye Cumhuriyeti’nin Cumhurbaşkanı gibi değil bir partinin Cumhurbaşkanı gibi davrandığını izlenimi yaygın olduğu için resepsiyona katılmadık" dedi.Eski Genel Başkan Deniz Baykal’ın da Kemal Kılıçdaroğlu’nun da sadece bir devlet görevi olması durumunda Cumhurbaşkanı’nın davetine gittiğini ifade eden Özyürek, Cumhurbaşkanı Gül’ün göreve geldiğinden beri sadece bir yasayı veto ettiğini, toplumun tamamını kucaklayan bir anlayışta olmadığını söyledi. Resepsiyona katılmamalarının nedeninin Cumhurbaşkanı’nın eşi Hayrünnisa Gül’ün türbanı ile alakası olmadığını da dile getiren Özyürek şunları söyledi:"Sayın Hayrünnisa Gül’ün kılığı ile kıyafeti ile CHP’nin tavrı arasında irtibat kuRmak yanlıştır. Öyle olsa idi eşsiz düzenlenen daha önceki resepsiyonlara katılmamız lazımdı. Katılmadık. Sayın Cumhurbaşkanı bekar olsaydı da biz o resepsiyona katılmazdık.Sayın Başbakan da eşsiz katıldı. Sayın Arınç hiç katılmadı ama katılmayanlara ağır eleştiriler yaptı. CHP’nin bir gözü askerde diye açıklama yaptı. Ne kadar yanlış şeyler. CHP hiçbir zaman asker üzerinden siyaset yapan bir parti değildir. Ama CHP olur olmaz şekilde TSK’nın yıpratılmasına da karşıdır. Türkiye gibi bir coğrafyada TSK’nın güçlü olması hepimizin lehinedir."</TEXT>
</DOC>
