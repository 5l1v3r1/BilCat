<DOC>
<DOCNO> 1322478 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4cbbc1/l/0l0smilliyet0n0btr0cchp0eden0ebakan0eatalay0ea0ekadrolasma0esorusu0csiyaset0csondakika0c0a30b110b20a10a0c130a9590a0cdefault0bhtm/story01.htm </URL>
<DATE> 2010/11/03 </DATE>
<TIME> 11:08:33.0 </TIME>
<AUTHOR>  </AUTHOR>
<HEADLINE>
chp'den bakan atalay'a kadrola��ma sorusu
</HEADLINE>
<TEXT>CHP Denizli Milletvekili Ali Rıza Ertemür, İçişleri Bakanı Beşir Atalay’a, "İçişleri Bakanlığı merkez teşkilatı, bağlı kuruluşları ile hizmet yürüttüğü bütün birimlerde çalışan kadrolu, geçici ya da sözleşmeli personel sayısı 2002 yılında ne kadardır? 2010 yılı sonu itibarıyla bu sayı ne kadardır" diye sordu.CHP Denizli Milletvekili Ali Rıza Ertemür, TBMM Başkanlığı’na İçişleri Bakanı Beşir Atalay’ın yanıtlaması istemiyle soru önergesi verdi. Kadrolaşma iddialarını TBMM gündemine taşıyan Ertemür, İçişleri Bakanı’na şu soruları sordu:"2003’ten 2010’un sonuna kadar vefat, başka kuruma geçme, kendi isteği ile ya da emeklilik gibi nedenlerden dolayı ayrılan kadrolu, geçici ya da sözleşmeli personel sayısı ne kadardır?2003 ile 2010 tarihleri arasında görevden alınanların sayısı kaçtır? İdari mahkemelerce görevine dönenlerin sayısı kaçtır? Göreve iade edilmeyen kişilere tazminat ödendi mi? Ödenen kişi sayısı ve toplam tutarı nedir?2003?2010 tarihleri arasında istisnayı kadrolara ataması yapılan ve daha sonra başka kurumlara nakil yoluyla atananların sayısı kaçtır? İsimleri nelerdir?Ataması yapılanlar arasında bakanların, milletvekillerin ve AKP üst düzey yöneticilerinin yakınları var mıdır? Kimlerin yakınları atanmıştır? İsimleri nelerdir?2003 ile 2010 yılları arasında KPSS puanıyla İçişleri Bakanlığı merkez teşkilatı, bağlı kuruluş ve müdürlükleri ile hizmet birimlerine kaç kişi alınmıştır? Alınan kişilerin KPSS puanı kaçtır? Hangi kadro ve unvanla alınmışlardır? Yıllara göre dağılımı nedir?"</TEXT>
</DOC>
