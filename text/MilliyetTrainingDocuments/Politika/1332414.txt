<DOC>
<DOCNO> 1332414 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f76e81c/l/0l0smilliyet0n0btr0cosmanlicilik0edirilmiyor0csiyaset0chaberdetay0c0a90b110b20a10a0c13119780cdefault0bhtm/story01.htm </URL>
<DATE> 2010/11/09 </DATE>
<TIME> 01:09:56.0 </TIME>
<AUTHOR>  </AUTHOR>
<HEADLINE>
osmanl������������������������c������������������������l������������������������k dirilmiyor
</HEADLINE>
<TEXT>A.A.Londra’da Chatham House’da konuşma yapan Cumhurbaşkanı Abdullah Gül, “Türkiye’nin mevcut dış politikasıyla Osmanlıcılığın diriltilmeye çalışıldığı” yönündeki soruya, “Geçmişte bu kadar bölgenin sorumluluğunu taşıyan bir ülkenin, bugünkü jeopolitik imkanlarını değerlendirmesi gayet normaldir. Yeni Osmanlıcılık veya Osmanlıcılığı diriltmek gibi, bunlar gerçekçi de değil bugün. Geçmişte büyük bir imparatorluğun parçasıydı bütün bölge ama bugünün gerçeği çok farklı. Aynı şey güneş batmayan imparatorluk için de geçerli, Türkler için de geçerli” yanıtını verdi.Gül, İngiltere’nin başkenti Londra’da bulunan Kraliyet Uluslararası İlişkiler Enstitüsü Chatham House’da “21. Yüzyılın İlk Çeyreğinde Uluslararası Sistem, Avrupa ve Türkiye” konulu bir konferans verdi. Konferansı, Abdullah Gül’ün eşi Hayrünnisa Gül ve oğlu Emre Gül’ün de aralarında bulunduğu çok sayıda kişi dinledi. Konferanstaki konuşmasına Chatham House’da bulunmaktan duyduğu memnuniyeti dile getirerek başlayan Gül, AB’nin genişlemesine ilişkin tartışmaların birliğin ilerlemesine  olumlu katkı sağlamadığını dile getirdi. Gül,  “Türkiye’nin üyeliğiyle AB güçsüz değil, siyasi ve ekonomik olarak güçlü olacaktır” değerlendirmesinde bulundu. BBC sorularıGül,  BBC’nin sorularını yanıtlarken de, “Türkiye’de hapishanelerde gazeteciler var” hatırlatması üzerine “Türkiye’de son günlerde söylediğiniz gibi maalesef bazı gazetecilerle ilgili bazı davalar açıldı. Bunlar tabii bizi de kaygılandırıyor, bununla ilgili görüşlerimi Türkiye’de açıklamıştım ve Adalet Bakanımızla da bunları paylaştım.Bir kanun değişikliği yoluna gidilecek” diye konuştu. Cumhurbaşkanı Abdullah Gül, Türkiye ile İsrail arasındaki ilişkilerde bugünkü durumun Türkiye’nin kararı ve arzusuyla olmadığını söyledi. Bu noktaya uluslararası sularda bir insani yardım konvoyuna İsrail  ordusunun saldırması ve orada 9 kişiyi öldürmesiyle gelindiğini anlatan Gül şöyle konuştu:“Bu da tabii ki uluslararası hukukun bir meselesidir. Uluslararası hukuka göre  yapılması gereken şeyler vardır. İsrail hükümeti tabii ki bunu  değerlendirecektir. Eğer Türkiye ile olan ilişkilerine, geçmişte Türkiye’nin İsrail’e verdiği öneme bir değer biçiyorsa gereğini yapacaktır. Bu gereğini yapmak herhangi bir şekilde taviz vermek değil, hukukun gereğini yapmaktan bahsediyorum. İlişkilerimizin geleceği doğrusu tamamen İsrail’in tavrına bağlı.” n AA Gül’ün etrafı çanta taşıyanlarla doluİngiliz televizyonu BBC’den Stephen Sackur, Cumhurbaşkanı Abdullah Gül ile röportaj yaparak izlenimlerini aktardı. Sackur, öğrenciliğini geçirdiği Londra’ya tekrar gelen Gül ile ilgili izlenimlerini şöyle aktardı: “Gül beni geniş bir gülümseme ile karşıladı. Londra’nın en lüks otellerinden birinde olan suiti danışmanlar, yağcılar ve çanta taşıyıcıları ile doluydu. Gül uzun politik kariyeri boyunca radikal, İslamcı ve laik Türkiye’ye karşı tehdit olarak damgalandı. Ancak Türk politikasındaki bu nefrete karşılık her zaman yumuşak bir yönetici oldu. Bu gururla bağlı Müslüman Batı başkentlerindeki Türkiye’nin Doğu’ya kaydığı homurtularına son vermek istiyor.” DIŞ HABERLER SERVİSİ İNGİLTERE BAŞBAKANI İLE GÖRÜŞTÜLondra’da temaslarını sürdüren Cumhurbaşkanı Abdullah Gül, İngiltere Başbakanı David Cameron ile Downing Street’teki başbakanlık konutunda bir araya geldi. Gül’ün Chatham House’taki konferansını ise oğlu (en solda) Emre Gül de izledi.  Kıbrıs’ta ‘jest’ yokCumhurbaşkanı Abdullah Gül, Avrupa Birliği’yle yaşanan tıkanıklığın aşılması için kimsenin Türkiye’den Kıbrıs konusunda jest beklememesi gerektiğini söyledi.Londra merkezli düşünce kuruluşu Kraliyet Uluslararası İlişkiler Enstitüsü Chatham House’ın, 2010 Yılı Devlet Adamı ödülünü almak üzere İngiltere’ye gelen Cumhurbaşkanı Abdullah Gül, İngiliz yayın kuruluşu BBC’nin sorularını yanıtladı. Cumhurbaşkanı Gül, Avrupa Birliği ile müzakerelerin tıkanma noktasına gelmiş olmasını eleştirirken, beklentilerinin birliğin sözünü tutması olduğunu söyledi. Gül, Türkiye’nin başlıkların açılıp kapanması her ne kadar özellikle Kıbrıs tarafından engelleniyor olsa da hazırlıklarını tamamlayacağını ve başlıkları fiilen kendisinin açıp kapatacağını vurguladı.</TEXT>
</DOC>
