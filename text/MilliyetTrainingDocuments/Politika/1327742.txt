<DOC>
<DOCNO> 1327742 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f6069a9/l/0l0smilliyet0n0btr0cbdp0eli0ekarabas0etan0ekanun0eteklifi0csiyaset0csondakika0c0a50b110b20a10a0c1310a6780cdefault0bhtm/story01.htm </URL>
<DATE> 2010/11/05 </DATE>
<TIME> 17:17:24.0 </TIME>
<AUTHOR>  </AUTHOR>
<HEADLINE>
bdp'li karaba��'tan kanun teklifi
</HEADLINE>
<TEXT>BDP Bitlis Milletvekili Nezir Karabaş, engelliler ile güçsüz ve kimsesiz 65 yaş üstü vatandaşlara bağlanan aylık miktarının artırılması için kanun teklifi verdi.Karabaş’ın, TBMM Başkanlığına sunduğu teklifin gerekçesinde, engelliler ile güçsüz ve kimsesiz 65 yaş üstü vatandaşlara bağlanan 96 liralık maaşın, muhtaçlık sınırı olarak kabul edildiği belirtildi. Gerekçede, 96 liradan 1 kuruş fazla geliri olan söz konusu kişilere aylık bağlanmadığı ifade edildi. Muhtaçlık sınırı olarak kabul edilen bu miktarın, günün ekonomik koşullarında, insan onuruna yaraşır asgari bir yaşam düzeyini sağlamaktan uzak olduğu ifade edildi.Teklif, güçsüz ve kimsesiz 65 yaş üstü vatandaşlara bir aylık net asgari ücretin üçte biri tutarında, başkasının yardımı olmaksızın hayatını devam ettiremeyecek şekilde özürlü olanlara bir aylık net asgari ücret tutarında, herhangi bir işe yerleştirilemeyen özürlülere ve bakımını üstlendiği 18 yaşını tamamlamamış özürlü yakını bulunanlara bir aylık net asgari ücretin yarısı tutarında aylık bağlanmasını öngörüyor.</TEXT>
</DOC>
