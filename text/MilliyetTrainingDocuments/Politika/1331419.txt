<DOC>
<DOCNO> 1331419 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f72924a/l/0l0smilliyet0n0btr0cbdp0eli0ekaplan0edan0eneden0eevren0eyargilanmiyor0esorusu0csiyaset0csondakika0c0a80b110b20a10a0c13117470cdefault0bhtm/story01.htm </URL>
<DATE> 2010/11/08 </DATE>
<TIME> 14:20:26.0 </TIME>
<AUTHOR>  </AUTHOR>
<HEADLINE>
bdp'li kaplan'dan 'neden evren yarg��lanm��yor' sorusu
</HEADLINE>
<TEXT>BDP Şırnak Milletvekili Hasip Kaplan, Adalet Bakanı Sadullah Ergin’e "Anayasa reformu yaptınız. Kenan Evren’i neden yargılamıyorsunuz" diye sordu. Kaplan, KCK davasında "Kürtçe savunma yapıldı. Fakat, kendi anadilinde savunma yapınca, ‘bilinmeyen’ olarak kayda geçti. Bu böyle olmaz. TRT ŞEŞ ne ile yayın yapıyor. Böyle adalet olur mu? Bilinmeyen dil rezaletine son verilmelidir. TRT ŞEŞ’te o dilde kendi propagandanızı yapıyorsunuz" dedi.Kaplan, TBMM Plan Bütçe Komisyonu’nda Adalet Bakanlığı, Anayasa Mahkemesi, Yargıtay ve Danıştay’ın 2011 yılı mali bütçelerinin görüşülmesi sırasında söz aldı.Kaplan, Adalet Bakanı Sadullah Ergin’e "Anayasa reformu yaptınız. Kenan Evren’i neden yargılamıyorsunuz" diye sordu.Kaplan, Evren’in yargılanmasına ilişkin yapılan başvurunun Ankara Cumhuriyet Başsavcılığı tarafından suç tarihi eski olduğu gerekçesiyle görevsizlik verildiğini anımsattı. Kaplan, "Biz bunu Meclis’e getirdik. Süre zamanı olmasın dedik. Kenan Evren’i yargılayacağız deyip, yargılamayanları biz yargılarız" dedi.BM raporunda Türkiye’nin 83’üncü sırada olduğunu hatırlatan Kaplan, "Eşitlik sırasında 83. sıradayız. Fakat ayrımcılık var. Çukurca’da mayın patlamasında 6 asker hayatını kaybetti. O gün Sayın Ahmet Türk ve Sayın Erdoğan görüşecekti. O patlama olduktan sonra Başbakan görüşmeyi iptal etti. Genelkurmay Başkanı da dedi ki ‘bunu PKK yaptı.’ Sonra komutanların ses kaydı ortaya çıktı. Sonra, Genelkurmay tutuklama kararı. Şunu sormak istiyoruz; Neden 2 sene boyunca adalet sustu? Hani CMK 250’ye özel yetkili mahkemeler vardı. Bizim partimizle uğraşmaktan fırsat bulunamadı demek ki. Ayrıca, kendi anadilinde savunma yapınca, ‘bilinmeyen’ olarak kayda geçti. Bu böyle olmaz. TRT ŞEŞ ne ile yayın yapıyor. Böyle adalet olur mu? Bilinmeyen dil rezaletine son verilmelidir. Fakat TRT ŞEŞ’te o dilde kendi propagandanızı yapıyorsunuz."Adaletin "24 ayar" olduğunu dile getiren Kaplan, adaletin herhangi bir katkı kabul etmeyeceğini savundu. Konuşmasında tutukluluk sürelerine değinen Kaplan, tutukluluk sürelerinin uzunluğunu eleştirdi. Kaplan şöyle devam etti:"Ayrıca, Özel Yetkili Ağır Ceza Mahkemeleri var. Geçmişteki İstiklal Mahkemelerine yakın hale geldi bunlar. Silopi’de Milletvekili Sevahir Bayındır 6 aydır polislerin kemiklerini kırmasından dolayı Meclis’e gelemiyor. 1 sene Meclis’e gelemeyecek. Orada bende saldırıya uğradım. Adaletin gereğini yapması gerekiyordu. Ben ‘nerede savcı diye’ sorunca bana fezleke geliyor. Son zamanlarda 263 bin tane denetimli serbestlik verilmiş. Bunların kaç tanesi Kürt siyasetçilere verildi. İl başkanımız kendi iline bir yıl giremiyor. Hakkında tedbir var. Burada insan onuru ayaklar altına alınıyor."Kaplan, konuşmasında ayrıca seçim barajının düşürülmesini de istedi.(</TEXT>
</DOC>
