<DOC>
<DOCNO> 1337209 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fa766dd/l/0l0smilliyet0n0btr0cbdp0ekurt0esorununu0emuzakere0eyoluyla0ecozume0ekavusturmak0een0etemel0eihtiyac0csiyaset0csondakika0c150b110b20a10a0c131470a90cdefault0bhtm/story01.htm </URL>
<DATE> 2010/11/15 </DATE>
<TIME> 13:09:08.0 </TIME>
<AUTHOR>  </AUTHOR>
<HEADLINE>
bdp: k��rt sorununu m��zakere yoluyla ����z��me kavu��turmak en temel ihtiya��
</HEADLINE>
<TEXT>BDP Eşbaşkanları Selahattin Demirtaş ve Gültan Kışanak, Kurban Bayramı’nın barış, özgürlük ve demokrasiye köprü olmasını dilerken "Şuan içinden geçmekte olduğumuz nispi barış ortamını, kalıcı, adil bir barışa dönüştürebilmek, Kürt sorunu başta olmak üzere adalet-eşitlik-özgürlük-yoksulluk gibi Türkiye’nin önündeki en temel sorunları, demokratik yöntemlerle; diyalog ve müzakere yoluyla çözüme kavuşturmak ülkemizin en temel ihtiyaçları olarak güncelliğini korumaktadır" mesajını verdi.BDP Eşbaşkanları Demirtaş ve Kışanak, Kurban Bayramı dolayısıyla bir mesaj yayımladı. Bayramların, barış, kardeşlik, hoşgörü ve kucaklaşma duygularının yükseldiği; düşmanlıkların unutulduğu, bütün kültürlerin, kimliklerin birbiriyle dostça kucaklaştığı günler olduğu belirtilen mesajda "Bayramların bu barışçıl ve birleştirici özünün toplumsal yaşamımızın bütün alanlarına taşınması, acılı süreçlerin geride bırakılması ve barış içerisinde bir arada yaşam koşullarının oluşturulabilmesi için elzemdir. Şuan içinden geçmekte olduğumuz nispi barış ortamını, kalıcı, adil bir barışa dönüştürebilmek, Kürt sorunu başta olmak üzere adalet-eşitlik-özgürlük-yoksulluk gibi Türkiye’nin önündeki en temel sorunları, demokratik yöntemlerle; diyalog ve müzakere yoluyla çözüme kavuşturmak ülkemizin en temel ihtiyaçları olarak güncelliğini korumaktadır" denildi.İnsanlığın onuru olan dillerin, kimliklerin, kültürlerin inkârı yönündeki asimilasyoncu politikaların, demokratik siyasetin ve özgürlüklerin alanını daraltan "siyasi darbe" niteliğindeki otoriter-milliyetçi uygulamaların çatışmalı süreçlere yol açığı ifade edilen mesajda şunlar kaydedildi:"Türkiye halklarına kazandırmayan bu çağdışı politikaların artık terk edilmesi, bunun yerine bütün kimlikleri, kültürleri kucaklayan, Türkiye’nin bütün renklerini yansıtan çoğulcu-eşitlikçi yeni bir anayasanın inşasından başlayarak, köklü demokratikleşme adımlarının atılması barışı, huzuru, güveni ve ortak geleceği sağlayacaktır. Evrensel değerlerle buluşan, gelişmiş bir demokrasiye sahip olan bir ülke özleminin gerçekleşebilmesi için demokrasi ve barış mücadelesini her zamankinden daha fazla büyütmemiz, genişletmemiz gerekir. Uzun soluklu demokrasi mücadelesi geleneğimiz de göstermektedir ki, ülkemizi hak ettiği demokratik standartlara kavuşturmamız ve barışı yakalayabilmemiz artık imkansız değildir.Bayramların barış, özgürlük ve demokrasiye köprü olması dileğiyle, tüm halkımızın ve Ortadoğu halklarının Mübarek Kurban Bayramı’nı kutlar, huzur dolu mutlu yarınlar dileriz."En yeni konut projelerinin adresi burası.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
