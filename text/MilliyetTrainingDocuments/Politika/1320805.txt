<DOC>
<DOCNO> 1320805 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4638c2/l/0l0smilliyet0n0btr0csayistay0ebaskani0eakyel0eden0eyalanlama0csiyaset0csondakika0c0a20b110b20a10a0c130a92520cdefault0bhtm/story01.htm </URL>
<DATE> 2010/11/02 </DATE>
<TIME> 17:12:58.0 </TIME>
<AUTHOR>  </AUTHOR>
<HEADLINE>
say����tay ba��kan�� akyel'den yalanlama
</HEADLINE>
<TEXT>Sayıştay Başkanı Recai Akyel, başkanlık makamında 3 kritik raporun beklediğine yönelik iddiaları yalanladı. Denetim raporlarının kendi süreci içinde devam ettiğini ifade eden Akyel, "Sayıştay Türk toplumunun en büyük güvencelerinden biridir. BU görevini sürdürmeye devam edecektir" dedi.TBMM Plan ve Bütçe Komisyonu’nda kurumun 2011 yılı bütçe sunum konuşmasını yapan Akyel, son zamanlarda Sayıştay’ın bazı performans denetim raporlarını sümen altı ettiği yönündeki iddiaları da yanıtladı. Bu iddiaların gerçeği yansıtmadığını savunan Akyel, "Bu iddialar, ifade ettiğim bu süreç, performans denetim raporları kendi süreci içerisinde devam etmektedir. Performas denetim ve denetim raporları zaten doğası ve tabiatı gereği, uzun süreç gerektiren raporlardır. Sayıştay 148 yıllık bir çınardır Anayasaya ve yasaya ait görevlerini yerine getirecektir. Türk devletinin, Türk milletinin ve Türk toplumunun en büyük güvencelerinden birisidir ve Sayıştay bu görevini sürdürmeye devam edecektir" diye konuştu.-BÜTÜN BELEDİYELER DENETLENDİ-2010 yılı denetim faaliyetlerine ilişkin bilgi veren Akyel, Sayıştay denetimine tabi kamu idareleri bünyesindeki hesap sayısının 7 bin 426 adet olduğunu, 2010 çalışma döneminde bu hesapların 1.726 adedinin programa alındığını söyledi. Türkiye’deki mevcut 16 büyükşehir belediyesinden tamamının hem 2009 hem de 2010 yılında denetlendiğini ifade eden Akyel şöyle devam etti:"Sayıştay denetimi dışında kalan 2009 ve 2010 yıllarında hiçbir büyükşehir belediyesi olmamıştır. 65 il belediyesinden 2009’da 62’si, 2010’da 60’ı denetlenmiştir. Mevcut 749 belediyeden 2009’da 388, 2010’da 303’ü, 1.976 belde belediyesinden 2009’da 67, 2010’da 169 belde belediyesi denetlenmiştir.Ayrıca Sayıştay denetiminden bir belediyenin hangi siyasi partiye tabi olduğu, ait olduğu konusunda herhangi bir kayıt bulunmamaktadır ve denetimimizde de herhangi bir özellik taşımamaktadır."-TEKLİFİN YASALAŞMASI HAYATİ ÖNEME SAHİP-Sayıştay Başkanı Akyel, 2011 bütçe teklifine ilişkin bilgi verirken de bütçe teklifinin toplam 128 milyon 835 bin 500 lira olduğunu belirtti. Ana kalemleri itibariyle 2011 toplam bütçe teklifiyle bir önceki yıla göre yüzde 7 artış öngörüldüğünü ifade eden Akyel, 2011 hedefleri arasında Sayıştay Kanunu Teklifi’nin de bir an önce yasalaşmasını beklediklerini dile getirdi. Akyel, "Bu kanun sadece Sayıştay’ın değil, kamu mali yönetim sisteminin sağlıklı şekilde yapılandırılması ve işlemesi için de hayati bir öneme sahiptir. Sayıştay Kanunun Teklifinin en kısa sürede yasalaşması Kurumumuzun en büyük temennisidir" dedi.</TEXT>
</DOC>
