<DOC>
<DOCNO> 1327252 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5ea01b/l/0l0smilliyet0n0btr0ccumhurbaskani0egul0eingiltere0eye0egidiyor0csiyaset0csondakika0c0a50b110b20a10a0c1310a5640cdefault0bhtm/story01.htm </URL>
<DATE> 2010/11/05 </DATE>
<TIME> 13:11:12.0 </TIME>
<AUTHOR>  </AUTHOR>
<HEADLINE>
cumhurba��kan�� g��l ingiltere'ye gidiyor
</HEADLINE>
<TEXT>tarihlerinde İngiltere’ye bir ziyaret gerçekleştirecek.Cumhurbaşkanlığı Basın Merkezi’nden yapılan açıklamaya göre, "Chatham House Ödülü", hamiliğini Kraliçe II. Elizabeth’in yaptığı İngiltere’nin saygın düşünce kuruluşu Kraliyet Uluslararası İlişkiler Enstitüsü(Chatham House) tarafından, her yıl uluslararası ilişkilerin geliştirilmesine en fazla katkıda bulunan devlet adamına veriliyor. Ödül geçen yıl Brezilya Devlet Başkanı Lula da Silva’ya verildi.Cumhurbaşkanı Abdullah Gül, İngiltere’deki temasları kapsamında Başbakan David Cameron, Başbakan Yardımcısı Nick Clegg ve Dışişleri Bakanı William Hague’i kabul ederek, ikili ilişkiler, AB ve Kıbrıs başta olmak üzere, bölgesel ve uluslararası konularda görüş alışverişinde bulunacak.Cumhurbaşkanı Gül, Chatham House’da Türkiye’nin uluslararası ilişkiler vizyonu ve Türk dış politikası, Oxford Üniversitesi’nde ise İslam âleminde demokrasi ve kalkınma konulu konferanslar verecek, ziyareti dolayısıyla İngiltere’deki Türk toplumu temsilcileriyle de biraraya gelecek. Londra’daki "Yunus Emre Vakfı Türk Kültür Merkezi"nin açılışını yapacak olan Cumhurbaşkanı Gül, Kraliyet Mimarlar Enstitüsü’nde düzenlenecek "Mimar Sinan Sergisi"nin açılışına katılacak ve İngiliz iş çevrelerinden temsilcilerle Bloomberg ajansı ve First dergisinin düzenleyeceği etkinliklere katılacak. Cumhurbaşkanı Abdullah Gül, BBC, Bloomberg TV, Financial Times ve The Economist gibi medya kuruluşlarına mülakatlar verecek.Cumhurbaşkanlığı açıklamasında "AB üyeliğimizin en güçlü destekçilerinden olan İngiltere ile Türkiye arasındaki ilişkilerde son dönemde önemli bir ivme yakalanmıştır. Üst düzey ziyaretlerde yaşanan yoğunluk ve bu yıl Temmuz ayında imzalanan ‘Türkiye-İngiltere Stratejik Ortaklık Belgesi’, iki ülke arasındaki işbirliğinin daha da derinleşip güçlenmesine yönelik karşılıklı iradeyi yansıtmaktadır" denildi.</TEXT>
</DOC>
