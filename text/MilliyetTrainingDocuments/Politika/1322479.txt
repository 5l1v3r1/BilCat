<DOC>
<DOCNO> 1322479 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4cbbbd/l/0l0smilliyet0n0btr0cerdogan0edan0etaksim0eile0eilgili0eilginc0eaciklama0csiyaset0csondakika0c0a30b110b20a10a0c130a95990cdefault0bhtm/story01.htm </URL>
<DATE> 2010/11/03 </DATE>
<TIME> 11:08:58.0 </TIME>
<AUTHOR>  </AUTHOR>
<HEADLINE>
erdo��an'dan taksim ile ilgili ilgin�� a����klama
</HEADLINE>
<TEXT>Başbakan Recep Tayyip Erdoğan, resmi temaslarda bulunmak üzere Kosova’ya gitti. Erdoğan, yurttan ayrılmadan önce Esenboğa Havalimanı’nda, ziyaretiyle ilgili açıklamalarda bulundu ve basın mensuplarının sorularını yanıtladı.Bir gazetecinin, örgütün, eylemi üstlenmemesine rağmen, İstanbul’daki saldırıyı gerçekleştiren intihar bombacısının, PKK’yla bağlantılı çıktığını hatırlatması üzerine Başbakan Erdoğan, şunları söyledi:“ÇOK DAHA FARKLI BAĞLANTILAR BELKİ DE ORTAYA ÇIKACAKTIR” “İşin tabi teknik boyutunu zaten dün İstanbul’da arkadaşlarımız açıkladılar. Yani olayın provokatif boyutu nedir ne değildir bu, süreç içerisinde, tabii ki bunun takibi de ayrıca devam edecektir. Birçok açıklamalar var. Tabi bu canlı bombanın ailesiyle olan ilişkiler vesaire, bunları yine İçişleri Bakanlığımız takip ediyor.Şu anda yapılacak olan açıklamalar, her ne kadar geçmişi itibariyle, yani Hakurk’ta bulunmuş olması gündeme getirildiyse, acaba bunun bağlantıları nedir ne değildir, bunları şu anda açıklamak erken olur diye düşünüyorum. Fakat aslolan, şu ana kadar sürülen izde alınan neticelerdir ve bunların, ben geleceğe yönelik, canlı bombayla ilgili çok daha farklı bağlantıları belki de ortaya çıkaracaktır.”</TEXT>
</DOC>
