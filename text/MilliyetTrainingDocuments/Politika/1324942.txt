<DOC>
<DOCNO> 1324942 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f55dc78/l/0l0smilliyet0n0btr0cchp0ede0eeski0emyk0euyeleri0eodalari0ebosaltmiyor0csiyaset0csondakika0c0a40b110b20a10a0c1310a10a20cdefault0bhtm/story01.htm </URL>
<DATE> 2010/11/04 </DATE>
<TIME> 13:12:09.0 </TIME>
<AUTHOR>  </AUTHOR>
<HEADLINE>
chp'de eski myk ��yeleri odalar�� bo��altm��yor
</HEADLINE>
<TEXT>CHP’nin çiçeği burnunda Genel Başkan Yardımcısı ve partinin hukukçu kurmaylarından İsa Gök, ANKA’ya çarpıcı açıklamalarda bulundu.-"PARTİDE ÇİFT BAŞLILIK YOK"-Partide iki MYK olduğu iddialarının hukuken geçersiz olduğunu belirten İsa Gök, şöyle dedi:"Parti Tüzüğü’nün 39. maddesi çok açık olup, partide çift başlılık söz konusu değildir. Yasal, çalışan, toplantılarını yapan, gündemine hakim, partimizi temsil eden, partiyi seçimden başarıyla çıkarmayı en büyük amaç edinen bir MYK vardır. MYK ilk toplantısını dün yaptı, bugün de ikinci toplantısını yapacak. Sayın Kılıçdaroğlu’nun başkanlığında herkes görevinin başındadır."-SAV VE EKİBİNE MESAJ-İsa Gök, eski MYK üyelerine de şöyle seslendi:"Önceki dönem MYK üyesi arkadaşların yapması gereken şey; partiye hizmet etmektir. Seçim sürecinde partiye destek vermektir. Tüzük çok açık. Bu MYK açıklanmasaydı Yargıtay Cumhuriyet Başsavcılığı’nın verdiği 15 gün süre dolmak üzereydi ve Anayasa Mahkemesi’nde hakkımızda dava açılacaktı. Partinin geleceğini tümüyle bitirebilecektik. Eski MYK’yı çalıştırmak arzusunda olanlar sağlıklı düşünmeli, partiyi düşünmeli."-"PM DÜN TOPLANMADI"-Önder Sav ve ekibi tarafından yapılan Parti Meclisi’nde, 27-28 Kasım’da tüzük kurultayı yapılmasına ilişkin alınan kararın hukuken geçerliliği olmadığını belirten Gök, "Parti Meclisi toplantısı Genel Başkan’ın başkanlığında yapılır. Dün Parti Meclisi toplantısı yapılmadı. Oradaki kararların hukuken geçerliliği yok" dedi.-ODALAR BOŞALTILMADI, YENİ ÜYELER ODALARA YERLEŞEMEDİ-Eski MYK üyelerinin odalarını boşaltmamasına da Gök, "Bizim derdimiz mekan, makam, koltuk değildir. Biz hiçbir odaya, mekana ve koltuğa saplanmadık ve onu bırakmama arzusuyla partiyi tehlikeye atan insanlar değiliz. Biz hizmetimizi her yerde her ortamda yaparız" diye konuştu.</TEXT>
</DOC>
