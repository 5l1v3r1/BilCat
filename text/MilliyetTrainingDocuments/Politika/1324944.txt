<DOC>
<DOCNO> 1324944 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f55a57d/l/0l0smilliyet0n0btr0cak0eparti0eden0etapusu0eiptal0eedilenorman0ekoylusune0emujde0csiyaset0csondakika0c0a40b110b20a10a0c1310a0a970cdefault0bhtm/story01.htm </URL>
<DATE> 2010/11/04 </DATE>
<TIME> 13:12:12.0 </TIME>
<AUTHOR>  </AUTHOR>
<HEADLINE>
ak parti'den tapusu iptal edilenorman k��yl��s��ne m��jde
</HEADLINE>
<TEXT>AKP, orman arazileri ile ilgili yeni bir teklif için düğmeye bastı. Başbakan Yardımcısı Ali Babacan’ın başkanlığında Bayındırlık ve İskan Bakanı Mustafa Demir, Maliye Bakanı Mehmet Şimşek ve Çevre ve Orman Bakanı Veysel Eroğlu’nun yaptığı çalışma; orman arazilerine verilen tapunun daha sonra iptal edilenler ve devletin kendi mülkü diye vatandaşa sattığı, parasını aldığı daha sonra tapusu iptal edilenleri ilgilendiriyor. Teklif ile, ortaya çıkan sorunun çözümlenmesi ve bedelsiz şekilde teslimi hedefleniyor.-BEDELSİZ TESLİMİ GÜNDEMDE-TBMM Plan ve Bütçe Komisyonu’nda, bakanlığının bütçesi üzerindeki görüşmelerde milletvekillerinin sorularını yanıtlayan Çevre ve Orman Bakanı Veysel Eroğlu, şöyle dedi:"Ormanla ilgili daha önce Tapu Kadastro ormanın bilgisi dışında bir kadastro işlemi yaparak bazılarına tapu vermiş. Daha sonra orman kadastrosu gelmiş oranın bütün fotoğraflarından oranın geçmişte orman olduğu anlaşılmış ve tapu iptali için mecburen mahkemeye vermek durumunda kalmış. Mahkeme kararına göre tapusu iptal ediliyor, ancak ben şunu ifade edeyim. Bu meseleyi Bayındırlık ve İskan Bakanı, Maliye Bakanı ile birlikte 2 defa toplantı yaptık. Geçtiğimiz Pazartesi de Ali Babacan’ın başkanlığında toplantı yaparak bunların nasıl çözüleceği konusunda bir kanun teklifi hazırlanıyor. İhtilafı olan hatta şunu ifade edeyim hatta daha kötüsü de var. Devlet kendi mülkü diye satmış vatandaşa, parasını da almış daha sonra tapusu iptal edilmiş. Biz bunlara bedelsiz şekilde teslimine dahi kanun hazırlıyoruz."</TEXT>
</DOC>
