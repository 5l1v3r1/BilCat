<DOC>
<DOCNO> 1327952 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f61d6aa/l/0l0smilliyet0n0btr0c0esozlesmeli0eer0esurprizi0csiyaset0csondakika0c0a50b110b20a10a0c1310a7450cdefault0bhtm/story01.htm </URL>
<DATE> 2010/11/05 </DATE>
<TIME> 19:11:39.0 </TIME>
<AUTHOR>  </AUTHOR>
<HEADLINE>
's��zle��meli er' s��rprizi
</HEADLINE>
<TEXT>Tek tip, bedelli askerlik derken Milli Savunma Bakanlığı'ndan yapılan çalışmaya ilişkin sürpriz bir açıklama geldi.Milli Savunma Bakanı Vecdi Gönül, sözleşmeli er modeli üzerinde çalıştıklarını söyledi.Plan Bütçe Komisyonu'nda konuşan Gönül, modele ilişkin çalışmayı kısa sürede Bakanlar Kurulu'na sunacaklarını ifade etti.Sözleşme er sistemi, mevcut zorunlu askerlik modelini değiştirmiyor. 8 ay, 12 ay, 15 ay olan zorunlu askerlik modeli sürecek.MAAŞLI ASKERLİK Yeni modelde örneğin 15 aylık uzun dönem askerliğini yapan biri, süre bitiminden sonra askerliğine bir süre daha devam edebilecek. Bu süre için sözleşme yapacak ve kendisine ödeme yapılacak. Sürenin ne kadar olacağı henüz netleşmiş değil.YARI PROFESYONELLİĞE GEÇİŞİN İLK ADIMI Modelin şu anki uzman çavuş ve onbaşı sistemine benzer bir uygulama olması bekleniyor. Bu sistemin yarı profesyonel askerliğe geçişin ilk adımı olabileceği belirtiliyor. Sistemin oturması durumunda zorunlu asker ihtiyacı azalacağı için profesyonel askerliğe geçiş de sağlanabilecek.ORTA YOL BULUNDU Bir süredir bedelli askerlik mi olacak, tek tip askerlikle süre kısalacak mı tartışması vardı. Sözleşmeli er modeliyle orta yol bulunmuş gibi görünüyor.Emekli Tuğgeneral Nejat Eslen yeni modele ilişkin "Bunlara uzman er de diyebiliriz. Bunun iki amacı olabilir. Genelkurmay'ın şikayet ettiği asker açığını kapatmaya çalışmış olabilirler. Bir de profesyonel orduya geçişi hızlandırmak için gündeme gelmiş olabilir" dedi.</TEXT>
</DOC>
