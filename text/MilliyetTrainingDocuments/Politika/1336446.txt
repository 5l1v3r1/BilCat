<DOC>
<DOCNO> 1336446 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fa40429/l/0l0smilliyet0n0btr0c0ebasbakan0eturbanda0esamimi0edegil0e0csiyaset0chaberdetay0c150b110b20a10a0c131460a40cdefault0bhtm/story01.htm </URL>
<DATE> 2010/11/15 </DATE>
<TIME> 01:09:21.0 </TIME>
<AUTHOR>  </AUTHOR>
<HEADLINE>
���ba��bakan t��rbanda samimi de��il���
</HEADLINE>
<TEXT>CHP Genel Başkanı Kemal Kılıçdaroğlu, aralık ortasında tüzüklü - seçimli kurultay yapılacağına ilişkin haberlere açıklık getirerek “Bir seferde çıkarıp, partiyi seçime daha dinamik götürmek söz konusu olabilir. İkisi aynı anda olursa çok gecikmemesi lazım” dedi. Kılıçdaroğlu, CNN Türk’te yayınlanan Ankara Kulisi programında gündemdeki konulara ilişkin şu mesajları verdi:TÜZÜK - SEÇİM: Yönetimdeki değişimden sonra, bir anket formu geliştirdim, eğilimleri almaya çalıştım. Başlangıçta bir tüzük kurultayı toplanması için il başkanlarının bir görüşü oluşmuştu ama sonraki aşamalarda PM’nin de yenilenmesi gerektiği görüşü geldi. İkisini de değerlendiriyoruz. İkisi aynı anda olur mu bilmem. Olursa çok gecikmemesi lazım.AKP ELEŞTİRİLİRSE: Özgürlük anlayışımızla AKP’den farklı. Biz gerçek anlamda özgürlük istiyoruz, AKP özgürlük kavramını sömürüyor. AKP’yi eleştirmezseniz sonuna kadar yanınızda, hatta ihaleler alabilirsiniz. Eleştirirseniz tutuklanabilirsiniz.TÜRBAN - GÜL - ERDOĞAN: Türbanlı kardeşlerime seslenmek istiyorum: Başbakan sizin başınızdaki örtüyle siyaset yapıyor, buna izin vermesinler. İzin veriyorlarsa erkek egemen toplumu kabul etmiş olurlar. Niye onlar mücadele etmiyor da erkekler uğraşıyor, erkeklerin başka işi mi yok?  Başbakan bu konuda samimi değil.KCK’DA TÜRKÇE SAVUNMA: O insanların eline kelepçe takılmasının doğru olmadığını söylemiştim ama şimdi yaptıkları da yanlış. GÜL’Ü TWİTTER’DA İZLEYEMİYORUM: Mesajların tümü benim. Hatta yer alan müzikleri de önce ben dinliyorum sonra koyuyoruz. Sayın Cumhurbaşkanı’nı birebir izleme şansım olmuyor, diğerlerini de, ona vakit yok. Önemli konular olduğunda bana aktarılıyor.AHMET KAYA - YILMAZ GÜNEY: Birisi Türk sinemasına büyük hizmetler vermiş, Cannes’da ödüller almış. Diğeri müziği hala her yerde söylenen, hepimizin dilinden düşmeyen protest müzik diye adlandırılan yeni bir çığır açmış. Bazı kesimler görüşlerini beğenmeyebilir. Ancak sanatçı aykırı kişidir, rüzgara karşı yürür. Nazım’ın mezarı da öyleydi, Şimdi herkes ziyaret ediyor. Keşke vakit olsa gitsem de, mezarlarına birer karanfil bıraksam.İzol aşiretinin düğününe katılacakŞanlıurfa’nın önde gelen aşiretlerinden İzol aşireti, 20 Kasım’da yapılacak düğün için Kılıçdaroğlu’nu bekliyor. Aşiretin önde gelen isimlerinden CHP´li Ejder İzol’un işletme mezunu oğlu Ahmet İzol ile avukat Dilfiraz Günsever, 20 Kasım’da yapılacak düğünle dünyaevine girecek. Dedeman Otel’de yapılacak düğüne, çok sayıda davetli katılacak.</TEXT>
</DOC>
