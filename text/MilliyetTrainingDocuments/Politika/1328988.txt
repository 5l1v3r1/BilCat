<DOC>
<DOCNO> 1328988 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f65b34c/l/0l0smilliyet0n0btr0ckaplan0egun0egelir0epkk0eda0emeclis0ee0egirer0csiyaset0csondakika0c0a60b110b20a10a0c1310a990a0cdefault0bhtm/story01.htm </URL>
<DATE> 2010/11/06 </DATE>
<TIME> 11:09:55.0 </TIME>
<AUTHOR>  </AUTHOR>
<HEADLINE>
kaplan: g��n gelir pkk da meclis���e girer
</HEADLINE>
<TEXT>Meclis’te yapılan bütçe görüşmesinde BDP’li Hasip Kaplan, Brezilya’da devlet başkanı seçilen eski gerillayı örnek vererek, “Yeri gelir burada da olur” dedi.TBMM Plan ve Bütçe Komisyonunda, Milli Savunma Bakanlığının ve Savunma Sanayi Müsteşarlığı'nın 2011 yılı bütçeleri görüşüldü.BDP Şırnak Milletvekili Hasip Kaplan da konuşmasında, 2011 bütçesinde en büyük payın güvenliğe ayrıldığına dikkati çekti.Savunma sanayi harcamaları yapılırken, yoksulluk dengesinin de göz önünde bulundurulması gerektiğini anlatan Kaplan, ''Bu durum, gün gelecek sizin bakanlığın bütçesini de tehdit eder hale gelecek'' dedi.Tüm demokratik ülkelerde kolluk kuvvetlerinin sivil otoritenin emri altında olduğunu vurgulayan Kaplan, şunları kaydetti: ''Türkiye'deki durumu, kırmanın zamanı geldi. Askeri vesayetin miadı doldu. Bunun yanında bürokratik vesayeti de bütün olarak ele alıyoruz. Siyasetin, ticaretin kışlaya girmemesi çok önemli. Tüm silahlı güçlerin sivil otoriteye bağlanması temel kriterdir AB'ye üyelik sürecinde.Bizim anayasamızda hala Genelkurmay Başkanlığı, Başbakanlığa bağlı görünüyor. Bir Köşk resepsiyonu düzenleniyor, sıkıntı oluyor. Başkomutan Cumhurbaşkanı ise neden askerler resepsiyona katılmıyor? Aynı sıkıntıyı biz de yaşadık. Biz seçilip geldiğimizde asker Meclisi boykot etti. Meclisini, Köşkü'nü boykot eden bir ordu... Bu demokratik sistemin neresine oturacak? Bu sıkıntı ne zaman giderilecek.Başbakan, 'asker bana brifing verdi, bedelliyi, askerlik sürelerini konuştuk' diyor. Bundan doğal bir şey olur mu? Peki bu bilgileri alan bir Başbakan ordunun modernizasyonu ve askerlik sürelerinin kısaltılması konularında bunu bir tezkereyle neden Meclise getirmiyor? Neden terhis umudu aşılıyorsunuz bu çocuklara? Askerlik adaletli ve eşit değil. 18 ay askerlik yapan 'Mehmetçik' var, 6 ay yapan 'Mehmet Bey' var, bir de Burdur da bedelli yapan 'Mehmet Ağa' var.''Milli Güvenlik Siyaset Belgesine bir milletvekili olarak ulaşamadığından yakınan Kaplan, ''(Tehdit olarak sadece PKK terörü var) derseniz en büyük yanılgıya imza atmış olursunuz. Bu konuyu geniş kapsamlı bir Kürt sorunu olarak almazsanız geçmişte yapılan hataların tekrarına düşersiniz. Kürt sorununu bir asayiş vakası olarak görüp, bunu bu şekilde bastırma anlayışıyla sorumluluğu TSK'ya attılar yıllar boyu. 30 yıldır gelen tüm hükümetler vicdansızlık yaptı sorumluluğu sadece TSK'nın üzerine atarak'' diye konuştu.Kaplan'ın, CHP Malatya Milletvekili Ferit Mevlüt Aslanoğlu'nun bazı sözlerine yanıt vermeye çalışırken, konuşmasının bir bölümünde, ''PKK burada olsa...'' dedi.Bunun üzerine AK Parti Afyonkarahisar Milletvekili Halil Aydoğan, ''PKK, burada olamaz'' diyerek tepki gösterdi.Kaplan, Aydoğan'ın bu sözlerine, ''Yeri gelir olur. Brezilya'da devlet başkanı oldu. Latin Amerika ülkelerinin parlamentolarında şu anda bir sürü var'' yanıtını verdi.</TEXT>
</DOC>
