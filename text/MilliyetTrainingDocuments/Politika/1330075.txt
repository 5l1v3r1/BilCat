<DOC>
<DOCNO> 1330075 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f68eab8/l/0l0smilliyet0n0btr0cbaykal0echp0esarsilmadi0csiyaset0chaberdetay0c0a70b110b20a10a0c13111310cdefault0bhtm/story01.htm </URL>
<DATE> 2010/11/07 </DATE>
<TIME> 01:09:39.0 </TIME>
<AUTHOR>  </AUTHOR>
<HEADLINE>
baykal: chp sars��lmad��
</HEADLINE>
<TEXT>Yeni bir siyasi mesaj verme amacında olmadığını kaydeden Baykal, sadece İzmir’de yaşanmış tüm sıkıntılara rağmen CHP’lilerin kararlı şekilde partilerine sahip çıktığını, bu sorumluluğu kavramış ve yerine getirecek olmalarından dolayı mutlu olduğunu belirterek şunları söyledi:“Bu mutluluk verici bir tablo. ‘CHP bu olaylardan etkilendi, iç çekişmelere sürükleniyor’ diye kaygı duyanlara söylemek isterim ki böyle bir durum yoktur. CHP tam bir bütünlük içindedir. İlkelerine sahip çıkmaktadır. Sorumluluğunu bilmektedir. Parti içindeki tartışmaları örgütümüz, tabanımız büyük bir anlayışla yönetmektedir. Tartışmaların etkisi altına girmemiştir. CHP bu olaylardan bir sarsıntı yaşamamıştır. Bunu gördüm, memnun oldum.”Baykal, basın mensuplarının Ecevit’in anma töreninde CHP Genel Başkanı Kemal Kılıçdaroğlu ve eski Genel Sekreter Önder Sav’ın bir araya gelmesi ve sıkıntı yaşanmamasını nasıl değerlendirdiği sorusuna da şu karşılığı verdi:‘Herkese hakkını verir’“CHP tabanı, bu tartışmaları kendi ölçüsünde değerlendirmeye muktedir bir örgüt. Örgüt bu olayların etkisinde kalmaz. Herkese hakkını verir, değerini bilir. Emeğini sahiplenir. Kimseye husumet beslemez, düşmanlık yapmaz. Bu orada da (anma töreninde) bir kez daha sergilenmiştir. CHP kendilerine hizmet veren herkese sahip çıkar. Onların arasındaki tartışmaları tahrik ve teşvik etmez. Söndürür. Herkes yerini örgüt içinde bulur.”Baykal, Sarmaşık operasyonunda tutuklanıp bir süre önce tahliye edilen eski Güzelbahçe Belediye başkanı Ertan Avkıran’a “Geçmiş olsun” ziyaretinde de bulundu.</TEXT>
</DOC>
