<DOC>
<DOCNO> 1328232 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f634bae/l/0l0smilliyet0n0btr0c0eturbanliya0eguvenecegiz0esaygi0eduyacagiz0e0csiyaset0chaberdetay0c0a60b110b20a10a0c1310a8370cdefault0bhtm/story01.htm </URL>
<DATE> 2010/11/06 </DATE>
<TIME> 01:10:57.0 </TIME>
<AUTHOR>  </AUTHOR>
<HEADLINE>
���t��rbanl��ya g��venece��iz sayg�� duyaca����z���
</HEADLINE>
<TEXT>RA MilliyetCHP Genel Başkanı Kemal Kılıçdaroğlu, referandum kampanyasında dile getirdiği ve partideki ayrışmanın nedenlerinden biri olarak gösterilen türban sorununa bakışı konusunda twitter aracılığıyla dün mesajlar verdi. Kılıçdaroğlu, başörtülülere yönelik sıcak mesajlar gönderirken, “Aranızda başörtülü, yüreği Atatürk sevgisiyle dopdolu bir yurttaşımızın da dahil olduğu konuşmaları izledim. Aile, çevre veya maddi baskı olmadan yaşam biçimini kendi belirleyen hiç kimseyi yargılamak hakkına sahip değiliz” dedi.Kılıçdaroğlu’nun, referandum sürecinde, “CHP iktidarında başörtüsü sorununu biz çözeceğiz” açıklamalarının ardından dün de twitter üzerinden şu mesajları paylaşması dikkati çekti: “Dün (önceki gün) aranızda başörtülü, yüreği Atatürk sevgisiyle dopdolu bir yurttaşımızın da dahil olduğu konuşmaları izledim. Aile, çevre veya maddi baskı olmadan yaşam biçimini kendi belirleyen hiç kimseyi yargılamak hakkına sahip değiliz. Önce yurttaşlar olarak birbirimize korkmadan güveneceğiz, tercihlerine saygı duyacağız. Ben özümü sizden ne kadar saklayabilirim, siz özünüzü benden ne kadar gizleyebilirsiniz? Sadece izlersiniz, özümle sözüm tutarlı mı diye! Beni memnun eden taraf yine konuşmaların büyük ölçüde sağduyu ve hoşgörü çerçevesinde kalmasıydı. Sağlıcakla kalın”.Destek mesajları  Öte yandan Kılıçdaroğlu’nun önceki gün yine twitter üzerinden yaptığı, “Bu süreçte gönüllülere ihtiyacım var. Her yaştan, her meslekten, her şehirden, her inançtan, her kökenden kalbi yurt sevgisiyle dolu yurttaşımı yürüyüşümüze katılmaya çağırıyorum” çağrısına da binlerce destek yağdı. Gönderilen bazı mesajlar şöyle:“Sayın Genel Başkanım; verdiğiniz mücadelenin arkasındayız, kararlı tutumunuz CHP yeni ufuklara taşıyacaktır. Yolun açık olsun. Başkanım, senin yürüdüğün her yolda kol kola, omuz omuza yürüyeceğiz. Partiyi sola çekmeniz hayranlık verici. Parti kapıları açıldığında artık kimse halka rağmen yönetimde bulunamaz. Herkese bir ‘umut’ lazımdı silkinmek için; bunu sağladınız. İyi bir politikacı, gerçek bir lidersiniz. Yolumuz açık olsun. Ülkemi seviyorum ve çıktığın yolda yanında yorulmadan yürümeye hazırım.” Facebook’ta ‘sevdiğim’ kitaplarKılıçdaroğlu, twitter’ın ardından dün de başka bir sosyal paylaşım sitesi olan facebook’a kendi kişisel sayfasıyla katıldı. Kılıçdaroğlu, facebook’ta kişisel görüşlerini, duygularını ve beğenilerini “Sakin Güç” kullanıcı adıyla www.facebook.com/sakinguc adresinde paylaşacak. Kılıçdaroğlu’nun beğendiği müzik türleri arasında Türk Halk Müziği, Türk Sanat Müziği ve Caz bulunuyor. Kılıçdaroğlu, beğendiği kitaplar bölümünde Yaşar Kemal’in İnce Memed romanı ve Türkiye sosyalist hareketinin “Milli Demokratik Devrim” kanadının teorisyenlerinden Doğan Avcıoğlu’nun sol bakış açısıyla Türkiye’nin düzenine ilişkin tahlillerde bulunduğu “Türkiye’nin Düzeni” adlı eseri yer alıyor. Kılıçdaroğlu’nun beğendiği film de dikkat çekiyor. Kılıçdaroğlu’nun beğendiğini belirttiği Sidney Lumet’nin “12 Kızgın Adam” filminde insanların olaylara önyargıyla bakışı ve hukuk sistemindeki olumsuz yanlar anlatılıyor.En yeni konut projelerinin adresi burası.</TEXT>
</DOC>
