<DOC>
<DOCNO> 1320803 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f4638c4/l/0l0smilliyet0n0btr0ccumhurbaskanligi0ena0e1160emilyon0etl0elik0ebutce0eteklifi0csiyaset0csondakika0c0a20b110b20a10a0c130a92510cdefault0bhtm/story01.htm </URL>
<DATE> 2010/11/02 </DATE>
<TIME> 17:12:53.0 </TIME>
<AUTHOR>  </AUTHOR>
<HEADLINE>
cumhurba��kanl������'na 116 milyon tl'lik b��t��e teklifi
</HEADLINE>
<TEXT>Cumhurbaşkanlığı Genel Sekreteri Mustafa İsen, TBMM Plan Bütçe Komisyonu’na Cumhurbaşkanlığı’nın 2011 yılı bütçe teklifini sundu. İsen, ağırlıklı olarak yurtdışı temaslar ve tadilat işlerinde kullanılan bütçe giderleri için 116 milyon 900 bin TL teklif etti.İsen TBMM Plan Bükçe Komisyonu’na yaptığı sunumda Cumhurbaşkanı Abdullah Gül’üh üç yıllık görev süresi boyunca 64 yurt dışı, 114 yurt içi seyahat gerçekleştirdiğini dile getirdi. Bu geziler esnasında Türkiye’nin ikili ilişkilerinin geliştirilmesinin yanı sıra Cumhurbaşkanı’na gezilerde refakat eden toplam 2 bin 242 iş adamına yeni iş imkanları kapısı açıldığını dile getiren Genel Sekreter İsen, "DEİK yetkililerinin verdiği bilgiye göre Cumhurbaşkanımız ile bu yurt dışı gezilere katılan iş adamları, 20 milyar doları aşan bir iş potansiyeli etmişlerdir. TUSKON yetkililerinin açıklamalarına göre ise 806 firma 3 bin 750 firma ile buluşturulmuş 5984 iş görüşmesi gerçekleşmiştir" diye konuştu.İsen ağırlıklı kalemler olarak yurtdışı geziler ile Çankaya Köşkü ve Tarabya Köşkü’nün tadilatı, güçlendirilmesi giderlerinin bulunduğu 2011 bütçesi için 116 milyon 900 bin TL’lik teklifte bulundu.-YÜZDE 278 ARTIŞA TEPKİ-Öte yandan İsen’in sunumunun ardından söz alan milletvekilleri Cumhurbaşkanlığı’nın bütçesindeki artış oranlarına dikkat çekerek bu artışın nedenlerini sordu. CHP İstanbul Milletvekili Mustafa Özyürek, "2007 yılında bütçe eski para ile 30 trilyon lira. 2008’de yüzde 100’e yakın artış olmuş 62 trilyona çıkmış. 2009’da 84’e çıkmış ödenek olarak. 2010’da 72 trilyon. 2011’de de 116 trilyonluk ödenek teklifi. 2007’den 2009’a kadar yüzde 278’e varan artış olmuş. Cumhurbaşkanlığına çok gördüğüm anlamında değil ama niçin bu kadar büyük artış oluyor. Bu artışlar ilk bakışta iddialı görünüyor" dedi.</TEXT>
</DOC>
