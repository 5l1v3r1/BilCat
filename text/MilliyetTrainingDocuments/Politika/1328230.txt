<DOC>
<DOCNO> 1328230 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f634bb2/l/0l0smilliyet0n0btr0cpanelden0ebugune0emesajlar0csiyaset0chaberdetay0c0a60b110b20a10a0c1310a8320cdefault0bhtm/story01.htm </URL>
<DATE> 2010/11/06 </DATE>
<TIME> 01:10:54.0 </TIME>
<AUTHOR>  </AUTHOR>
<HEADLINE>
panelden bug��ne mesajlar
</HEADLINE>
<TEXT>Panelde CHP Grup Başkanvekili Kemal Anadol, Ankara milletvekilleri Hakkı Süha Okay ve Emrehan Halıcı Ecevit’le ilgili anılarını anlattı. Halıcı, “Yeni bölünmelere fırsat vermemek gerekir” derken, Sav cephesinin güçlü isimlerinden Anadol’un konuşmasında iki kez Kılıçdaroğlu için, “Sayın genel başkanımız” ifadesini kullanması dikkati çekti. Son konuşmacı Halıcı’nın sözlerinin bitirmesinin hemen ardından Sav’ın, hızla ayağa kalkarak salondan dışarı çıkması ve Kılıçdaroğlu ile vedalaşmadan ayrılması dikkati çekti. Anadol’un panelist olarak konuşma yaptığı sırada, koltuğuna Genel Başkan Yardımcısı Gürsel Tekin’in oturması da dikkati çekti. Sav ile Tekin arasındaki gerginlik dikkatlerden kaçmadı. Kemal Bey’in odasında sohbetCHP’nin birinci katındaki konferans salonuna girmekte zorlandım. Sadece salon değil koridor da tıklım tıklım dolu. Adım atmakta zorlanıyorum. Bülent Ecevit’i anmak için düzenlenen paneli yönetmek üzere yerimi almam lazım. Ama ilerleyemiyorum.İmdadıma eski bakanlardan Abdülkadir Ateş yetişti. Ateş, CHP’li gençlerden yardım isteyerek yol açtırdı, zor bela salona girip yerimi alabildim. Ecevit’in ünlü kasketli fotoğrafı ellerde, pankartlarda. Halkçı Ecevit, Halkçı Kemal sloganları...Salonun ön sırası protokole ayrılmış. Kameralar konuşlanmışlar. Meslektaşlarımın pozisyon alışından anlıyorum ki merak ettikleri Önder Sav’ın gelip gelmeyeceği. Keza konuşmacı olan Hakkı Suha Okay ve Kemal Anadol’un da panele katılıp katılmayacağı...Sav’a alkışBiraz sonra Önder Sav salona girdi ve izleyicileri selamladı. Salon Önder Sav’ı alkışladı. Hakkı Suha Okay da, Kemal Anadol da yerlerini almıştı. Konu Bülent Ecevit’i anmak olunca, partideki mücadele, gerginlik bir kenara bırakılmıştı. CHP’liler büyük bir olgunluk içinde, partilerinin efsane lideri Bülent Ecevit’i anmaya gelmişlerdi.Asıl alkış Kemal Kılıçdaroğlu ve Rahşan Ecevit salona birlikte girdiklerinde koptu. O anda Halkçı Ecevit, Halkçı Kemal; Başbakan Kemal, Devrimci Kemal sloganları salonu inletti. Kemal Bey ve Rahşan Hanım, protokol sırasıyla tokalaşarak Önder Sav’ın yanında yerlerine oturdular. Küskünlük havası yok. Ecevit’e saygı günlük siyasetin üzerinde ortak payda...Salonda Ecevit havasıPaneli, “Salonda bir Ecevit havası var” diyerek açınca yine bir alkış tufanı koptu. Salondakiler Ecevit’i özlemiş. 1980’den 2010’a kadar 30 yıllık ayrılıktan sonra Ecevitler CHP’de. Tarihi bir buluşmadan herkes memnun.Kemalciler, Önderciler diye bir ayırım yok. Herkes Ecevit’ten anılar anlatıyor. Kemal Anadol, Ecevit’in talimatıyla nasıl Karadeniz Ereğlisi’ne yerleştiğini; Hakkı Suha Okay Ecevit’in ev alıp satılırken alış-satış fiyatını nasıl kuruşu kuruşuna gösterip vergisini nasıl kuruşu kuruşuna ödediğini anlatıyor. Emrehan Halıcı, Bülent Bey’in nasıl bir sanatsever olduğunu; kalelerle çevrilmiş Şah’ın güvenlik uğruna özgürlüğünü nasıl yitirdiğini, Ecevit’in “Şah” şiirini okuyarak aktarıyor...Ecevit çizgisiVe Kemal Kılıçdaroğlu, kürsüde bir Ecevit portresi çiziyor. Öyle bir Ecevit portresi çiziyor ki, CHP’nin nasıl bir çizgide yürüyeceği ortaya çıkıyor. Demokrasiden, emekten, halktan, barıştan, sevgiden, inançlara saygılı ama laiklikten ödün vermeyen dürüstlükten, sadelikten yana bir çizgi...Kemal Bey’in söylemi Ecevit çizgisiyle örtüşüyor. Salon, Kemal Bey’in her vurgusunda alkıştan inliyor.Kemal Bey’in odasındaCHP, Ecevit’i içtenlikle ve coşkuyla andı, dünkü toplantıda. Ecevit’in CHP çatısı altında anılması büyük coşku yaratmıştı.Toplantı bitiminde Kemal Kılıçdaroğlu, Rahşan Ecevit’i odasına çaya davet etti. Rahşan Hanım, Emrehan Halıcı ve Gürsel Tekin’le, Kemal Bey’in odasında sohbet etti.Rahşan Hanım, CHP’yle yakından ilgilendi. Kılıçdaroğlu’na, ‘şimdi örgütten yeni genel sekreter mi sorumlu olacak’ diye sordu. Kemal Bey, Gürsel Tekin’i işaret ederek, örgütten sorumlu Genel Başkan Yardımcısı olduğunu söyledi.Rahşan Ecevit de, “Zor görevdir” dedi, “Ben de Örgüt Komisyonu Başkanlığı yaptım. Zorluğunu bilirim. Deneyimlerimi de aktarırım iserseniz.” Rahşan Hanım’ın bu önerisi Kılıçdaroğlu’nu da Gürsel Tekin’i de çok memnun etti. Tekin, “Elbette” dedi, “Bizim için büyük kazanç olur. Sizi rahatsız eder, deneyimlerinizden yararlanırız.”O sıcak sohbetten anladım ki, Rahşan Hanım, Bülent Ecevit’le birlikte CHP’ye çoktan dönmüş.</TEXT>
</DOC>
