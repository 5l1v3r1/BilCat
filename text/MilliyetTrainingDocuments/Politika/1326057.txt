<DOC>
<DOCNO> 1326057 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f5b2f0f/l/0l0smilliyet0n0btr0cgonullulere0eihtiyacimiz0evar0csiyaset0chaberdetay0c0a50b110b20a10a0c1310a3870cdefault0bhtm/story01.htm </URL>
<DATE> 2010/11/05 </DATE>
<TIME> 01:09:51.0 </TIME>
<AUTHOR>  </AUTHOR>
<HEADLINE>
g��n��ll��lere ihtiyac��m��z var
</HEADLINE>
<TEXT> Mesajında, “Yorulmamak üzere yola çıktık” diyerek, herkesi yürüyüşlerine katılmaya çağıran Kılıçdaroğlu’nun tavrı, “Güçsüz olduğu örgüt yerine, güçlü olduğu halka seslenmeyi tercih etti” yorumlarına yol açtı.Oluşturduğu Önder Sav’sız yönetim, Yargıtay Cumhuriyet Başsavcılığı’nca “hukuki” bulunan Kılıçdaroğlu’nu kritik günler bekliyor. 10 yıldır genel sekreterlik görevini yürüten Sav’ın, il ve ilçe örgütlerinin çok büyük bir bölümüne hakim olması, örgütlerdeki isimlerle yakın temasının bulunması, Kılıçdaroğlu’nu ilerleyen günlerde zorlayacak. “Örgüt zaafiyeti” olmasına rağmen kamuoyu nezdinde Sav’a karşı büyük bir üstünlüğü bulunduğu yorumları yapılan Kılıçdaroğlu, twitter aracılığıyla mesaj göndererek, parti içi tartışmalarda da bu üstünlüğü kullanacağını gösterdi. Kılıçdaroğlu, twitter’daki “kilicdarogluk” kullanıcı adlı hesabında, “Yolumuz uzun, hedef büyük ve ‘Yorulmamak üzere yola çıktık’. Bu süreçte gönüllülere ihtiyacım var. Her yaştan, her meslekten, her şehirden, her inançtan, her kökenden kalbi yurt sevgisiyle dolu yurttaşımı yürüyüşümüze katılmaya çağırıyorum” ifadesine yer verdi.Milyonlarca üyeye ulaşan mesaj, Kılıçdaroğlu’nun, bundan sonraki liderlik ve seçim kampanyalarında özellikle kamuoyundan alacağı desteğe güvendiği yorumlarına yol açtı. Kılıçdaroğlu’nun güçsüz olduğu örgüt üzerindeki etkisini kamuoyu desteğiyle arttırmaya çalışacağı belirtiliyor.Kılıçdaroğlu, dün 11.00’de başlayacak MYK toplantısı ardından, kendisini destekleyemeye gelen CHP’lilere hitaben yaptığı konuşmada da, “CHP’nin ekseni kaydırılıyor” eleştirisine yanıt verdi. Kılıçdaroğlu, “CHP’nin ekseni, yolu bellidir. Laik, demokratik, sosyal hukuk devleti ve çağdaş uygarlıktır. Ve CHP’nin yeri halkın kucağıdır. Halkla beraber yürüyeceğiz” dedi. </TEXT>
</DOC>
