<DOC>
<DOCNO> 1331421 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f7264bf/l/0l0smilliyet0n0btr0c0eturbanli0ekizlar0esigortasiz0ecalisirken0eey0ehukumet0esen0enerdesin0e0csiyaset0csondakika0c0a80b110b20a10a0c1311730a0cdefault0bhtm/story01.htm </URL>
<DATE> 2010/11/08 </DATE>
<TIME> 14:20:46.0 </TIME>
<AUTHOR>  </AUTHOR>
<HEADLINE>
't��rbanl�� k��zlar sigortas��z ��al������rken ey h��k��met sen nerdesin?'
</HEADLINE>
<TEXT>CHP Genel Başkanı Kemal Kılıçdaroğlu, Türkiye’de sigortalı çalışanlardan fazla kayıtdışı çalışan olduğunu ifade ederek, "Sık sık türbanı siyasal olarak kullanan siyasal iktidarın unutmaması gereken bir gerçek var. Madem ki siz türbanlı genç kızlarımızı seviyorsunuz, onların haklarına sahip çıkıyorsunuz, İstanbul’un merdivenaltı atölyelerinde çalışan onbinlerce türbanlı genç kız sigortasız çalışırken ey Hükümet, sen neredesin" dedi.Kılıçdaroğlu, Türk-İş Genel Başkanı Mustafa Kumlu’yu sendika genel merkezinde ziyaret etti. Kılıçdaroğlu’na, CHP Genel Başkan Yardımcıları Gürsel Tekin, Umut Oran, İzzet Çetin ile CHP’li milletvekilleri Bayram Meral, Cevdet Selvi ve Hüseyin Karakoç da eşlik etti. Görüşmenin ardından bir açıklama yapan Türk-İş Genel Başkanı Kumlu, Kılıçdaroğlu’na ziyaretinden dolayı teşekkür ederken "Kim hangi pembe tabloyu çizerse çizsin, ülkemiz bugün istihdam yaratan, yatırıma dayalı bir ekonomiye sahip olamamanın sıkıntısını yaşamaktadır. İşsizlik ve yoksulluk on yıllardır ülkemizin değişmeyen tek gündemi olmuştur. İşsizlik sorununu çözmek, aslında bir insanlık görevidir. Ama bu sorunu çözeceğim diye çalışan haklarına göz dikmek, çalışma hayatında kuralsızlığı hakim kılmaya çalışmak toplumsal yaşantımıza daha da çok zarar verecektir" dedi. Türkiye’nin ulusal istihdam stratejisinin temel ayağının, esnek çalışma biçimlerinin yaygınlaştırılması, kıdem tazminatının budanması, özel istihdam bürolarına işçi kiralama yetkisi verilmesi, bölgesel asgari ücret uygulaması gibi işveren taleplerini içeren yaklaşımlardan oluşmaması gerektiğini vurgulayan Kumlu, "Ülkemizdeki vergi adaletsizliği giderilmelidir. Taşeron işçilik, ölümlü iş kazalarının en önemli nedenlerinden biri olmasına rağmen bugün taşeron işçiliğin daha da kuralsızlaştırılmasına yönelik girişimler bulunmaktadır. Bu anlayış terk edilmelidir" dedi.Türk-İş’in üyeleri ve etkilediği doğal çevresiyle birlikte seçim sandığında ciddi bir yüzdeye sahip olduğuna dikkat çeken Kumlu, Kılıçdaroğlu’na "CHP Genel başkanlığına seçildiğiniz günden bu yana dile getirdiğiniz ve çalışanların, işsizlerin, emeklilerin, kayıt dışı çalışanların, taşeron işçilerin ve diğer kesimlerin sorunlarına işaret ettiğiniz söylemler, Türk-İş topluluğunda heyecan yaratmıştır. Ortaya koyduğunuz ve koyacağınız projeleri dikkatle takip ediyoruz ve etmeye devam edeceğiz" diye seslendi.-"TAŞERONLAŞMAYI KALDIRACAĞIZ"-Kumlu’nun ardından konuşan CHP Genel Başkanı Kılıçdaroğlu da Kumlu’nun konuşmasının altına imzasını atabileceğini belirterek "Sendikalar demokrasinin olduğu kadar sosyal devletin de vazgeçilmez unsurlarıdır. Sendikanın olmadığı yerde sosyal devlet olmaz. Emeğin birleşmediği yerde sosyal devlet olmaz. Emeğiyle geçinenlerin, ezilmişlerin, yoksulların haklarının savunulmadığı yerde sosyal devlet olmaz" dedi. Taşeron işçiliğin, sosyal devlet açısından en büyük tehlike olduğunu belirten Kılıçdaroğlu, taşeron işçilerin birçok haktan yoksun olduğunu ve hak aramasına da izin verilmediğini ifade ederek "O nedenle CHP olarak biz taşeronlaşmaya şiddetle karşıyız ve bunu kaldıracağız. İnsan onuruyla bağdaşmayan bu yapıya son vereceğiz" dedi.-"AKP SİGORTASIZ ÇALIŞAN TÜRBANLI KIZLARA SAHİP ÇIKMIYOR"-Türkiye’de sigortalı çalışanlardan çok daha fazla kayıtdışı çalışan olduğunu söyleyen Kılıçdaroğlu, "Sık sık türbanı siyasal olarak kullanan siyasal iktidarın unutmaması gereken bir gerçek var. Madem ki siz türbanlı genç kızlarımızı seviyorsunuz, onların haklarına sahip çıkıyorsunuz, İstanbul’un merdivenaltı atölyelerinde çalışan onbinlerce türbanlı genç kız sigortasız çalışırken ey Hükümet, sen neredesin? Onlar sigortasız çalışmanın dışında toplu sözleşme hakkı yok, izin hakları yok. Köle düzeninde çalışan bunlara acaba AKP sahip çıkıyor mu" diye konuştu.Kılıçdaroğlu, Ekonomik Sosyal Konsey’in de 3 ayda bir toplanması gerekmesine karşın 3 yıldır toplanmadığına dikkat çeken Kılıçdaroğlu, Türk-İş’ten de daha cesur olmasını ve bu söylemlerini her yerde dile getirmesini istedi.Kendilerinin emeğiyle geçinen her işçiye sahip çıktıklarını kaydeden Kılıçdaroğlu TEKEL işçilerine, Rizeli çay işçilerine, İstanbul Paşabahçe Hastanesi’nde işten çıkarılan Türkan Albayrak’a sahip çıktıklarını anımsattı.</TEXT>
</DOC>
