<DOC>
<DOCNO> 1337213 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fa70bf1/l/0l0smilliyet0n0btr0cturklere0evize0ekolayligi0esu0eanda0egundemde0edegil0e0csiyaset0csondakika0c150b110b20a10a0c13146940cdefault0bhtm/story01.htm </URL>
<DATE> 2010/11/15 </DATE>
<TIME> 13:09:35.0 </TIME>
<AUTHOR>  </AUTHOR>
<HEADLINE>
t��rklere vize kolayl������ ��u anda g��ndemde de��il!
</HEADLINE>
<TEXT>Türk vatandaşlarına uygulanan vize zorunluluğunun hafifletilmesi açısında kritik önem taşıyan yasa dışı göçe ilişkin Türkiye-AB Geri Kabul Anlaşması’na ilişkin pazarlıklar sürüyor. Avrupa Komisyonu’nun İçişlerinden Sorumlu Üyesi Cecilia Malmström’ün Sözcüsü Michele Cercone, vizenin kolaylaştırılması veya serbestleştirilmesinin, ancak geri kabul anlaşmanın imzalanması sonrası gündeme geleceğini, konunun şu aşamada AB gündeminde olmadığını ifade etti.ABHaber’e konuşan Avrupa Komisyonu’nun İçişlerinden Sorumlu Üyesi Cecilia Malmström’ün sözcüsü Michele Cercone, Türkiye ile geri kabul anlaşması müzakerelerinin devam ettiğini müzakere süreci tamamlandıktan sonra üzerinde anlaşılan metnin AB İçişleri ve Adalet Bakanları Konseyi’ne gönderileceğini açıkladı. Cercone şunları söyledi:"Avrupa Komisyonu ile Türkiye arasında ilk tur geri kabul anlaşması müzakereleri yapıldı.Bu, AB İçişleri ve Adalet Bakanları Konseyi’ne geçtiğimiz 11 Haziran’da Malmström tarafından sözlü olarak sunuldu. Ancak AB üyesi ülkelerin çoğu Malmström’ün sunduğu Türkiye ile müzakere edilen geri kabul anlaşmasını yeterli bulmadılar."Michele Cercone, Türkiye ile Türk vatandaşlarına vizenin kolaylaştırılması veya serbestleştirilmesi konusunun şimdilik söz konusu olmadığını sadece Ankara-Brüksel arasında geri kabul anlaşması müzakerelerinin yapıldığını bildirdi.Sözcü Türkiye ile vizenin kolaylaştırılması anlaşmasının ancak geri kabul anlaşması imzalanması sonrası gündeme geleceğini ancak konunun şu aşamada AB gündeminde olmadığını anımsattı.-ANLAŞMA FARKLI DİYE KARŞI ÇIKTILARÖte yandan, ABHaber’e konuşan AB Konseyi Sözcüsü, 11 Haziran’da AB İçişleri ve Adalet Bakanları Konseyi toplantısında Cecilia Malmström’ün Türkiye ile müzakere edilen geri kabul anlaşmasıyla ilgili sözlü bir sunum yaptığına dikkati çekerek buna bir üye ülkenin değil, çok sayıda AB üyesi ülkenin bugüne kadar 3’üncü ülkelerle yapılan geri kabul anlaşmalarından farklı olmasından dolayı karşı çıktığını anlattı.Sözcü, AB Konseyi toplantısında AB üyelerinin, "geri kabul anlaşmasıyla ilgili diğer ülkelerle imzalanan anlaşmaların dışında Türkiye’ye farklı ve haksız muamele yapılmamalı" çerçevesinde görüş ortaya koyduklarını belirtti.-SÜREÇ NASIL İŞLİYOR?Bu arada, ABHaber, sürecin nasıl işlediğini de anlattı. Buna göre, AB’nin 3. bir ülke ile vize anlaşması yapabilmesı için ilk adım olarak nitelendirilen geri kabul anlaşmasının taraflar arasında imzalanması gerekiyor.Yasadışı göçmenlerin iade edilmesini içeren geri kabul anlaşması imzalanması sonrası AB 3. ülke ile vizenin kolaylaştırılması veya vize serbestliği anlaşmasını gündemine alıyor.Geri kabul anlaşması imzalanmadan AB üçüncü bir ülke ile vize serbestleştirilmesi veya kolaylaştırılması anlaşması imzalamıyor.</TEXT>
</DOC>
