<DOC>
<DOCNO> 1328221 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f634bba/l/0l0smilliyet0n0btr0cgorevimiz0edestek0eolmak0csiyaset0chaberdetay0c0a60b110b20a10a0c1310a7830cdefault0bhtm/story01.htm </URL>
<DATE> 2010/11/06 </DATE>
<TIME> 01:10:43.0 </TIME>
<AUTHOR>  </AUTHOR>
<HEADLINE>
g��revimiz destek olmak
</HEADLINE>
<TEXT>İzmir’de pankartlarla karşılanan eski CHP lideri Deniz Baykal, “CHP’nin ekseni kaymaz” dedi. Baykal partideki son gelişmeler için, “Seçilmiş genel başkan görevinin başındadır. Önümüzde bir seçim var. Hepimize düşen görev ona bu çabasında yardımcı olmak, katkı vermektir” dedi.Baykal, partisinin İzmir Milletvekili Canan Arıtman’ın oğlunun akşam Balçova Termal Tesisleri’nde yapılacak düğünü için geldiği İzmir Adnan Menderes Havalimanı’nda 300 kişi tarafından karşılandı.  ‘Çizgimiz sağlam, partimiz sağlam’Yılmaz Ateş ve Savcı Sayan’ın da yanında bulunduğu Baykal, havalimanında gazetecilerin sorularını yanıtladı. Baykal, “Partinin ekseni kayıyor mu” sorusuna, “CHP’nin ekseni kaymaz. CHP Türkiye’nin en köklü en kurumsallaşmış çizgisi tarihi zaman içinde oturmuş bir büyük kuruluştur. CHP Türk siyasetinin en temel kurumlarının başındadır. CHP ile ilgili kaygı verici herhangi bir durum yoktur. Kendi aramızda tartışmalar çekişmeler olabilir. Geride bıraktığımız günlerde öyle bir tartışma yaşadık, ama bu tartışmaları herkes bilmelidir ki, hiç kimse CHP’ye zarar verecek bir noktaya taşıyamaz. CHP’liler partilerine yönelik sorumluluklarının bilincedirler. Bu gerilim ortamı da ortadan kalkmaktadır, kalkmak zorundadır. Güvenle CHP’ye herkesin sahip çıkması gerekiyor. Çizgimiz sağlam, partimiz sağlam. Partide tartışmalar olur. O tartışmaların çözüm yöntemi bellidir. CHP bir ailedir, aile içinde sorunlar olabilir. Aile sorunlarını aile meclisinde çözeriz, bir sonuca bağlarız. Merak etmeyin, telaş edecek bir şey yok” dedi.Otelde tartışma çıktıBaykal, saat 16.00’da kaldığı otel lobisinde kendisini saatlerce bekleyen partililerle basına kapalı görüşme yaptı. Baykal, Yılmaz Ateş ve Onur Öymen’in de katıldığı toplantı öncesinde partililer odaya grup halinde alınırken, gerginlik çıktı. Baykal’ın toplantı yaptığı odanın önünde durarak etten duvar ören Konak Belediyesi Meclis Üyesi Ahmet Doğan ile Odun ve Kömürcüler Odası Başkanı Mustafa Düzyol ve eski parti Meclisi Üyesi Semra Aksakal odaya girebilmek üzere tartıştı.300 kişi karşıladıBaykal’ı Adnan Menderes Havalimanı’nda yaklaşık 300 partili karşıladı. Baykal havalimanında da gazetecilerin sorularını yanıtladı.</TEXT>
</DOC>
