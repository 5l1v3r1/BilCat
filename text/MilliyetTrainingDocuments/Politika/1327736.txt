<DOC>
<DOCNO> 1327736 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f60f765/l/0l0smilliyet0n0btr0crahsan0eecevit0eten0echp0eyorumu0csiyaset0csondakika0c0a50b110b20a10a0c1310a70a70cdefault0bhtm/story01.htm </URL>
<DATE> 2010/11/05 </DATE>
<TIME> 17:17:24.0 </TIME>
<AUTHOR>  </AUTHOR>
<HEADLINE>
rah��an ecevit'ten chp yorumu
</HEADLINE>
<TEXT>Rahşan Ecevit, CHP Genel Merkezi’nde, eşi Bülent Ecevit için düzenlenen anma törenine gelişinde gazetecilerin sorularını yanıtladı.CHP tarafından düzenlenen anma törenine davet edilmekten ve katılmaktan duyduğu memnuniyeti dile getiren Ecevit, gazetecilerin, "CHP’de yaşanan olayları nasıl değerlendiriyorsunuz, tablo sizi üzdü mü" sorusu üzerine, "Olmamalıydı tabii diye düşünüyorum" dedi.Rahşan Ecevit, "Yeniden yıllar sonra CHP çatısı altında olmak nasıl bir duygu" sorusuna da "CHP çatısı altında demeyelim de aynı düşünce altında olmak güzel bir şey" karşılığını verdi.Ecevit, yıllar önce de CHP’ye Deniz Baykal ile görüşmek üzere geldiğini anımsattı.Genel Başkan Yardımcısı Umut Oran ve İzzet Çetin ile Genel Sekreter Süheyl Batum tarafından karşılanan Rahşan Ecevit, törenin yapılacağı salona geçti.Öte yandan eski Genel Sekreter Önder Sav da törene katılmak için salona geldi. Sav, bu sırada gazetecilerin sorularını ise yanıtsız bıraktı.</TEXT>
</DOC>
