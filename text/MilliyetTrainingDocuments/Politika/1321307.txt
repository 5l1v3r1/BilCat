<DOC>
<DOCNO> 1321307 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f46e100/l/0l0smilliyet0n0btr0cbutce0etartismasinda0ecumhurbaskani0etartismasi0csiyaset0csondakika0c0a20b110b20a10a0c130a92910cdefault0bhtm/story01.htm </URL>
<DATE> 2010/11/02 </DATE>
<TIME> 19:12:36.0 </TIME>
<AUTHOR>  </AUTHOR>
<HEADLINE>
b��t��e tart����mas��nda cumhurba��kan�� tart����mas��
</HEADLINE>
<TEXT>TBMM Plan Bütçe Komisyonu’na milletvekillerinin "Cumhurbaşkanı Gül" tartışmaları damgasını vurdu. Muhalefet vekilleri, Cumhurbaşkanı’nın yaptığı atamalarla tarafsızlık ilkesini çiğnediğini savunurken, AKP’li vekiller ise bir önceki Cumhurbaşkanı’nın tartışılmadığını hatırlattı. Bu arada CHP’li vekil Gürol Ergin, Sağlık Bakanı Akdağ ve TRT Genel Müdürü İbrahim Şahin’in Hayrünnisa Gül’ün elini sıkmamasını eleştirdi.CHP Muğla Milletvekili Gürol Ergin 29 Ekim resepsiyonuna katılmayan komutanları "emre itaatsizlikle eşdeğer" sözleri ile değerlendiren AKP Genel Başkan Yardımcısı Ömer Çelik’e yanıt verdi. Ergin, o toplantıya gitmenin bir başkomutanlık emri olmadığını dile getirerek "Bunu söyleyen arkadaşım geçtiğimiz yıl TRT Genel Müdürü İbrahim Şahin’in bu yıl Sağlık Bakanı’nın Cumhurbaşkanı’nın eşlerinin elini niye sıkmadığını sorguluyor mu? Bir Cumhurbaşkanı eşinin elinin sıkılmamasının anlamı nedir? El sıkmaya değer görülmemekte midir? Başka bir nedeni mi vardır" dedi.-ÇANKAYA’NIN DEĞİL TAYYİP ERDOĞAN’IN NOTERİ-Cumhurbaşkanı’nın tavrına baktıklarında bütün milletin başkanı olmadığını, belli bir kesimin Cumhurbaşkanı olduğunu iddia eden Ergin, YÖK, rektörlük ve son olarak HSYK atamalarına bakıldığında bunun görülebileceğini söyledi. "Bu ülkede HSYK’ya seçilmek için ille de bu iktidarın peşinde ya da kuyruğunda mı olmak gerekiyor" diyen Ergin, "Az önce milletvekili arkadaşım söyledi. Cumhurbaşkanı artık Çankaya’nın noteri değildir diye. Evet o artık Çankaya noteri değildir Tayyip Erdoğan noteri olmuştur. Bir cumhurbaşkanına bu tavırlar yakışmıyor" dedi. Ergin’in açıklamalarına iktidar kanadından "bu üslup size yakışmıyor" tepkileri geldi.Ergin’in bu sözleri üzerine AKP milletvekili Sedat Kızılcıklı söz alarak Cumhurbaşkanı Abdullah Gül’ü savunmaya başladı. Bir önceki Cumhurbaşkanı’nın atamalarının tartışmaya açılmadığını hatırlatan Kızılcıklı, "Cumhurbaşkanı yetkilerini kullanmaktadır. ‘Birileri niye bu yetkiyi kullanıyor’ diyor" sözleriyle muhalefeti eleştirdi. Kızılcıklı’nın konuşması esnasında muhalefet sıralarından söze giren vekiller olunca, Plan Bütçe Komisyonu’nda kısa süreli bir tartışma yaşandı.-"TÜRKİYE’DEKİ KURUMLAR ZAAFİYET İÇİNDEDİR"-CHP Tunceli Milletvekili Kamer Genç ise Türkiye’nin kurumlarının zafiyet içerisinde olduğunu, başta Çankaya olmak üzene Türkiye’nin artık bir derebeylik, kapalı rejim haline dönüştüğünü öne sürdü. Cumhurbaşkanı’nın hiçbir eylemini tarafsızlık içinde yapmadığını dile getiren Genç, trilyonlarca lira harcayarak devleti israfa sürüklediğini de söyledi. Genç şunları söyledi:"Kendisi makama geldiğinden beri 40 milyon dolar yurtdışına harcamıştır. Kimse bize bilgi vermemektedir. Devlet talan edilmekte Devlet Denetleme Kurumu çalıştırılmamaktadır. Çankaya Köşkü’nde Atatürk’ün bütün izleri silinmiştir. Hayrünnisa hanım canı sıkılınca bir yurt dışına gidelim diyor gidiyorlar. Ondan sonra TBMM artık maalesef ne kanun tanıyor ne nizam tanıyor. Bir meclis başkanı milletvekiline küfreder mi? Bize küfrediyor. En keyfi atamalar yapılmaktadır. Devlet kademelerine atananlar Rizeli Trabzonlu Kayserilidir. Bu vilayetler dışında kimse yok."</TEXT>
</DOC>
