<DOC>
<DOCNO> 1337000 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fa6ceb5/l/0l0smilliyet0n0btr0ctekin0eden0eon0esecim0eistegi0eyorumu0csiyaset0csondakika0c150b110b20a10a0c13146730cdefault0bhtm/story01.htm </URL>
<DATE> 2010/11/15 </DATE>
<TIME> 11:08:24.0 </TIME>
<AUTHOR>  </AUTHOR>
<HEADLINE>
tekin'den ��n se��im iste��i yorumu
</HEADLINE>
<TEXT>Tekin, bağımsız kadın gazetesi Kazete’nin sorularını yanıtladı. Son günlerde yaşanan kurultay tartışmalarını değerlendiren Tekin, CHP Parti Meclisinin, milletvekillerinin ve İl Başkanlarının kurultay konusunda yetkiyi Genel Başkan Kemal Kılıçdaroğlu’na verdiğini, son kararı Kılıçdaroğlu’nun vereceğini ifade etti.Tekin, "Bir de ön seçim ısrarı var. İmzalar toplanıyor. Şu aşamada ön seçim için ne düşünüyorsunuz?" sorusu üzerine ise "Ben örgütlerden gelen bir insanım. Benden daha iyi bilen insan yoktur. Elbette ki parti içi mekanizmanın çalışması için ön seçimi çok isteyen biriyim. Ama bugüne kadar ön seçim talebini hiç açmayanlar, Sayın Kılıçdaroğlu’nun iyi niyeti üzerine de bu talebi açmaları da doğru değildir. Böyle bir imzaya gerek yok. Elbette değerlendireceğiz. Olması gereken yerlerde gereği yapılacaktır" diye konuştu.-"PARTİYİ NASIL YIPRATIRIM’ ANLAYIŞINDA OLANLARI AYRIŞTIRACAĞIZ"-Tekin, 2011 seçimleri için CHP’nin kota uygulayıp uygulamayacağına ilişkin ise "Ben İstanbul İl Başkanı iken il yönetimine yüzde 50 kadın koydum ama kota yoktu. Bu anlayışımızı aynen devam ettireceğiz" dedi.Tekin, şu aşamada partinin birlik beraberlik içinde iktidara yürümesi gerektiğini, toplumun CHP’den iktidar beklentisi olduğunu belirterek "Ben iktidara koşmak istiyorum’ diyen her arkadaşla yola devam edeceğiz. Ama sürekli parti içi mekanizmada, partiyi nasıl yıpratabilirim, arkadaşımı nasıl hırpalarım denirse o da çok doğru bir anlayış değildir. Bu anlayışta olanları ayrıştıracağız" diye konuştu.-"CHP’YE ÜYELİK KOLAYLAŞACAK"-Herkesin rahatlıkla CHP’ye üye olabileceğini de vurgulayan Tekin, "Sadece bizim istediğimiz iki adet vesikalık resim, nüfus sureti ve 12 TL kayıt parasını ödeyen her Türk vatandaşı CHP’ye üye olacaktır. 15 günlük askı süreci vardır. 15 günlük askı sürecinde herhangi bir itiraz olmadığı sürece herkes üye olabilecektir. Üyelik için 6 aylık aday üyelik de söz konusu değildir. Partiye başvuranlar 3 aydan sonra direk üye olabilecekler" dedi.</TEXT>
</DOC>
