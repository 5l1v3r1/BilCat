<DOC>
<DOCNO> 1324935 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f56163c/l/0l0smilliyet0n0btr0cpkk0ecekiliyor0emu0e0csiyaset0csondakika0c0a40b110b20a10a0c1310a1230cdefault0bhtm/story01.htm </URL>
<DATE> 2010/11/04 </DATE>
<TIME> 13:12:01.0 </TIME>
<AUTHOR>  </AUTHOR>
<HEADLINE>
pkk ��ekiliyor mu?
</HEADLINE>
<TEXT>PKK'nın, eylemsizlik kararını Haziran 2011'e kadar uzatmasının ardından kritik bir adım daha atılıyor. Türkiye'deki PKK militanlarının Irak'ın kuzeyine güvenli çekilişi planlanıyor.BDP Genel Başkanı Selahattin Demirtaş'ın başkanlığındaki bir heyet de ani bir kararla ve bu gündemle dün Erbil'e gitti.Demokratik Toplum Kongresi Eşbaşkanı Aysel Tuğluk'un son İmralı görüşmesinin ayrıntılarını aktardığı BDP yöneticileri, dün Erbil'e geçti. Bu ziyaret son dakikaya kadar gizli tutuldu.Demirtaş, BDP Eşbaşkanı Gültan Kışanak, Grup Başkanvekili Bengi Yıldız'dan oluşan heyet dün sabah saatlerinde Şırnak'ın Silopi ilçesinden karayolu ile Kuzey Irak'a gitti. Demirtaş, bu iki günlük ziyaretin nedenini ise Erbil temsilciliğinin açılışı öncesi ön görüşme olarak açıklamakla yetindi.Kandil ve Barzani Kuzey Irak'ta hem Kandil, hem de Barzani yönetimi ile temas kurulacak. Ateşkes sürecinde örgütün alt gruplarının olası eylemlerine karşı dikkatli olunması uyarısı yapılacak.Öcalan'ın, "Türkiye'den çekilin" talimatı üzerine Barzani'ye "PKK'lılara bölgede kontrollü yaşam hakkı tanınsın" mesajı verilecek. Türkiye'de halen bin 500 civarında PKK militanı olduğu tahmin ediliyor. Örgütün, Öcalan yakalandıktan sonra 1999'daki kitlesel çekilişi sırasında 100'ün üzerinde kayıp vermesi, yeni çekiliş planı öncesinde kaygı yaratıyor.Militanların, kış gelmeden ve çatışmaya girmeden çekilebilmesi için çok yönlü koordinasyon sürdürülmesi gerekiyor. Örgütün, Kuzey Irak'ta Türkiye sınırına yakın kamplarda kışı geçirmesi Ankara açısından stratejik önem taşıyor.Avaşin, Haftanin, Hakurk ve Zap kampları, örgütün Türkiye'ye kolaylıkla giriş-çıkış yaptıkları noktalar olarak biliniyor. Bu yüzden geri çekilen grupların Kuzey Irak'ın iç bölgelerine, Kandil Dağı eteklerindeki köylere yerleşmesi öngörülüyor</TEXT>
</DOC>
