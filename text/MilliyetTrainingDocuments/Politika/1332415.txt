<DOC>
<DOCNO> 1332415 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/f76cd11/l/0l0smilliyet0n0btr0cey0ehukumet0eneredesin0ekole0egibi0ecalisan0eturbanlilar0evar0csiyaset0chaberdetay0c0a90b110b20a10a0c13119590cdefault0bhtm/story01.htm </URL>
<DATE> 2010/11/09 </DATE>
<TIME> 01:09:57.0 </TIME>
<AUTHOR>  </AUTHOR>
<HEADLINE>
ey h������������������������k������������������������met neredesin? k������������������������le gibi ������������������������al������������������������������������������������an t������������������������rbanl������������������������lar var
</HEADLINE>
<TEXT>MANSUR ÇELİK AnkaraGeçtiğimiz hafta Önder Sav ve ekibiyle yollarını ayıran CHP lideri Kemal Kılıçdaroğlu, yeni parti üst yönetimiyle ilk olarak Türk-İş’i ziyaret ederek, işçilere sıcak mesaj verdi. Türk-İş Başkanı Mustafa Kumlu, söylemini beğendikleri Kılıçdaroğlu’nun yeni projelerini heyecanla takip edeceklerini söyledi. Kılıçdaroğlu, “A Takımını” oluşturan Genel Başkan Yardımcıları Gürsel Tekin, Umut Oran, İzzet Çetin  ve CHP Sözcüsü Genel Sekreter Süheyl Batum’la dün sabah Türk-İş’i ziyaret etti. Kumlu tarafından kapıda karşılanan Kılıçdaroğlu’na sokaktan geçen vatandaşlar da alkışlarla destek verdi.Baş başa görüşmenin ardından Kumlu ve Kılıçdaroğlu, kameralar karşısına geçti. Kumlu, Kılıçdaroğlu’na “CHP Genel Başkanlığı’na seçildiğiniz günden bu yana dile getirdiğiniz ve çalışanların, işsizlerin, emeklilerin, kayıt dışı çalışanların, taşeron işçilerin ve diğer kesimlerin sorunlarına işaret ettiğiniz söylemler, Türk-İş topluluğunda heyecan yaratmıştır. Ortaya koyduğunuz ve koyacağınız projeleri dikkatle takip ediyoruz” dedi.Kılıçdaroğlu ise CHP olarak taşeronlaşmaya karşı olduklarını, insan onuruyla bağdaşmayan bu yapıya son vereceklerini söyledi. Türkiye’de sigortalı çalışanlardan çok daha fazla kayıt dışı çalışan olduğunu söyleyen Kılıçdaroğlu, “Sık sık türbanı siyasal olarak kullanan siyasal iktidarın unutmaması gereken bir gerçek var. Mademki siz türbanlı genç kızlarımızı seviyorsunuz, onların haklarına sahip çıkıyorsunuz, İstanbul’un merdiven altı atölyelerinde çalışan on binlerce türbanlı genç kız sigortasız çalışırken ey hükümet, sen neredesin? Köle düzeninde çalışanlara acaba AKP sahip çıkıyor mu?” diye konuştu. Tekin: Ötekileştirme yapmayacağızBu arada CHP’de örgütlerden sorumlu Genel Başkan Yardımcılığına getirilen Tekin, tavandaki değişimin il ve ilçe yönetimleriyle sürüp sürmeyeceği konusunda  net konuştu. Tekin, “Ötekileştirme yapmayacağız. ‘Bu bendendi’, ‘şu senden’ ayrımına girmeyeceğiz” dedi.  Tekin yayınladığı genelgede de, “MYK’nın 8 Kasım toplantısında ikinci bir emre kadar herhangi bir atama ve görevden alma yapılmamasına karar verilmiştir” denildi. ‘CHP’de tüzük değişecek’CHP Genel Sekreteri Süheyl Batum, CHP’nin seçimden hemen sonra tüzüğünü yenileyeceğini ve daha demokratik tüzük hazırlayacağını söyledi. Tüzük kurultayı için parti içinde imza toplanması halinde yönetim olarak tavırlarının ne olacağının sorulması üzerine Batum, “Şu anda böyle şey yok. Olursa değerlendiririz” dedi. Batum, bir soru üzerine, “Evet CHP’de sular duruldu, bundan sonra da hep durgun olacak” diye konuştu. Bu arada, eski Genel Sekreteri Önder Sav, bugün saat 10.00’da görevini Batum’a devredecek. Batum, CHP’nin 25. Genel Sekreteri olacak. Eskilerden destekKılıçdaroğlu, Türk-İş ziyaretinden sonra CHP Genel Merkezi’ne geçerek kendisine destek için gelen ve aralarında eski bakanlar Mehmet Moğultay, Fikret Ünlü ve Gönül Saray’ın da bulunduğu 78 eski CHP, SHP ve DSP milletvekili ile görüştü. Eski milletvekili Celal Topkan, “Yeni yönetimle birlikte toplumda yarattığınız umut ve heyecan daha da arttı. Üzerimize düşen her göreve hazırız” dedi. Kılıçdaroğlu, öncelikle muhalefete, “Sivas’ın ötesine geçemiyorlar” diyen Başbakan Recep Tayyip Erdoğan’a, “Eğer Sivas’ın ötesinde bir sorun varsa, Başbakan dönüp kendisine bakması lazım. Başbakan yönetmiyor mu bu ülkeyi? Bir sorun varsa o sorunu kaldırmak onun görevi değil mi? Ama o ne derse desin biz yolumuza devam edeceğiz” dedi. Kırgınlıkları bırakalımKılıçdaroğlu, geçmişte bazı kırgınlıkların yaşanmış olabileceğini belirterek, şöyle konuştu:“Kırıp dökmeden ve kendi içimizde geçmişte yaşanan kırgınlıklar varsa onları da bir kenara bırakarak kararlı, tek yürekle hareket edeceğiz. Ankara’da, koltuklarımızda oturmayacağız. Türkiye’nin CHP iktidarına ihtiyacı var, raydan çıkan bir Türkiye’nin tekrar rayına oturması için bu gerekli. Kısır tartışmaların ötesinde, hiçbir koltuk beklentisi içinde olmadan, tek beklentimiz olacak; Türkiye’yi çağdaş uygarlık düzeyine demokratik yollardan ulaştırmak.”</TEXT>
</DOC>
