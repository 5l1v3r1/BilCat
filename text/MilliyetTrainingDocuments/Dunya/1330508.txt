<DOC>
<DOCNO> 1330508 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f70eff1/l/0l0smilliyet0n0btr0cbiden0eisrail0ee0edestegini0eyineledi0cdunya0csondakika0c0a80b110b20a10a0c13116340cdefault0bhtm/story01.htm </URL>
<DATE> 2010/11/08 </DATE>
<TIME> 11:01:04.0 </TIME>
<AUTHOR>  </AUTHOR>
<HEADLINE>
biden israil'e deste��ini yineledi
</HEADLINE>
<TEXT>ABD Başkan Yardımcısı Joe Biden, ABD’nin, İsrail’in değişmez ve tereddütsüz müttefiki olmayı sürdürdüğünü söyledi.5 günlük bir ziyaret için ABD’de bulunan İsrail Başbakanı Binyamin Netanyahu ile biraraya gelen Biden, daha sonra New Orleans’da yapılan Kuzey Amerika Yahudi Federasyonları Genel Kurulu’na hitaben bir konuşma yaptı.Konuşmasında sık sık Barack Obama yönetiminin İsrail’i desteklediğine vurgu yapan Biden, Obama yönetiminin, iki ülke arasındaki "bu kritik stratejik ilişkiyi idrak eden Amerikan liderleri zincirini temsil ettiğini" belirterek, "Bir parmak boyu bile taviz vermeyeceğiz" dedi.Netanyahu ile yaptığı görüşmeye ilişkin detaylı bilgi vermeyen Biden, ancak İsrail Başbakanının doğrudan, yüz yüze müzakerelerin yerini alabilecek bir alternatif olmadığını kabul ettiğini söyledi.Ortadoğu’daki gerçek tehditlerin İran’dan kaynaklandığını ifade eden Biden, İsrail’i bu ülkeden korumayı taahhüt etti.Biden, ayrıca, İsrail’in var olma hakkını elinden almaya yönelik her türlü çabanın, "ABD’nin sarsılmaz direnişiyle karşılaşacağını" da kaydetti.</TEXT>
</DOC>
