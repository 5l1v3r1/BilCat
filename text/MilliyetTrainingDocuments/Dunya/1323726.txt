<DOC>
<DOCNO> 1323726 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f52a6ef/l/0l0smilliyet0n0btr0cturk0edostu0ebaskan0cdunya0chaberdetay0c0a40b110b20a10a0c130a98830cdefault0bhtm/story01.htm </URL>
<DATE> 2010/11/04 </DATE>
<TIME> 01:01:20.0 </TIME>
<AUTHOR>  </AUTHOR>
<HEADLINE>
t��rk dostu ba��kan
</HEADLINE>
<TEXT>ABD’de düzenlenen ara seçimlerle birlikte Temsilciler Meclisi başkanlığı da Türkiye karşıtı tavrıyla bilinen şu anki başkan Demokrat Nancy Pelosi’den, Azınlık Lideri Cumhuriyetçi John Boehner’e geçecek.  Ermeni tasarılarına karşı tutumuyla bilinen Boehner,  2007 yılında tasarının tartışıldığı bir sırada 1915 olaylarının niteliğinin Washington’daki politikacılar değil, tarihçiler tarafından belirlenmesi gerektiğini söylemişti. Boehner, “Türkiye, teröristlerle savaşımızda çok önemli bir müttefik. Türkler, dünyanın çok stratejik bir noktasında. Bizim çok iyi müttefiklerimiz” demişti. Bu açıdan Boehner’in Temsilciler Meclisi başkanlığının Türkiye açısından avantajlar getirebileceği yorumları yapılıyor. Ancak Cumhuriyetçilerin İran ve İsrail konusunda Demokratlara kıyasla daha çok önem verdikleri ve geleneksel olarak ulusal güvenlik konularında daha hassas oldukları da hatırlatılıyor.  Seçimlerin ardından Dış İlişkiler Komitesi Başkanı Demokrat Howard Berman da bu görevinden ayrılacak. Berman’ın yerine, komitede Cumhuriyetçi Parti’nin en kıdemli üyesi Ileana Ros-Lehtinen’in gelmesi öngörülüyor. Lehtinen, bu yılın mart ayında Temsilciler Meclisi’nden geçen Ermeni tasarısının oylamasında tasarıya karşı oy kullanmıştı. Ancak Lehtinen’in de ulusal güvenlik konularında çok hassas isimlerden biri olduğuna dikkat çekiliyor.Obama, John Boehner’in solaryumlu teniyle dalga geçmek için “Renkli bir insan ama onun rengi doğada yok” demişti. </TEXT>
</DOC>
