<DOC>
<DOCNO> 1325986 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f5b4dc0/l/0l0smilliyet0n0btr0crusya0eevet0ededi0een0ebuyuk0eengel0eturkiye0cdunya0chaberdetay0c0a50b110b20a10a0c1310a3640cdefault0bhtm/story01.htm </URL>
<DATE> 2010/11/05 </DATE>
<TIME> 01:01:23.0 </TIME>
<AUTHOR>  </AUTHOR>
<HEADLINE>
rusya ���evet��� dedi, en b��y��k engel t��rkiye
</HEADLINE>
<TEXT>NATO’nun iki hafta sonra yapılacak Lizbon Zirvesi’nde oylamaya sunacağı füze savunma sistemi projesinin önündeki en büyük engelin Türkiye olduğu öne sürüldü. Alman haber ajansı DPA’ya konuşan bir NATO diplomatı, “Projenin önündeki en zorlu mücadele Güney Doğu Avrupa’da: Türkiye” dedi. Başka bir diplomat da, ABD’nin zirvede İran’ın başlıca füze tehdidi olarak adlandırılmasını istediğini, Türkiye’ninse hiçbir ülkenin hedef gösterilmemesini talep ettiğini söyledi.  Rusya detayları bekliyorNATO’nun eski “düşmanı” Rusya ise dün füze kalkanı projesinin bir parçası olmak istediğini resmen açıkladı. Moskova’da temaslarda bulunan NATO Genel Sekreteri Anders Fogh Rasmussen, Devlet Başkanı Dmitriy Medvedev ve Dışişleri Bakanı Sergey Lavrov ile füze kalkanı konusunu  gö-rüştü. Rusya, bu konuda işbirliği vaadinde bulunarak, “ortak füze kalkanında yer alabileceklerini” bildirdi. Lavrov, “Ortak bir füze savunma sisteminde ve sistemin ortak analiz sürecinde yer almaya arzuluyuz. Elbette karşılıklı eşitlik esasında ve ortak tehditleri hedef alacak şekilde” dedi. Rusya NATO’dan, İttifak’ın Avrupa’da gelecekteki rolü ve kurulması düşünülen yeni füze savunma sistemi konusunda daha detaylı bilgi talep ederken, NATO da Moskova yönetiminden, Afganistan’daki operasyonlarına daha fazla katkı istiyordu. Toplantılardan sızan bilgiye göre, bu iki konuda ortak çalışma yapmak için anlaşma sağlandı.</TEXT>
</DOC>
