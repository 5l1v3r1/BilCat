<DOC>
<DOCNO> 1337121 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fa7af68/l/0l0smilliyet0n0btr0cyunanistan0eda0eyerel0esecimlerde0eiktidar0epartisi0epasok0eonde0cdunya0csondakika0c150b110b20a10a0c13147230cdefault0bhtm/story01.htm </URL>
<DATE> 2010/11/15 </DATE>
<TIME> 13:01:01.0 </TIME>
<AUTHOR>  </AUTHOR>
<HEADLINE>
yunanistan'da yerel se��imlerde iktidar partisi pasok ��nde
</HEADLINE>
<TEXT>Yunanistan’da dün yapılan yerel seçimlerin ikinci turunda iktidar partisi PASOK, yarışı ana muhalefet Yeni Demokrasi Partisi’nin (YDP) önünde tamamlıyor.Sandıkların kapatıldığı dün akşamdan bu yana kullanılan oyların yaklaşık yüzde 75’inin sayıldığı, 13 valiliğin 8’inde PASOK’un, 5’inde ise YDP’nin yarışı önde götürdüğü açıklandı.İktidar ve ana muhalefetin büyük önem verdiği Atika bölge valiliği seçiminde PASOK’un adayı Yannis Sguros yüzde 52,6, YDP adayı Vasilis Kikilias ise yüzde 47,3 oranlarında oy aldı.BELEDİYE BAŞKANLIKLARIYerel seçimlerin anahtar bölgelerinden Selanik’te PASOK’un Çevreciler ve Sol İttifak partileri tarafından da desteklenen adayı İoannis Butaris oyların yüzde 50,20’sini, YDP’nin adayı Kostandinos Gulekas yüzde 49,80’ini aldılar.Diğer önemli bölge olan Atina’da yüzde 48,06 oranında oy alan YDP adayı Nikitas Kaklamanis, koltuğu yüzde 51,9 oy alan PASOK’un adayı Yorgos Kaminis’e kaptırdı.Pire’de ise yüzde 48,18 oranında oy alan PASOK adayı İonnis Mihas, yüzde 51,8 oy oranına sahip YDP adayı Vasilis Mihaloliakos’a karşı yarışı kaybetti.Ülke genelindeki toplam 325 belediye başkanlığının 185’ini PASOK, 85’ini YDP kazandı. Diğer belediye başkanlıkları çevreciler, bağımsızlar ve sol partiler tarafından paylaşıldı.Bölge valiliği seçiminde PASOK, Atika, Doğu Makedonya-Trakya, Kuzey Ege, Batı Yunanistan, Girit, Güney Ege, Mora ve Anakara’da yüzde 50’nin üzerinde oy oranına sahip oldu.YDP ise Batı Makedonya, Epir, Tesalya, İyon Adaları ve Orta Makedonya’da bölge valiliğini kazandı.Yunan medyası, sayımın tamamlanmasıyla bazı valiliklerin el değiştirebileceğini, nitekim adaylar arasında farkın yer yer oldukça küçüldüğünü bildirdi.TÜRK AZINLIĞI ÜÇ BELEDİYE BAŞKANI SEÇTİ Batı Trakya Türk Azınlığının yoğun biçimde yaşadığı İskeçe ve Rodop illerindeki toplam 8 belediyenin üçünde Türk adaylar seçildi. Türk nüfusunun çoğunlukta bulunduğu Rodop ilindeki Kozlukepir (Aryana) Belediye Başkanlığına İbrahim Şerif, Yassıköy-Susurköy (İazmos) Belediye Başkanlığına ise İsmet Kadı seçilirken, İskeçe’deki Mustafçova (Miki) Belediyesinde başkanlık seçimini Mustafa Çukal kazandı.Türk Azınlığının yoğun olarak yaşadığı İskeçe ve Gümülcine belediyelerinde ise İskeçe Belediye Başkanlığına Mihalis Stilianidis, Gümülcine Belediye Başkanlığına Yorgos Petridis seçildi.Yeni seçim yasasına göre, Gümülcine ve İskeçe belediyelerinde ilk kez oluşturulacak 41 ve 33 kişilik Belediye Meclislerine Gümülcine’de ikisi bağımsız Türk Listesi’nden olmak üzere toplam 6, İskeçe’de ise biri bağımsız 3 Türk üye seçildi.Türk Azınlığı 2006’da yapılan yerel seçimlerde 25 kişilik Gümülcine Belediye Meclisine 3, İskeçe Belediye Meclisine 2 üye seçmeyi başarmıştı.Azınlık oylarının yetersiz olması nedeniyle Türk başkan adayı bulunmayan Bölge Valiliği seçimlerinde ise Batı Trakya bölgesinin de içinde bulunduğu Doğu Makedonya ve Trakya Bölge Valiliğine Aris Yannakidis seçilirken, Rodop ve İskeçe illerinde ilk kez oluşturulacak 9’ar kişilik Bölge Meclislerine Rodop ilinde 4, İskeçe ilinde de 2 Türk üye olarak seçildi.İKİNCİ TUR SEÇİMLERE KATILIM AZBu arada, ikinci tur yerel seçimlere birinci tura oranla daha az katılım olduğu bildirildi.Yapılan açıklamada, ülke genelinde katılımın ilk belirlemeler göre ortalama yaklaşık yüzde 53 civarında bulunduğu belirtilirken, bu oran Atika bölgesinde yüzde 34, Selanik’te ise yüzde 45 olarak kaydedildi. Ege adalarındaki bazı belediyelerde ise katılımın yüzde 28’i geçmediği bildirildi. Pazar günü yapılan seçimlerde yüzde 10’un üzerinde de beyaz oy kullanıldığı açıklandı.-YUNAN BASINI- Yunanistan’da yayımlanan gazeteler, bugünkü sayılarında seçim sonuçlarına geniş yer verdiler.İktidardaki PASOK partisi taraftarı gazeteler, seçimlerde "PASOK’un 8 Bölge Valiliği ile büyük belediyeleri kazandığını" belirttikleri haberlerde, "(Başbakan Yorgo) Papandreu’nun net bir şekilde büyük zafer kazandığı" değerlendirmesinde bulundular.Haberlerde, "anahtar" bölge olarak tanımlanan Atina ve Selanik belediyelerinin 25 yıl sonra PASOK’a geçtiği kaydedildi.Muhalefet yanlısı gazeteler ise "Halkın yüzde 50’sinden fazlasının oy kullanmadığı seçimlerde PASOK’un her kesimden oy toplayarak, alacağı yeni sert önlemlere zemin oluşturduğu" yorumunda bulundular. </TEXT>
</DOC>
