<DOC>
<DOCNO> 1327391 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f5f861f/l/0l0smilliyet0n0btr0cbulgaristan0eda0ebomba0epanigi0cdunya0csondakika0c0a50b110b20a10a0c1310a6330cdefault0bhtm/story01.htm </URL>
<DATE> 2010/11/05 </DATE>
<TIME> 15:01:23.0 </TIME>
<AUTHOR>  </AUTHOR>
<HEADLINE>
bulgaristan'da bomba pani��i
</HEADLINE>
<TEXT>İsrail’in Sofya Büyükelçiliği’ne yollanan şüpheli paket yüzünden İçişleri Bakanlığı alarma geçerken, başkentteki Merkez Postanesi binası etrafında olağanüstü güvenlik önlemleri alındı.Merkez Postane binasının çevresindeki cadde ve sokaklar trafiğe kapatılırken paketin uzmanlar tarafından incelenmesi sırasında, komando timleri personeli ve vatandaşları binadan uzaklaştırmaya çalıştı.İçişleri Bakanlığı basın merkezinden yapılan açıklamada ise 2 gündür postanede bekleyen paketin, uzmanlar tarafından incelendiği ve tehlikeli bir durumun olmadığı belirtildi.Bulgaristan Ulusal Radyosu (BNR), paketin içinde bomba olabileceği ihtimalini göz önünde bulunduran İsrail Büyükelçiliği yetkililerinin, güvenlik güçlerinden yardım talebinde bulunduklarını duyurdu.Ulaştırma, Bilişim ve Haberleşme Bakanı Aleksandar Tzvetkov da ülkenin tüm postane ofislerinin kırmızı alarma geçtiklerini kaydederek, "Artan terör tehditleri karşısında gerekli önlemleri almak zorundayız" dedi.Bakan Tzvetkov, bundan sonra tüm posta iletilerin fiziksel denetiminin yapılacağını bildirdi.</TEXT>
</DOC>
