<DOC>
<DOCNO> 1323380 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f508889/l/0l0smilliyet0n0btr0ccivcivlere0einanilmaz0eiskence0e0cdunya0csondakika0c0a30b110b20a10a0c130a98140cdefault0bhtm/story01.htm </URL>
<DATE> 2010/11/03 </DATE>
<TIME> 19:01:29.0 </TIME>
<AUTHOR>  </AUTHOR>
<HEADLINE>
civcivlere inan��lmaz i��kence!
</HEADLINE>
<TEXT>Daily Mail'in haberine göre, her gün yumurtadan çıkar çıkmaz taşıma bandına çıkarılan binlerce civciv cinsiyetlerine göre ayrılıyor ve bunların yarısı, yani erkek olanları ya canlı canlı doğrama makinelerine gönderilerek ya da gaz verilerek hemen telef ediliyor.Dişi civcivler bu ilk adımdan canlı kurtuluyorlar ancak kafaları bir makineye yerleştirilerek otomatik olarak gagalarından yakalanıp hastalıklara karşı aşılanıyor.Bazı çiftliklerde ise gagalarının ucu kızgın tel kullanılarak kesiliyor. Bunun, civcivlerin kalabalık kafeslerde birbirlerini yaralamalarını önlemek için yapıldığı söyleniyor.Hayvanların serbest gezindiği sistemlerde bile civcivlerin gagalarının kesildiği belirtiliyor.Tek bir yumurta için...Çiftlikte hayvanlara yapılanlar yasadışı değil ancak Viva, yumurta üretilen tavuk çiftlikleri gerçeğini gözönüne sermeyi amaçlıyor.Ağustos ayında iki ayrı çiftlikte yapılan çekimlerden birinde de civcivlerin gazla zehirlenip hayvan yemi olmak üzere paketlendiği görülüyor. Diğer çiftlikte erkek civcivleri öldürme yöntemi ise, hayvanları canlı canlı doğrama makinesine atmak.Viva'nın kampanya müdürü Justin Kerswell, "Bu, yumurta sanayinin sizin görmek istemediğiniz gizli vahşeti" dedi.Kershwell, yumurta üretiminde erkek civcivlerin gereksiz görülmesi yüzünden, daha bir veya iki günlükken günde binlercesinin öldürüldüğünü söyledi.Ölmekten kurtulan dişi civcivlerinse bitmek bilmez bir taşıma bandı eziyeti sürecine girdiklerini belirten Kershwell, "Bu tahayyül edilemez süreç sadece kahvaltı masanıza tek bir yumurta getirebilmek" için diye konuştu.Civcivlerin canlı canlı kıyma makinesine gönderilme uygulamasının ABD gibi diğer bazı ülkelerde de yaygın olduğu belirtiliyor. </TEXT>
</DOC>
