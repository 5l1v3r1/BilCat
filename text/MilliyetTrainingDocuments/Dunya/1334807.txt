<DOC>
<DOCNO> 1334807 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510886/s/f9e4b07/l/0L0Smilliyet0N0Btr0Cyunan0Ekomandolar0Egazze0Egemisinde0Cdunya0Chaberdetay0C140B110B20A10A0C13140A920Cdefault0Bhtm/story01.htm </URL>
<DATE> 2010/11/14 </DATE>
<TIME> 07:00:12.0 </TIME>
<AUTHOR>  </AUTHOR>
<HEADLINE>
Yunan komandolar Gazze gemisinde
</HEADLINE>
<TEXT>Seyahati düzenleyen  merkezli “Umut Yolu” adlı kuruluş, gemideki yardım görevlilerinin “kaçırıldığını” ileri sürerken, Yunan komandolar gemiye çıkarak arama yaptı.
“Umut Yolu” kuruluşunun yaptığı açıklamada,  bandıralı “Strofades IV” adlı geminin sahibi olan Yunan firması “Ionian Bridge Shipmanagement SA” ile önce ’a giderek ekibin geri kalanını almak üzere anlaştıkları belirtildi. Kuruluşun sözcüsü Ellie Merton, kaptanın Mısır’daki komisyoncudan 90 bin dolarlık ödemeyi alamayacağından korktuğunu ve gemide yedi İngiliz, iki İrlandalı, bir Cezayirli ve altı Libyalı görevli bulunduğu halde ’a gittiğini iddia etti. 
Yunan medyası ise, geminin ait olduğu şirketin “teknede terörist bulunduğu” şeklinde uyarıda bulunduğunu yazdı. Yunanistan Kamu Güvenliği Bakanlığı, gemide aramaların yapıldığını doğruladı, ancak gemidekiler aleyhine hiçbir kanıt bulunmadığını belirtti. Yolcuların bağlı oldukları ülke elçiliklerinden seyahat ve ülkeye giriş belgelerini almalarının beklendiği kaydedildi. 
“Umut Yolu” kuruluşu ile haberleşen yardım görevlileri ise kendilerine terörist muamelesi yapıldığını iddia ettiler. Sözcüsü Merton, gemidekilerin durumunun iyi olduğunu, ancak hâlâ Yunan görevlilerden yasal durumlarına yönelik açıklama beklediklerini söyledi.</TEXT>
</DOC>
