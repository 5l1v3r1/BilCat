<DOC>
<DOCNO> 1326520 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f5c4d36/l/0l0smilliyet0n0btr0con0eyildir0eaclik0egrevinde0cdunya0csondakika0c0a50b110b20a10a0c1310a4970cdefault0bhtm/story01.htm </URL>
<DATE> 2010/11/05 </DATE>
<TIME> 05:00:51.0 </TIME>
<AUTHOR>  </AUTHOR>
<HEADLINE>
on y��ld��r a��l��k grevinde
</HEADLINE>
<TEXT>Hindistan'da "Manipur'un Demir Lady'si" lakaplı insan hakları eylemcisi Irom Chanu Sharmila açlık grevinde 10. yılını tamamladı.2 Kasım 2000'de Burma sınırındaki Manipur eyaletinde bulunan evinin yakınındaki bir otobüs durağında askerlerin 10 kişiyi öldürmesine tanık olmasının ardından eylemine başlayan Irom Chanu Sharmila şimdi 38 yaşında.Açlık grevine başladıktan kısa süre sonra intihara kalkıştığı suçlamasıyla tutuklanan Sharmila, cezaevi hastanesine kaldırıldı ve burada zorla beslendi.Çıkarıldığı mahkemelerde serbest bırakılan Sharmila, dışarı çıkar çıkmaz açlık grevini sürdürdü ve yeniden tutuklandı.Askerlere, keyfi tutuklama ve vurma yetkisi veren Silahlı Kuvvetler Özel Yetkileri Yasası'nın feshi için kampanya yürüten Sharmila, açlık grevinin onuncu yılını tamamladı ve destekçileri Sharmila'nın eylemini sürdüreceğini açıkladı.İnsan hakları savunucusu Human Rights Alert örgütünden Babloo Loitongbam, "Ölene dek açlık grevi eylemini devam ettirme kararı aldı. Bu zalim yasa hükümet tarafından kaldırılıncaya dek eylemini sürdürecek. Amacını açlık grevinde onuncu yılını tamamlayarak niyetini net bir şekilde belli etmiş durumda" diye konuştu.1990'da yürürlüğe giren yasayla güvenlik güçlerinin bu keyfi uygulamaları sonucunda yargıdan muaf tutuluyorlar. Yasa, Keşmir'de ve Hindistan'ın kuzeyindeki isyanlarla mücadele gerekçesiyle çıkarılmıştı.Yasa yerel örgütler kadar, Af Örgütü gibi uluslararası insan hakları kuruluşlarının da hedefinde.</TEXT>
</DOC>
