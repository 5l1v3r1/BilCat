<DOC>
<DOCNO> 1330519 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f6ec7a2/l/0l0smilliyet0n0btr0cisrail0ebasbakani0eabd0eyolcusu0cdunya0csondakika0c0a80b110b20a10a0c131140a70cdefault0bhtm/story01.htm </URL>
<DATE> 2010/11/08 </DATE>
<TIME> 11:01:08.0 </TIME>
<AUTHOR>  </AUTHOR>
<HEADLINE>
israil ba��bakan�� abd yolcusu
</HEADLINE>
<TEXT>İsrail Başbakanı Binyamin Netanyahu’nun ABD ziyareti sırasında görüşeceği BM Genel Sekreteri Ban Ki-mun’a, Lübnan sınırındaki bölünmüş Gajar köyünün kuzeyinden askerlerini tümüyle çekme planı sunması bekleniyor.Netanyahu, eşi Sara ve halen askerliğini yapan oğlu Yair Netanyahu ile birlikte ABD’ye hareket etti.Başbakanlıktan yapılan açıklamada, oğul Yair Netanyahu’nun bu gezi için komutanlarından gerekli izni aldığı, yolculuk masraflarının ailesi tarafından karşılanacağı belirtildi.ABD ziyareti öncesi İsrail basınına konuşan başbakanlık yetkilileri, Netanyahu’nun 5 günlük ABD gezisi sırasında New York’ta Ban ile bir araya geleceğini ve Lübnan sınırındaki Gajar’dan çekilme planıyla ilgili BM Genel Sekreteri’ne bilgi vereceğini açıkladılar.Söz konusu planın, Lübnan’da konuşlanan geçici BM gücü UNIFIL yetkilileri ile daha önce müzakere edildiği hatırlatıldı. ABD ve BM yetkililerinin, İsrail tarafına Gajar’dan çekilmesinin kuzey sınırına istikrar getireceğini ve Lübnan Başbakanı Saad Hariri’nin elinin güçlenmesine yardımcı olacağını anlattıkları belirtiliyor.Netanyahu’nun ABD’den dönüşündeyse güvenlik kabinesinin toplanarak bu planı kabul etmesi bekleniyor.İsrail, 1967’de Gajar köyü dahil Suriye’ye ait Golan Tepeleri’ni işgal etmiş, köy iki ayı aşkın süreyle "tarafsız bölge" olarak kalmıştı. Köylüler Golan’daki İsrail yönetimine başvurarak, Golan Tepeleri’nin bir parçası olduklarını, İsrail tarafında kalmak istediklerini belirtmişlerdi. 1981’de bölgenin İsrail topraklarına ilhakı ile Gajar köylüleri İsrail vatandaşlığına geçmişti.İsrail’in 2000 yılında güney Lübnan topraklarından tamamen çekilmesiyle BM, iki ülke arasında "Mavi Hat" olarak bilinen sınırı belirlemişti. Böylece Gajar köyünün kuzey kısmı Mavi Hattın kuzeyinde ve Lübnan topraklarında, güneyi ise İsrail kontrolünde kalmıştı. Ancak 2006’da İsrail-Hizbullah arasında yaklaşık bir ay süren savaş sırasında İsrail, köyün bütün kontrolünü eline geçirmişti.Gajar’daki yaklaşık 2 bin yöre sakini kendilerini Suriyeli olarak tanımlıyor ve köyün bölünüp kuzeyinin Lübnan’a verilmesine karşı çıkıyorlar.İsrail Başbakanı ABD gezisi sırasında, halen Hindistan’ı ziyaret etmekte olan ABD Başkanı Barack Obama ile görüşmeyecek.Netanyahu, New Orleans’ta Kuzey Amerika Yahudi Federasyonları genel kuruluna katıldıktan sonra, New York ve Washington’da temaslarda bulunacak, ayrıca ABD Başkan Yardımcısı Joe Biden, Dışişleri Bakanı Hillary Clinton ve ABD’nin Ortadoğu Özel Temsilcisi George Mitchell ile görüşecek.</TEXT>
</DOC>
