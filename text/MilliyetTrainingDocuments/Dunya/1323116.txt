<DOC>
<DOCNO> 1323116 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f4efaa4/l/0l0smilliyet0n0btr0caraplara0eev0ekiralanmamasi0euyarisi0cdunya0csondakika0c0a30b110b20a10a0c130a97130cdefault0bhtm/story01.htm </URL>
<DATE> 2010/11/03 </DATE>
<TIME> 17:01:21.0 </TIME>
<AUTHOR>  </AUTHOR>
<HEADLINE>
araplara ev kiralanmamas�� uyar��s��
</HEADLINE>
<TEXT>İsrail’in kuzeyindeki Safed kentinde, 3 Arap öğrenciye evini kiralayan, 89 yaşındaki Nazi soykırım kurbanı İsrailli Eliyahu Tzavieli’ye ölüm tehditleri yağıyor.Başhaham Şmuel Eliyahu başkanlığındaki bir grup haham ve aşırı sağcının, "evlerin Araplara kiralanmaması" çağrılarıyla gündeme gelen Safed kentinde dairesini Arap öğrencilere kiralayan Tzavieli, telefonla ölüm tehdidi aldığı gerekçesiyle polise başvurdu. Tzavieli, kendisine "evini yakacakları" tehditlerinin savrulduğunu belirtti.Bu arada kentin duvarlarına, uzun süredir burada yaşayan Tzavieli’nin, evini Araplara kiralamasını kınayan afişler asıldığı belirtildi.Eliyahu Tzavieli’nin İkinci Dünya Savaşı sonrası İsrail’e geldikten sonra Safed’e yerleştiği ve 1950’den bu yana da bu kentte yaşadığı belirtiliyor.Tzavieli Haaretz gazetesine yaptığı açıklamada, korktuğunu söyledi. Yaşlı adam, duygularını "Bu şirin öğrencilere taahhüdüm var. Her gün okullarına gidip geliyorlar, geceleri ise uyuyacak bir yere ihtiyaçları var" sözleriyle anlattı.Eliyahu Tzavieli, telefonla tehditler almadan önce de tanımadığı birkaç kişinin evine gelerek, Araplara ev kiralamamasını söylediklerini, ancak kentin eski sakinlerinin kendisine destek çıktıklarını belirtti.Safed’de ortak yaşamın tesis edilmesi için çaba harcayan "Reform Hareketi ile ilintili "İsrail Dini Eylem Merkezi" ile Abraham Fonu ise İsrail Başsavcısı Yehuda Weinstein’a ayrı ayrı mektup göndererek, Haham Şmuel Eliyahu hakkında adli soruşturma açılmasını istediler.Araplara yönelik ırkçı söylemleriyle bilinen Eliyahu’nun, 8 yıl kadar önce kentteki bir intihar eyleminin ardından, Safed Akademisinde okuyan Arap öğrencilerin okuldan uzaklaştırılmasını isteyen çağrılar yaptığı da kaydediliyor.Safed’de, Başhaham Şmuel Eliyahu başkanlığındaki bir grup haham ve aşırı sağcılar, geçtiğimiz aylarda özellikle Arapları kast ederek, Yahudi olmayanlara ev satılmamasını veya kiralanmamasını isteyen duyurular yayımlamışlardı.Hahamların duyurusunun ardından, 10 gün önce kadar kentte 3 Arap öğrenciye fiziki saldırıda bulunulmuştu. 30 dolayında aşırı sağcı Yahudinin öğrencilerin kent merkezindeki evini sardığı, "Araplara Ölüm", "Kokuşmuş Araplar" diye bağırdıkları ve eve saldırdıkları belirtilmişti. Saldırılarla ilgili olarak 3 kişi gözaltına alınmıştı. Gözaltına alınanlardan birinin sınır polisi olduğu ve silahını verdiği arkadaşının evdekilere ateş açtığı bildirilmişti.Bu saldırıdan bir gün sonra da kentteki aşırı dinci Yahudiler ile Arap öğrenciler arasında olaylar çıkmış, kentteki bir caminin üzerine Filistin bayrağı asıldığı gözlenmişti.</TEXT>
</DOC>
