<DOC>
<DOCNO> 1330507 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f70eff2/l/0l0smilliyet0n0btr0ccin0ede0edizel0eyakit0esikintisi0cdunya0csondakika0c0a80b110b20a10a0c13116330cdefault0bhtm/story01.htm </URL>
<DATE> 2010/11/08 </DATE>
<TIME> 11:01:03.0 </TIME>
<AUTHOR>  </AUTHOR>
<HEADLINE>
��in'de dizel yak��t s��k��nt��s��
</HEADLINE>
<TEXT>Çin genelinde dizel yakıt sıkıntısı yaşanması nedeniyle ülkede özellikle üretimin yoğun olarak yapıldığı sahil bölgelerinde yerel ekonomi tehdit altında.Ekim ayından beri dizel yakıt tüketiminin yıl sonuna kadar kontrol altına almak için çalışmalar yapılmasına rağmen Pekin, Şanghay ve Guangcou gibi büyük şehirlerde buna uyulmadığı belirtildi.China Petroleum ve Sinopec gibi Çin’in akaryakıt devlerinin istatistiklerine göre, ülkede Cıciang, Ciangşi ve Gansu eyaletleri dizel akaryakıt sıkıntısının en çok yaşandığı eyaletler olarak dikkati çekiyor.Yetkililer, bu bölgelerdeki akaryakıt istasyonlarında kuyruklar oluştuğunu ve sürücülerin akaryakıt alabilmek için saatlerce beklediğini aktarıyor.Şinhua Ajansına konuşan bir kamyon sürücüsü, dizel yakıt alacakları zaman sadece sınırlı bir miktarda yakıt almalarına müsaade edildiğini belirtirken, başka bir sürücü de dizel alabilmek için eskiye oranla yüzde 10 daha fazla ücret ödediklerini söyledi.Şanghay Günlüğü gazetesinde de Çin’in özel teşebbüslerinin yoğun olarak faaliyet gösterdiği Cıciang eyaleti yerel yönetiminin tasarruf maksadıyla sanayi sektöründe enerji sınırlaması yoluna gittiğini yazdı. Bu nedenle bölgedeki enerji sıkıntısı nedeniyle büyük fabrikaların dizel yakıt alımının arttığı belirtilirken, bunun da fiyatları yükselttiği kaydedildi.Uzmanlar, ağustos ve eylül aylarında petrol rafinerilerindeki mutat güvenlik revizyonları sırasındaki üretimin durdurulmasının da bu duruma büyük katkı yaptığını belirtiyor.Dizel akaryakıt sıkıntısının "milli ekonomiyi baltalamanın" yanı sıra insanların günlük yaşamına büyük etkisi olabileceğine dikkati çeken uzmanlar, kış nedeniyle ısınmada kullanılacak kömürün soğuk bölgelere taşınmasında sorunlar oluşabileceğini bildirdi.</TEXT>
</DOC>
