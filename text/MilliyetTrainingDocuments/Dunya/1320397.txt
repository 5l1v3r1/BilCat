<DOC>
<DOCNO> 1320397 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f43df60/l/0l0smilliyet0n0btr0cisrailli0ebakan0ein0ekorkusu0cdunya0csondakika0c0a20b110b20a10a0c130a9160a0cdefault0bhtm/story01.htm </URL>
<DATE> 2010/11/02 </DATE>
<TIME> 17:01:53.0 </TIME>
<AUTHOR>  </AUTHOR>
<HEADLINE>
israilli bakan'��n korkusu
</HEADLINE>
<TEXT>İsrail İstihbarat ve Atom Enerjisi Bakanı Dan Meridor, kanlı Mavi Marmara baskınından dolayı hakkında dava açılıp tutuklanmaktan korktuğu için Londra ziyaretini iptal etti.Haaretz gazetesinin haberine göre, aynı zamanda Başbakan Yardımcısı olan Meridor, kritik olaylarda karar verme yetkisi olan yedi kişilik çekirdek kabinenin de üyesi.9 Türk vatandaşının ölümüyle sonuçlanan kanlı Mavi Marmara baskınına giden ilk karar da çekirdek kabinede alınmıştı.Meridor bu hafta içinde Londra’ya resmi bir ziyaret gerçekleştirecekti. Ancak İsrail Adalet ve Dışişleri bakanlıkları, Meridor’un kanlı baskından dolayı sorumlu tutularak hakkında tutuklama kararı çıkartılması ihtimaline karşı uyarıda bulundu.İsrailli bakan bunun üzerine Londra ziyaretini iptal etti. Meridor, iptal kararıyla ilgili yorum yapmaktan kaçındı.2009 yılında da Ehud Olmert kabinesinde dışişleri bakanlığı yapan Tzipi Livni, Gazze operasyonundan dolayı tutuklanabileceği korkusuyla İngiltere ziyaretini iptal etmişti.Bir İngiltere mahkemesi, binden fazla Filistinlinin ölümünden sorumlu tuttuğu İsrail çekirdek kabinesinin üyesi olan Livni hakkında tutuklama kararı çıkartmıştı.</TEXT>
</DOC>
