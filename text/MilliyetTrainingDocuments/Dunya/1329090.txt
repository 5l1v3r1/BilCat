<DOC>
<DOCNO> 1329090 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f6627d8/l/0l0smilliyet0n0btr0cpkk0enin0ecebine0esuriye0edarbesi0cdunya0csondakika0c0a60b110b20a10a0c13110a260cdefault0bhtm/story01.htm </URL>
<DATE> 2010/11/06 </DATE>
<TIME> 13:01:08.0 </TIME>
<AUTHOR>  </AUTHOR>
<HEADLINE>
pkk'n��n cebine suriye darbesi
</HEADLINE>
<TEXT> Terör örgütü PKK'nın faaliyetlerini yakın takibe alan Suriye, örgütün finansman kaynaklarını kesmeye yönelik operasyonlar kapsamında 27 kişiyi gözaltına aldı.Suriye güvenlik güçleri, vatandaşlarından gelen şikayet ve ihbarları değerlendirerek, "Örgüt adına zorla para toplayan" terör örgütü PKK'ya yönelik operasyon başlattı. Güvenlik güçlerinin Halep, Kamışlı ve Haseke kentlerinde eş zamanlı gerçekleştirdiği bir dizi operasyonda 27 kişi gözaltına alındı. Gözaltına alınanlar arasında terör örgütünün Halep ve Kamışlı sorumluları İsa İbrahim Hüseyin ve Sadun Muhammed'in de bulunduğu bildirildi.Ayn El Arap Hakimliği'ne sevk edilen 27 terör örgütü mensubunun, "Terör örgütü üyesi olmak, haraç toplamak, Suriye topraklarını bölerek ayrı devlet kurma girişiminde bulunmak ve ülkede yaşayan Kürtleri etnik ve dini olarak bölmek ve güvenlik güçlerine karşı kışkırtmak" gerekçeleriyle 7 ila 15 yıl arasında değişen ağır hapis cezasıyla yargılanacakları kaydedildi.Suriye Cumhurbaşkanı Beşşar Esad, geçtiğimiz günlerde yaptığı basın açıklamasında, Türkiye ve Suriye güvenlik güçlerinin terör örgütü PKK'ya karşı işbirliğinde tam mutabakat halinde olduğuna işaret etmişti.</TEXT>
</DOC>
