<DOC>
<DOCNO> 1320391 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f4569d7/l/0l0smilliyet0n0btr0cberlusconi0ekonustukca0ebatiyor0cdunya0csondakika0c0a20b110b20a10a0c130a92220cdefault0bhtm/story01.htm </URL>
<DATE> 2010/11/02 </DATE>
<TIME> 17:01:45.0 </TIME>
<AUTHOR>  </AUTHOR>
<HEADLINE>
berlusconi konu��tuk��a bat��yor
</HEADLINE>
<TEXT>İtalya Başbakanı Silvio Berlusconi, dün 18 yaşına basan Ruby lakaplı Kerime El Mahrug adlı Faslı eskortu reşit olmadığı dönemde özel konutunda ağırladığının ortaya çıkmasıyla başlayan tartışmaları ironiyle geçiştirmeye çalıştı.Berlusconi, Milano’da motosiklet fuarının açılışında yaptığı konuşmada, "Kendimi bildim bileli gece gündüz durmadan çalışıyorum. Nadiren birkaç güzel kızın yüzüne baktığım da olabilir. Eşcinseller yerine güzel kızlara düşkün olmak çok daha iyidir" dedi.Başbakan Berlusconi, açılış sırasında fuarın eski müdürü Costantino Ruggiero ile şakalaşırken de Ruby lakaplı Faslı eskorta atıfta bulunmaktan çekinmedi. Berlusconi, "Benim küçük bir problemim var. Ben olsam, şu standlardan birine bir tane Ruby yerleştirirdim" diye konuştu. Ruggiero da Berlusconi’nin bu espirisine, "Ben hallederim efendim" karşılığını verdi.Açılış konuşmasında basını "yalan haber yapmakla" da suçlayan Berlusconi, davetlilere, "Artık gazeteleri okumayın. Çünkü yalan yazıyorlar" diye seslendi.Berlusconi, mevcut merkez sağ koalisyonun çökebileceği iddialarını da yalanlayarak, "Parlamentoda yeterli çoğunluğumuz var. Yasama süresinin sonuna kadar da ülkeyi yönetmeyi sürdüreceğiz. Herkesin birbirine gireceği bir seçim kampanyası kimseye yarar getirmez. Öyle bir durumda vatandaşlar oy kullanmamayı bile yeğleyebilirler" dedi.Başbakan Berlusconi, eskort tartışması konusunda kendisine yöneltilen suçlamaların asılsız olduğunu da ileri sürerek, "Bir bardak suda fırtına koparıldığını göreceksiniz. Sonuçta o insana sadece yardımcı olduğumu göreceksiniz. Yardım elimi uzatmasam utanırdım. Ben böyleyim" diye konuştu.</TEXT>
</DOC>
