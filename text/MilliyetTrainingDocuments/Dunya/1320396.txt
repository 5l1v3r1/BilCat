<DOC>
<DOCNO> 1320396 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f44ce8d/l/0l0smilliyet0n0btr0cfransa0ecumhurbaskani0elondra0eda0cdunya0csondakika0c0a20b110b20a10a0c130a91980cdefault0bhtm/story01.htm </URL>
<DATE> 2010/11/02 </DATE>
<TIME> 17:01:53.0 </TIME>
<AUTHOR>  </AUTHOR>
<HEADLINE>
fransa cumhurba��kan�� londra'da
</HEADLINE>
<TEXT>Fransa Cumhurbaşkanı Nicolas Sarkozy, ülkesi ile İngiltere arasında savunma alanında anlaşmalar imzalamak üzere İngiltere’nin başkenti Londra’ya geldi.İngiltere Başbakanı David Cameron ve Sarkozy arasında imzalanacak anlaşmaların, nükleer savaş başlıklarının test edilmesini de içeren, çeşitli askeri işbirliği konularını içermesi bekleniyor.Anlaşmalar çerçevesinde ayrıca, biri İngiltere’de biri Fransa’da olmak üzere iki adet nükleer teknoloji test merkezinin kurulması ve ortak askeri sevk gücünün oluşturulması öngörülüyor.Sarkozy ve Cameron’ın bugün biri genel askeri işbirliğiyle ilgili, diğeri de nükleer silahlarla ilgili iki anlaşma imzalaması bekleniyor.İngiliz basını, İngiltere ve Fransa arasındaki bu işbirliğinin, İngiliz hükümetinin savunma bütçesinde kesintilere gidileceğini açıklamasından iki hafta sonra yapıldığına dikkati çekiyor.İngiltere Başbakanlığı’ndan yapılan açıklamada, bu anlaşmaların iki ülke arasındaki ilişkilerin derinleştirilmesini sağlayacağı ve "iki ülkenin de karşı karşıya olduğu zorluklarla mücadelede stratejik ortaklık oluşturacağı" kaydedildi.Ancak muhalefetteki İşçi Partisi, bu anlaşmaların, "İngiltere’nin savunmasıyla ilgili büyük sorulara neden olacağını" ileri sürüyor.</TEXT>
</DOC>
