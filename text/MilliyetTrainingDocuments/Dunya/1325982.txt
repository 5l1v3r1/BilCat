<DOC>
<DOCNO> 1325982 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f5b4dc4/l/0l0smilliyet0n0btr0csarkozy0enin0eajan0eordusu0cdunya0chaberdetay0c0a50b110b20a10a0c1310a360a0cdefault0bhtm/story01.htm </URL>
<DATE> 2010/11/05 </DATE>
<TIME> 01:01:18.0 </TIME>
<AUTHOR>  </AUTHOR>
<HEADLINE>
sarkozy���nin ajan ordusu
</HEADLINE>
<TEXT>DIŞ HABERLER?SERVİSİFransa Cumhurbaşkanı Nicolas Sarkozy’nin muhalif gazetecileri istihbaratçılara takip ettirdiği haberlerinin çıkmasının ardından Elysee Sarayı’nın ajanlarla ilişkisi mercek altına alındı. Fransa’nın önde gelen haftalık haber dergilerinden L’Express, Sarkozy’nin göreve geldikten sonra ilk işinin ülkenin istihbarat servislerini yeniden inşa etmek olduğunu hatırlatarak değişim hikâyesini anlattı.  Sarkozy, 2007 yılında Cumhurbaşkanı seçildikten birkaç ay sonra istihbarat servisine el attı. İlk değişiklik daha önce iki ayrı birimde hizmet veren iç istihbarat servislerini DCRI isimli yeni bir çatının altında toplamak oldu. Aynı zamanda Fransa tarihinde ilk kez bir “ajan okulu” kuruldu. Yeniden yapılandırmanın devlete maliyeti 1 milyar euro’dan fazla oldu. İstihbarat servislerinin başına Bernard Squarcini gibi kendisine yakın isimleri getiren Sarkozy’nin DCRI’ye verdiği geniş yetkiler ise tartışma konusu oldu. Dokunulmazlıkları varMesela Dışişleri Bakanlığı, Fransa’nın Suriye, Lübnan gibi ülkelerdeki hassas görüşmelerinin artık bizzat Bernard Squarcini tarafından yapılmasına, kendilerinin ise devre dışı bırakılmasına kızıyor. Ancak Sarkozy’ye konu ile ilgili en büyük eleştiri yargıdan geliyor. Yeni uygulamada savcıların ve yargıçların istihbarat teşkilatlarında arama yapması ve soruşturma yürütmesi yasaklandı. Fransa Yargıçlar Kurulu Başkanı Marc Trévidic, bu uygulamayı eleştirerek, bu değişimler sonrasında, hukuksal araştırmaları yürütmek için idari otoritelerden izin almak zorunda kaldıklarını vurguladı.</TEXT>
</DOC>
