<DOC>
<DOCNO> 1323120 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f4efaa3/l/0l0smilliyet0n0btr0cbosna0ehersek0esecimlerinde0eresmi0esonuclar0cdunya0csondakika0c0a30b110b20a10a0c130a97140cdefault0bhtm/story01.htm </URL>
<DATE> 2010/11/03 </DATE>
<TIME> 17:01:26.0 </TIME>
<AUTHOR>  </AUTHOR>
<HEADLINE>
bosna hersek se��imlerinde resmi sonu��lar
</HEADLINE>
<TEXT>Bosna Hersek Merkez Seçim Komisyonu, 3 Ekim 2010 tarihinde yapılan genel seçimlerin resmi sonuçlarını açıkladı.Bosna-Hersek Merkez Seçim Komisyonu Başkanı İrena Haciabdiç, düzenlediği basın toplantısında, Devlet Başkanlığı Üçlü Konseyi ile Federasyon, Bosna Sırp Cumhuriyeti ve 10 kantonun hükümetlerinin belirleneceği seçimlerin kesin sonuçlarıyla ilgili bilgi verdi.Resmi sonuçlara göre, Devlet Başkanlığı Üçlü Konseyi’ne Boşnakları temsilen Bakir İzzetbegoviç, Hırvatları temsilen Jelyko Komşiç, Sırpları temsilen de Neboyşa Radmanoviç seçildi.-PARLAMENTO SEÇİMLERİNDE DURUM- Bosna Hersek parlamentosunu oluşturan 2 meclisten biri olan ve Bosna Hersek Federasyonu’ndan 28, Bosna Sırp Cumhuriyeti’nden 14 olmak üzere toplam 42 milletvekilinden oluşan "Temsilciler Meclisi"ne, federasyondan Sosyal Demokrat Parti (SDP) 8, Boşnakların en büyük partisi Demokrat Hareket Partisi (SDA) 7, medya patronu Fahrudin Radonciç’in Daha İyi Gelecek İçin İşbirliği (SBB) 4, Hırvat milliyetçi parti HDZ-BiH 3, Haris Silayciç’in genel başkanlığını yaptığı Bosna Hersek İçin İşbirliği (SBiH) 2, Hırvat partilerin HDZ-1990 ve HSP koalisyonu 2, Demokrat Halk Birliği (DNZ) 1 ve RBS 1 milletvekiliyle temsil edilecek."Temsilciler Meclisi"nde Bosna Sırp Cumhuriyeti’nden 14 milletvekilinin 8’i ayrılıkçı söylemleriyle tanınan Milorad Dodik’in başkanlığını yaptığı SNSD’den seçildi. Sırp Cumhuriyeti’nden ayrıca SDS 4, PDP 1 ve DNS 1 milletvekili Temsilciler Meclisi’nde görev yapacak.Buna göre devlet seviyesinde hükümet kurulabilmesi için en az üçte iki çoğunluk gerekiyor. Bu çoğunluğu oluşturabilmek için partiler arasındaki koalisyon görüşmeleri devam ediyor.-KANTONLARIN SEÇİMLERİ- Bosna-Hersek Federasyonu’nda bulunan 10 kantondan 9’unun kesin sonuçlarının açıklandığı seçimde, ülkenin güneyinde bulunan Hersegovaçko-Neretvanski kantonunda seçimlerin yeniden yapılmasına karar verildi.-BOSNA SIRP CUMHURİYETİ BAŞKANLIĞI- Bosna Sırp Cumhuriyeti’nde başkanlığa aday olan, "milliyetçi" ve "ayrılıkçı" söylemleriyle tanınan Başbakan Milorad Dodik, kullanılan oyların yüzde 50,52’ünü, Ognjen Tadiç de oyların yüzde 35,92’sini aldı.Seçimler genelinde ortaya çıkan geçersiz oy sayısının da yüzde 7 olduğu açıklandı.</TEXT>
</DOC>
