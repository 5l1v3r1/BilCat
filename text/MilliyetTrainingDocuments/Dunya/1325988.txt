<DOC>
<DOCNO> 1325988 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f5b4dc5/l/0l0smilliyet0n0btr0cgeorge0ew0ebush0etan0einanilmaz0eitiraf0e0cdunya0csondakika0c0a50b110b20a10a0c1310a30a80cdefault0bhtm/story01.htm </URL>
<DATE> 2010/11/05 </DATE>
<TIME> 01:01:26.0 </TIME>
<AUTHOR>  </AUTHOR>
<HEADLINE>
george w. bush'tan inan��lmaz itiraf!
</HEADLINE>
<TEXT>"Hemen yapın."Washington Post'un haberine göre, Amerika eski başkanı George W. Bush, CIA görevlileri kendisinden 11 Eylül zanlılarından birine "waterboarding" adlı işkence tekniğini uygulamak için izin istediklerinde onlara bu cevabı verdiğini "Karar noktaları" adlı yeni kitabında anlatıyor."Waterboarding" adı verilen işkence yönteminde, kişinin yüzüne bir bez örtüp, su dökerek nefes alması engelleniyor. Washington Post'un haberine göre, zanlı Khalid Sheik Mohammed'in Amerika'ya karşı planlanan terörist eylemlerden haberdar olduğunu düşünen CIA görevlileri, bizzat Bush'tan işkence için izin istediler ve Amerika'nın 43. başkanı olan Bush, "Hemen yapın." diyerek onay verdi.Waterboarding adlı "soruşturma" tekniğini işkence olarak yorumlamaktan kaçınan Bush, bu yılın başlarında katıldığı bir forumda, başkanlığı döneminde yaşanan işkenceler için "Bunu insanların hayatını korumak için yaptım." açıklamasını yapmıştı.Bush'un kitabında, alkol yüzünden yaşadığı sorunlar, inancı ve 11 Eylül sürecinde verdiği önemli kararların yer aldığı söyleniyor. </TEXT>
</DOC>
