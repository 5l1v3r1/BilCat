<DOC>
<DOCNO> 1336712 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fa473a8/l/0l0smilliyet0n0btr0ciran0eda0epenis0emezarligi0cdunya0csondakika0c150b110b20a10a0c13146260cdefault0bhtm/story01.htm </URL>
<DATE> 2010/11/15 </DATE>
<TIME> 05:01:23.0 </TIME>
<AUTHOR>  </AUTHOR>
<HEADLINE>
iran'da penis mezarl������
</HEADLINE>
<TEXT>Tarihi Halid Nabi mezarlığındaki mezar taşları erkek cinsel organları şeklinde yapılmış.Yüzlerce yıllık mezarlık, ülkenin turistik açıdan en yeni cazibe merkezlerinden biri haline gelmiş durumda.İran'ın kuzeydoğusundaki Günbed-i Kavus'a 63 kilometre mesafedeki mezarlıkta 600'den fazla bu tür mezar taşı bulunuyor. Uzun geçmişine rağmen, mezarlık on yıldan az bir süre önce ulusal miras olarak kabul edildi. O zamandan beri de az sayıda araştırmacı mezarlıkla ilgili araştırma yapabildi.Yemyeşil düzlüklerde bulunan mezarlığa ulaşmak o kadar kolay değil. Mezarlığı kuşatan tepelerin birinin zirvesinde bir türbe bulunuyor. Mezarlık konusunda araştırma yapan nadir tarihçilerden biri olan, Ali Rıza Hisar bu türbenin Hazreti Muhammed'den 40 yıl önce Yemen'de doğduğuna inanılan Halid Nabi'ye ait oluduğuna inanıyor. Araştırmacıya göre, Halid Nabi İran daihl bölgedeki birkaç ülkede Hristiyanlığı yaydı. Kendisi Hristiyan olsa da, kızı Hazreti Muhammed'i ziyaret etti ve Müslüman oldu. O zaman Nabi'nin mezarı yüksek bir dağın tepesine taşındı ve kutsal bir mekan olarak kabul edildi. Bugün de İran'ın kuzeydoğusunda yaşayan Türkmen kadınlar türbeyi ziyaret edip yakınındaki bir ağaca kurdeleler bağlayıp dilek diliyor.Türbeden birkaç yüz metre uzaklıkta ıssız bir vadide gizemli mezarlık bulunuyor. İki tip mezar taşı bulunuyor. Birinci grup mezar taşları daha uzun ve erkek cinsel organı şeklinde. Diğer gruptakiler ise kadın göğüslerini andırıyor ve daha kısa boylu. Mezarda yatan kişinin cinsiyetine göre, mezar taşının konulduğu sanılıyor. Ancak bu mezar taşlarının esas anlamı tam olarak bilinmiyor.</TEXT>
</DOC>
