<DOC>
<DOCNO> 1326857 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f5e39c8/l/0l0smilliyet0n0btr0ckuba0eve0epakistan0eda0eucak0edustu0cdunya0csondakika0c0a50b110b20a10a0c1310a50a40cdefault0bhtm/story01.htm </URL>
<DATE> 2010/11/05 </DATE>
<TIME> 11:01:46.0 </TIME>
<AUTHOR>  </AUTHOR>
<HEADLINE>
k��ba ve pakistan'da u��ak d����t��
</HEADLINE>
<TEXT>68 yolcusuyla iç hat seferi yapan uçak adanın orta kesimlerinde acil durum bildirdikten kısa bir süre sonra düştü. Birçok turistin bulunduğu uçakta kurtulan olmadı. Küba'da çift motorlu ATR 72 tipi uçak adanın doğusunda bulunan Santiago de Cuba kentinden başkent Havana'ya gitmek üzere havalandı.İçinde 28'i yabancı uyruklu olmak üzere toplam 61 yolcu, 7 mürettabatın bulunduğu uçak, ülkenin iç kesimlerindeki Sancti Spiritus eyaletinde düştü.Küba havayollarının yurtiçi seferlerini yürüten Aerocaribbean şirketine ait uçağı düşmeden önce kontrol kulesiyle irtibata geçti ve acil durum bildirdi.Uçak kazasından sonra ilk cesetlerin yeri belirlendi. Kübalı yetkililer, kazada kurtulan olmadığını açıkladı.Uçakta 9 Arjantinli, 7 Meksikalı, bir Venezuelalı, 3 Hollandalı, bir Fransız, bir İspanyol, iki Avusturyalı, iki Alman, bir İtalyan ve bir Japon bulunuyordu.PAKİSTAN'DA UÇAK KAZASINDA 21 KİŞİ ÖLDÜPakistan’ın güneyindeki Karaçi kentinde havaalanı yakınında meydana gelen uçak kazasında ölenlerin sayısı 21 olarak açıklandı.Sivil havacılık idaresinden Pervez George, uçaktaki 21 kişiden kurtulan olmadığını belirtti.George, İtalyan petrol şirketi ENI’nin çalışanlarını taşıyan özel uçaktaki 17 yolcu, 2 pilot, bir teknisyen ve bir güvenlik görevlisinin öldüğünü söyledi.Sözcü daha önce, uçağı bir Amerikan petrol şirketinin kiraladığını, kazada 22 kişinin öldüğünü açıklamıştı.Sözcü ayrıca pilotunun kalkıştan hemen sonra kontrol kulesini arayıp, uçağın motorlarından birinde sorun olduğunu bildirdiğini belirtmişti.Pakistan ordu sözcüsü Albay Nur Alem de televizyon kanallarına yaptığı açıklamada, kazadan kurtulan olmadığını doğruladı ve cesetlerin tanınmaz halde olduğunu, uçağın ikiye bölündüğünü belirtti.</TEXT>
</DOC>
