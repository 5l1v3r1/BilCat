<DOC>
<DOCNO> 1332717 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510886/s/f830238/l/0L0Smilliyet0N0Btr0Cturk0Eelci0Eavusturya0Eyi0Ekaristirdi0Cdunya0Csondakika0C10A0B110B20A10A0C13126440Cdefault0Bhtm/story01.htm </URL>
<DATE> 2010/11/10 </DATE>
<TIME> 13:05:02.0 </TIME>
<AUTHOR>  </AUTHOR>
<HEADLINE>
Türk elçi Avusturya'yı karıştırdı
</HEADLINE>
<TEXT> Türkiye'nin, Avusturya Viyana Büyükelçisi Kadri Ecved Tezcan, günlük yayınlanan Die Presse gazetesine verdiği söyleşi ile bir anda ülke gündemine oturdu. Tezcan bugün yayınlanan mülakatında; "Türkler bir köşeye itilmiş virüs muamelesi görüyor. İçişleri Bakanı Fekter yanlış partide yer alıyor. Entegrasyon sorumluları Türkleri aynı semtlerde oturmaya zorlayarak gettoler oluşturuyor. Yerliler, yabancı çocuklarının gittiği okullara çocuklarını göndermiyorlar." dedi.

TÜRKLER "BİR KÖŞEYE İTİLMİŞ"TİR.
Tezcan şunları söyledi; "Entegrasyonda eksik varsa bunu sorumlusu Avusturya'dır. Siz Türkleri, Viyana'daki belediye evlerinde hep aynı semtte yoğunlaştırıp getto yaratıyorsunuz. Avusturyalı aileler etnik azınlıkların çoğunlukta olduğu okullara çocuklarını göndermiyorlar. Yani, Türkler bir köşeye itiliyor. Türkler mutlu, onlar sizden bir şey istemiyor. Sadece bir virüs muamelesi görmek istemiyorlar." "HAVUZLARDAKİ ÇIPLAKLARA KARIŞAN VAR MI?" Türban konusunda sorulan bir soruya ise Tezcan" Ben Avusturya'da türbanın yasak olmadığını biliyorum. Türban burada yasak mı? Hayır. O halde neden soruyorsunuz?. Havuzlarda çıplak dolaşanlara tanınan özgürlük, tölerans, türbanlılara da tanınmış. Bir şey söylemeye gerek var mı? Ben burada yaşayan vatandaşlarıma daima Almanca öğrenmelerini telkin eden bir insanım. Ayrıca burada doğup büyüyen Türk çocukları için de Türkiye'den Türkçe öğretmeni getirmek için uğraş veriyorum." dedi.

BAKANLIĞA ÇAĞRILDI  sözcüsü Alexander Schallenberg, Büyükelçi Tezcan'ın yaptığı açıklamalar nedeniyle apar topar dışişleri bakanlığına çağrıldığını açıkladı. Avusturya Dışişleri Bakanı Michael Spindelegger (ÖVP) elçimizin bakanlığa çağrılmasının ardından mevkidaşı Türkiye Dışişleri Bakanı 'nu telefonla arayarak görüştü. 'da Avusturya Büyükelçisi aynı anda Türk Dışişleri Bakanlığı'ndan randevu talep etti</TEXT>
</DOC>
