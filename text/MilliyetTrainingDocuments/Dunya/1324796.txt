<DOC>
<DOCNO> 1324796 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f560715/l/0l0smilliyet0n0btr0cgunah0esehri0enin0egizlenen0eyuzu0e0cdunya0csondakika0c0a40b110b20a10a0c1310a1210cdefault0bhtm/story01.htm </URL>
<DATE> 2010/11/04 </DATE>
<TIME> 13:01:21.0 </TIME>
<AUTHOR>  </AUTHOR>
<HEADLINE>
g��nah ��ehri'nin gizlenen y��z��!
</HEADLINE>
<TEXT>Amerika'nın "Günah Şehri" olan Las Vegas denilince akla her zaman neon ışıkları, kumarhaneler ve sınırsız eğlence gelir.Ancak kentin altını saran 320 kilometre uzunluğundaki kanallarda, binden fazla insan yaşamakta.Bu insanlardan Steven ve kız arkadaşı Kathryn'in yaptığı gibi, kimileri "ev"lerini özenle döşeyip, daha "yaşanabilir" bir hale getirmeye çalışıyor.Steven ve Kathryn çifti, 37 metrekarelik evlerini çift kişilik bir yatak, bir gardrop ve hatta bir de kitaplıkla süsledi.Tünellerde beş yıldır yaşadıklarını söyleyen çift, duvarlara tablolar astıklarını, su ısıtıcısından duş yaptıklarını, genelde insanların attığı eşyaları kullandıklarını söylüyor."Yatağımızı, bir sitenin önünde atılmış halde bulmuştuk." diyor Steven ve ekliyor: "Çoğunlukla insanların attığı eşyaları kullanıyoruz. Birinin çöpü diğeri için altın değerindedir.""İnsanlar bizi görmesin diye bu eşyaları geceleri topluyoruz, çünkü bu biraz utanç verici."Steven, eroin bağımlılığı yüzünden işini kaybedince tünellerde yaşamaya başladığını söylüyor.Artık uyuşturucu kullanmadığını da belirten Steven, gazinolardaki kumar makinelerinde unutulan para çiplerini toplayarak geçimlerini sağladıklarını da sözlerine ekliyor.Tünel labirentinin daha ilerisinde de, Vegas'ın en popüler mekanlarından olan Shalimar Şapel'inde evlenmiş ve balayılarını da tüneldeki evlerinde geçiren Amy ve Junior çifti var.Amy ve Junior, bebeklerini dört aylıkken kaybedince kendilerini uyuşturucuya verip, evlerini kaybetince tünele yerleşmişler.Gazeteci Matthew O'Brien, bir cinayet haberini araştırırken tünelleri keşfettiğini ve buradaki insanlara yardım edebilmek için "Bir Işık Yakın" adlı organizasyonu kurduğunu söylüyor."Burada, çoğunlukla travmatik bir olayın ardından yolunu kaybetmiş olan insanlar yaşıyor." diyen O'Brien, aileleri onları gizlediği için tünellerde kaç çocuk yaşadığının bilinmediğini, sadece etraftaki oyuncaklardan onların varlığını tahmin ettiğini söylüyor.Amerika'da yaşayan İngiliz fotoğrafçı Austrin Hargrave, tünel'deki insanların inanılmaz yaşamını fotoğraflayarak, tüm dünyaya Günah Şehri'nin altındaki kayıp yaşamları gösterdi. </TEXT>
</DOC>
