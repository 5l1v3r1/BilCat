<DOC>
<DOCNO> 1331762 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f73abdb/l/0l0smilliyet0n0btr0cmadencilere0eporno0efilm0eteklifi0cdunya0csondakika0c0a80b110b20a10a0c131180a20cdefault0bhtm/story01.htm </URL>
<DATE> 2010/11/08 </DATE>
<TIME> 17:01:32.0 </TIME>
<AUTHOR>  </AUTHOR>
<HEADLINE>
madencilere porno film teklifi
</HEADLINE>
<TEXT>Fakat elde ettikleri şöhret, hikayelerini film ve kitaba uyarlamak isteyen prodüktörlerin başlarına üşüşmesine neden oldu.Şili medyasının bildirdiğine göre, bunlar arasında bir porno film yapımcısı da var.Şilili direktör Leonardo Barrera, madencilerin hikayesinden yol çıkarak çekmek istediği erotik filmin ayrıntılarını bir radyo programına anlattı.Yerin 700 metre altında tam 69 gün mahsur kalan 33 madenciden biri olan Yonni Barrios ise, çöpçatanlık sitesi AshleyMadison.com'dan aldığı teklifi değerlendiriyor.Yonni Barrios yerin altındayken kendisini yukarıda göz yaşlarıyla bekleyen karısının yanısıra bir metresi olduğu da ortaya çıkmış ve bu aşk üçgeni Şili medyasında bir pembe dizi havasında adım adım izlenmişti.AshleyMadison.com, sadakatsizliklerin insanlık hali olduğunu savunan tartışmalı bir site. Sitenin sloganı, ''Hayat kısa, bir kaçamak yap''.Yonni Barrios'un fotoğrafını kullanmak için 100 bin dolar para önerdiği bildirilen internet sitesi, sözleşmeye koşul olarak Barrios'un eşinden boşanmaması şerhini koyuyor.Çapkın madencinin sadakatsizliğinden itibar ve para sağlayacak olması ihtimali kadın örgütlerinin eleştirilerine hedef oldu.Bir diğer madenci Edison Pena ise aşk hayatıyla değil, sportif faaliyetleriyle dikkat çekiyor.New York maratonuna katılan Edison Pena, 42 kilometrelik parkuru tamamlayan atletler arasında yer aldı.Madende mahsur kaldığı günlerde tünellerde koşu yaparak kendini formda tutan Edison Pena, dizindeki ağrıya rağmen maratonu tamamlamayı başardı.Pena, maratonu altı saatin altında koştu.Koşuya başlamadan önce gazetecilerle konuşan Şilili madenci, özellikle çocukları koşmaya özendirmek istediğini söyledi.Edison Pena, sakat dizi siyah bir bantla bağlı halde koşarken, maratonu izlemeye gelenlerden yoğun tezahürat aldı.BBC</TEXT>
</DOC>
