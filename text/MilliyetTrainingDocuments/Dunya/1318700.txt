<DOC>
<DOCNO> 1318700 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f385dfe/l/0l0smilliyet0n0btr0cisrailli0ebakan0eturkiye0eyi0etamamen0eboykot0eetmeliyiz0e0cdunya0csondakika0c0a10b110b20a10a0c130a83720cdefault0bhtm/story01.htm </URL>
<DATE> 2010/10/31 </DATE>
<TIME> 14:37:00.0 </TIME>
<AUTHOR>  </AUTHOR>
<HEADLINE>
israilli bakan: 't��rkiye'yi tamamen boykot etmeliyiz'
</HEADLINE>
<TEXT>Türkiye’nin "Kırmızı Kitap" olarak adlandırılan yeni "Milli Siyaset Belgesi"nde İsrail’in "tehdit" olarak tanımlanması, bu ülkede büyük tepki yarattı. İsrail Turizm Bakanı Stas Misezhnikov, "Türkiye’ye tamamen boykot etmeliyiz" derken Haaretz gazetesi ise, Türkiye’nin ilk defa MGK tarafından "tehdit" olarak nitelendirildiğine, "Kırmızı Kitap"ın güvenlik kuvvetleri açısından "bağlayıcı" olduğuna vurgu yaptı.Türkiye’de tartışmalara yol açan "Kırmızı Kitap"ta İsrail’i "tehdit" olarak gösterilmesi, bu ülkede tepki ve öfke yarattı. Turizm Bakanı Stas Misezhnikov, İsrail’den Türkiye’ye karşı yaptırım uygulamasını isterken "Turizm perspektifi açısından Türkiye’yi tamamen boykot etmeliyiz ve ulusal gururumuzu korumalıyız. Türkiye’ye gitmemek ulusal gururumuzu korumak demektir" ifadelerini kullandı.Yedioth Ahronoth gazetesinin internet sitesi Ynet’e göre, Misezhnikov, Türkiye ile bağları "stratejik" bir ilişki olarak niteleyerek iki millet arasında "ne savaş nede nefret olduğu"nu belirtirken, "Ancak Türk Başbakanı, açıklamalarına devam ettiği sürece İsraillerin Türkiye’de pek yapacağı bir şey olmaz" şeklinde konuştu.-"İLİŞKİLERİN YAKIN GELECEKTE İYİLEŞMESİ PEK OLASI DEĞİL"Bu arada, İçişleri Bakanı Eli Yishai, Türkiye’deki gelişmelerin nedeniyle çok üzgün olduklarını belirterek Türkiye ile ilişkilerin yakın bir gelecekte iyileşmesinin pek olası görülmediğini de söyledi.Eli Yishai, "Bu gelişmeler, savunma perspektifi açısından hiç kimseye güvenmeyen bir ülke olmamız gerektiğini kanıtlıyor" şeklinde konuştu.-"İSRAİL İLK DEFA MGK TARAFINDAN TEHDİT OLARAK TANIMLANIYOR" Bu arada, İsrail’in önde gelen gazetelerinden Haaretz, Türkiye’nin MGK’nınca benimseyen yeni "Kırmızı Kitap"ta İsrail’in politikalarının "Türkiye’nin çıkarlarına ve politikalarına tehdit" olarak nitelendirildiğine işaret ederek "Böylece, ilk defa İsrail, Türkiye’nin başlıca ulusal güvenlik kurumunca potansiyel bir tehdit olarak tanımlandı" diye yazdı."Belgeye göre, İsrail’in politikaları, istikrarsızlaştırıcı ve bölgesel bir silah yarışına yol açıyor, bu nedenle Türkiye’ye tehdit oluşturuyor" diyen Haaretz’e konuşan bir "Türk kaynağı" da "Bu sadece Başbakan veya bir politikacının yaptığı bir açıklama değil, bu güvenlik kuvvetleri için de bağlayıcıdır" uyarısını yaptı. Aynı kaynak şunları da söyledi: "Zaman zaman İran’a vurma gereğine ilişkin tehditler, İsrail’in (Filistinli) topraklarda ve özellikle Kudüs’teki politikaları, İsrail’in bir Lübnan saldırısı konusundaki kaygılar, hepsi, İsrail’in politikalarını, bölgede tehdit olarak, bunun sonucunda da Türkiye’ye de tehdit olarak tanımlamanın nedenlerinin bir kısmını oluşturuyor." Haaretz, MGK tarafından oylanan yeni belgede Suriye, Bulgaristan, Ermenistan ve Gürcistan’ın Türkiye için tehdit olarak gösterilmezken Yunanistan’ın Ege anlaşmazlığı nedeniyle tehdit olarak görülmeye devam ettiğini belirtti. Gazete, belgede "İran’dan ise, sadece Türkiye’nin, nükleer silahlardan arındırılmış Ortadoğu yönündeki çağrısı bağlamında söz ediliyor" diye yazdı.</TEXT>
</DOC>
