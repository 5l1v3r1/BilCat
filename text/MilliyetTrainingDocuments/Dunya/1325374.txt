<DOC>
<DOCNO> 1325374 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f582a45/l/0l0smilliyet0n0btr0ccin0ecumhurbaskani0eparis0ete0cdunya0csondakika0c0a40b110b20a10a0c1310a2430cdefault0bhtm/story01.htm </URL>
<DATE> 2010/11/04 </DATE>
<TIME> 17:01:21.0 </TIME>
<AUTHOR>  </AUTHOR>
<HEADLINE>
��in cumhurba��kan�� paris'te
</HEADLINE>
<TEXT>Çin Cumhurbaşkanı Hu Cintao, Fransa Cumhurbaşkanı Nicolas Sarkozy’nin resmi davetlisi olarak Paris’e geldi.Çin Cumhurbaşkanı Hu’yu, havaalanında, Sarkozy karşıladı. Üç gün sürecek ziyaret sırasında iki ülke arasında çok sayıda ticari anlaşma imzalanacak.Fransa’nın nükleer enerji şirketi Areva, petrol şirketi Total, sigorta şirketi Axa, telekomünikasyon şirketi Alcatel ve Airbus firmalarının ziyaret sırasında önemli anlaşmalara imza atması bekleniyor.Fransız basını, Çin’in 3.78 milyar avro tutarında 36 Airbus uçağı almak için ön anlaşma imzalayacağını duyurdu.Ziyaret, Fransa’nın 12 Kasım tarihinde G-20 dönem başkanlığını resmen üstlenecek olması itibarıyla önem taşıyor.Fransa, dönem başkanlığında uluslararası mali sistemin reformdan geçirilmesi için çaba göstereceği sözünü verirken, uluslararası uzmanlar, ulusal para birimini normal değerinin altında tuttuğu için özellikle Çin’i suçluyor.Çin’deki insan hakları ve Tibet sorunu yüzünden geçen yıllarda gerginleşen Fransa-Çin ilişkileri, nisan ayında Sarkozy’nin bu ülkeye yaptığı ziyaretin ardından normalleşme sürecine girmişti.Sarkozy, son yaptığı ziyarette Çin Cumhurbaşkanı Hu’yu Paris’e davet etmişti.</TEXT>
</DOC>
