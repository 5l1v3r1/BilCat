<DOC>
<DOCNO> 1323727 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f52a6ee/l/0l0smilliyet0n0btr0csarkozy0emuhalif0egazetecilerin0epesine0eistihbarat0eservisini0etakmis0e0cdunya0chaberdetay0c0a40b110b20a10a0c130a98840cdefault0bhtm/story01.htm </URL>
<DATE> 2010/11/04 </DATE>
<TIME> 01:01:21.0 </TIME>
<AUTHOR>  </AUTHOR>
<HEADLINE>
sarkozy muhalif gazetecilerin pe��ine istihbarat servisini takm����!
</HEADLINE>
<TEXT>Muhalif yayınlarıyla tanınan güvenilir mizah gazetesi Canard Enchaine, istihbarat kaynaklarına dayandırdığı haberinde Sarkozy’nin iç istihbarat teşkilatı DCRI’nın başındaki Bernard Squarcini’ye bu gazetecileri takip etme talimatı verdiğini önü sürdü. Habere göre istihbarat teşkilatında bu konuya özel küçük bir birim dahi kuruldu. Bu birimde görevli istihbaratçılar belirli gazetecilerin telefon konuşmalarını takip ediyor. Sabit hatların ve cep telefonlarının arama dökümlerini inceleyerek haber kaynaklarını öğrenmeye çalışıyor. Sarkozy’nin aleyhinde çıkan haberlerin kimin tarafından sızdırıldığı konusunda kabinesinde defalarca kriz çıkardığı daha önce gündeme gelmişti. Fransa’da geçen hafta L’Oreal’da başlayan ve hükümete sıçrayan skandalı araştıran gazetecilerin bilgisayarları çalınmıştı. Le Monde, Le Point ve Mediapart gibi kurumlarda meydana gelen gizemli hırsızlık olaylarının ardında da devletin olduğu iddia edilmişti. Le Monde gazetesihırsızlıkla ilgili şikayette bulunmuştu. Elysee Sarayı ve İçişleri Bakanlığı tüm iddiaları reddetti.  </TEXT>
</DOC>
