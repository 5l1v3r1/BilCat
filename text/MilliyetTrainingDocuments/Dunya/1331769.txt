<DOC>
<DOCNO> 1331769 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f735590/l/0l0smilliyet0n0btr0cdunya0eturizm0efuari0elondra0eda0ebasladi0cdunya0csondakika0c0a80b110b20a10a0c13117810cdefault0bhtm/story01.htm </URL>
<DATE> 2010/11/08 </DATE>
<TIME> 17:01:40.0 </TIME>
<AUTHOR>  </AUTHOR>
<HEADLINE>
d��nya turizm fuar�� londra'da ba��lad��
</HEADLINE>
<TEXT>Dünya Turizm Fuarı (World Travel Market), Londra’daki Excel fuar merkezinde başladı.Fuara, açık kalacağı 8-11 Kasım tarihleri arasında 50 binin üzerinde ziyaretçinin gelmesi bekleniyor.Dünya Turizm Fuarında 1000 metrekarelik bir alana kurulan Türkiye pavyonunda yaklaşık 60 katılımcı bulunuyor. Limon ağaçlarıyla süslü Türkiye pavyonunda, ziyaretçilere bu yıl doğanın önemini yansıtması amacıyla geri dönüşümü olan ve doğayla dost kalemler hediye ediliyor.Bursa, İzmir, Van, Antalya, Aydın, Amasya ve İstanbul illeri ile turizm şirketleri ve Türkiye’de faaliyet gösteren otellerin yer aldığı Türkiye stantlarını ziyaret edenlere, tanıtım materyalinin bulunduğu broşür ve CD’lerin yanı sıra kestane şekeri, incir, leblebi ve lokum ikram ediliyor.Bursa’nın çini vazo ve tabaklarının da sergilendiği Türkiye pavyonunda Van standında Ebru el sanatının uygulanarak ziyaretçilere hediye edilmesi de dikkat çekiyor.Fuarı tanıtan kitapçıklarda, Türkiye’nin turizm alanında başarılı bir sezon geçirdiği vurgulanarak, İngiliz turistlerin geçen yıl yüzde 11 gibi bir artışla Türkiye’yi seçtiği ifade ediliyor. Kitapçıkta ayrıca, Türkiye’nin 2020 yılı itibariyle Akdeniz’in ilk üç turizm destinasyonu arasına girebileceğine işaret ediliyor.</TEXT>
</DOC>
