<DOC>
<DOCNO> 1331764 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f738d02/l/0l0smilliyet0n0btr0ciki0eulkeye0edaha0evizesiz0eab0eyolu0cdunya0csondakika0c0a80b110b20a10a0c13117860cdefault0bhtm/story01.htm </URL>
<DATE> 2010/11/08 </DATE>
<TIME> 17:01:36.0 </TIME>
<AUTHOR>  </AUTHOR>
<HEADLINE>
iki ��lkeye daha vizesiz ab yolu
</HEADLINE>
<TEXT>AB içişleri ve adalet bakanları, Bosna-Hersek ve Arnavutluk'a vizelerin kaldırılmasını onayladı.AB Komisyonu, göçmen akınından korkan Fransa ve Hollanda'ya süreci yakından izleyeceğine dair yazılı güvence verdi.İçişlerinden sorumlu AB Komisyonu Üyesi Cecilia Malmström, AB'li bakanların kararını memnuniyetle karşılayarak, "Bugün Bosna-Hersek ve Arnavutluk için tarihi bir gün. Her iki ülkenin vatandaşları yakın zamanda vize almadan biyometrik pasaportlarıyla Schengen ülkelerine seyahat edebilecek. Vizesiz seyahat halklar arasında bağlantıları kolaylaştıracak, ticari fırsatları artıracak ve bölge halkına AB'yi daha iyi tanıma fırsatı sunacak" dedi.Bazı AB üyelerinin Balkan ülkelerinden göçmen akını yaşanabileceği korkusu içinde olduğunu belirten Malmström, Bosna-Hersek ve Arnavutluk'un vatandaşlarını bilgilendirme kampanyalarınım yoğunlaştırarak vizesiz seyahatin suiistimal edilmesinin önlemesini istedi.AB Komisyonu'nun genişleme ve komşuluk politikasından sorumlu Üyesi Stefan Füle de Bosna-Hersek ve Arnavutluk'a vizesiz seyahatin, her iki ülkenin gerçekleştirdiği reformların somut faydası olduğunu ve iç reformlara devam edilmesi halinde AB üyeliği hedefinin yakınlaşacağını söyledi.Vizesiz seyahat konusunda daha önce Avrupa Parlamentosu'nun da onayını alan Bosna-Hersek ve Arnavutluk vatandaşlarının, Noel tatili öncesinde bu haktan faydalanmaya başlamaları öngörülüyor.AB geçen yıl da Sırbistan, Karadağ ve Makedonya'ya vizeleri kaldırmıştı.AB'de İngiltere, İrlanda, Bulgaristan ve Romanya dışındaki 23 üye ile İsviçre, Norveç ve İzlanda Schengen ortak vize bölgesini oluşturuyor.</TEXT>
</DOC>
