<DOC>
<DOCNO> 1325985 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/f5b4dc1/l/0l0smilliyet0n0btr0crakibi0ebarak0ea0eahmak0ededi0cdunya0chaberdetay0c0a50b110b20a10a0c1310a3630cdefault0bhtm/story01.htm </URL>
<DATE> 2010/11/05 </DATE>
<TIME> 01:01:22.0 </TIME>
<AUTHOR>  </AUTHOR>
<HEADLINE>
rakibi, barak���a ���ahmak��� dedi
</HEADLINE>
<TEXT>Halen iktidarın küçük ortağı konumunda olan İşçi Partisi’nde lider seçiminin tarihi henüz açıklanmadı. Ancak İsrail basını, aynı zamanda Savunma Bakanı da olan parti lideri Ehud Barak’a karşı kamplaşmanın başladığını duyurdu. İsrail basınındaki haberlere göre, Barak’ın rakiplerinden eski Savunma Bakanı Binyamin Ben-Eliezer, aynı zamanda ülkenin en büyük sendikasının başkanı olan Ofer Eini’yle güç birliği yaparak Ehud Barak’a savaş açtı. Rakipleri Barak’ı, Filistinlilerle barış için yeterince çabalamamakla suçluyor. Barak’ın karısının yasadışı olarak Filipinli bir hizmetçi çalıştırdığının ortaya çıkması da, parti içi yarışa malzeme oluyor. Ofer Eini de önceki gün katıldığı bir televizyon programında, Barak’ın evinde yasadışı olarak hizmetçi çalıştırmasını sert sözlerle eleştirdi. Eini, Arapça “ahmak” anlamına gelen “ahbal” kelimesini kullanarak “Hükümette bakan olarak görev yapan biri neden Filipinli hizmetçi çalıştırır? Bunu yapmak için ahmak olmak gerekir” dedi. Ehud Barak ise kendisine “ahmak” diyen rakibine, “Bugüne kadar hiç yapmadığım bir şey varsa o da kum torbası olmaktır. Bunun, uygun bir hitabet tarzı olmadığını düşünüyorum” diye cevap verdi.</TEXT>
</DOC>
