<DOC>
<DOCNO> 1337515 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fa94a30/l/0l0smilliyet0n0btr0ckilicdaroglu0etalabani0eile0egorustu0cdunya0csondakika0c150b110b20a10a0c13147650cdefault0bhtm/story01.htm </URL>
<DATE> 2010/11/15 </DATE>
<TIME> 17:01:38.0 </TIME>
<AUTHOR>  </AUTHOR>
<HEADLINE>
k��l����daro��lu, talabani ile g��r����t��
</HEADLINE>
<TEXT>CHP lideri Kemal Kılıçdaroğlu, terörün olmadığı ortamda Türkiye ve Irak arasındaki ilişkilerin daha güçlü olacağını söyledi.CHP lideri, Sosyalist Enternasyonal Konseyi toplantısı sırasındaki temasları çerçevesinde Irak Devlet Başkanı Celal Talabani ile görüştü.Kılıçdaroğlu, görüşmeden sonra bir soruya verdiği yanıtta, "PKK terörünün Türkiye’yi rahatsız ettiğini ve terörün olmadığı yerde ilişkilerin daha fazla güçleneceğini söyledik" dedi.Talabani’nin Türkiye ile ekonomik ilişkilerin daha fazla güçlenmesini ve daha fazla Türk işadamının Irak’ta yatırım yapmasını istediğini kaydeden Kılıçdaroğlu, kendilerinin de, bu görüşe katıldığını ve Irak’ın demokratik, bağımsız ve özgür olmasına, toprak bütünlüğüne büyük önem verdikleri mesajını ilettiklerini ifade etti.Talabani’nin kendisini Irak’a davet ettiğini kaydeden CHP lideri, "Talabani bizi davet etti ve ’zaman ayırırsanız sizi Irak’ta ağırlamaktan mutluluk duyarım’ dedi" diye konuştu.Kılıçdaroğlu, CHP’nin Talabani’nin partisiyle ilişkileri geliştirmek istediğini de sözlerine ekledi.-KARİKATÜR SOHBETİ- Kılıçdaroğlu, bir soru üzerine, görüşmede karikatür sohbeti yaşandığını da ifade etti.Talabani’nin, kendisini hem ABD dostu hem de İran dostu gibi herkesle konuşan ve kucaklaşan bir politikacı gibi gösteren karikatürlere sitemde bulunduğunu belirten Kılıçdaroğlu, "Ben de, ’Türkiye’de Başbakan kendisini karikatürle eleştirenlere dava açıyor, ben dava açmıyorum’ dedim" diye konuştu.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
