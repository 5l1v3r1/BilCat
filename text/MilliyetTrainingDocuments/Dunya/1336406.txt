<DOC>
<DOCNO> 1336406 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fa3d3c7/l/0l0smilliyet0n0btr0cirakli0ehiristiyanlar0eturkiye0eye0esiginiyor0cdunya0chaberdetay0c150b110b20a10a0c131450a40cdefault0bhtm/story01.htm </URL>
<DATE> 2010/11/15 </DATE>
<TIME> 01:01:22.0 </TIME>
<AUTHOR>  </AUTHOR>
<HEADLINE>
��rakl�� h��ristiyanlar t��rkiye���ye s������n��yor
</HEADLINE>
<TEXT>Irak’ın başkenti Bağdat’ta 31 Ekim günü El Kaideli militanların bastığı bir kilisede 52 kişinin ölmesinin ardından Türkiye’ye Hıristiyan akını başladı. Fransız Le Figaro Magazine dergisi, ay başından beri hergün onlarca Iraklı Hıristiyanın Türkiye’ye geldiğini yazdı. Türkiye’de Iraklı Hıristiyanları karşılamak için bir dernek kuran Keldani-Asuri Cemaati Ruhani Reisi ve Patrik Vekili Peder François Yakan “Şimdiden günde onlarca kişi geliyor. Sayının haftada 150 kişiye kadar çıkacağını tahmin ediyoruz. Daha önceki akşam üç kişilik bir aile geldi, ellerinde birer bavuldan başka bir şey yoktu. Bu delilik!” dedi. Kilise saldırısından kurtulanlardan aşçı Michael (25) kaçış hikayesini “Saldırıdan kıl payı kurtuldum. Hemen ertesi sabah hamile karımı da alıp yola çıktım. Önce bir kamyonetin arkasında Kuzey Irak’a gittik. Sınırı geçtikten sonra da Silapoi’den otobüsle İstanbul’a geldik” diye anlattı. Artık sokağa çıkamıyoruzÇift, ulaşım için 850 dolar (1225 TL), Türkiye vizesi için 250 dolar (400 TL) harcadıklarını söyledi. Dergiye konuşan Hıristiyan kadınlardan biri de “Irak’ta artık sokağa bile çıkamıyoruz. Pantolon giydiğimiz, eşarp takmadığımız için hedef haline geliyoruz” dedi. Peder François Yakan da “Daha geçen gün silahlı adamlar hristiyan bir ailenin evini basıp iki kişiyi öldürdü” diyerek Hıristiyanların hedef tahtası olduğuna dikkat çekti. Peder Yakan’ın kurduğu dernek Irak’tan kaçan Hıristiyanları karşılıyor, üçüncü bir ülkeye gitmek için Birleşmiş Milletler Mülteciler Yüksek Komiserliği nezdinde yaptıkları başvurulara yardımcı oluyor.  Silahlı kişiler, 31 Ekim akşamı Bağdat’taki bir kiliseye saldırı düzenleyerek yaklaşık 120 kişiyi rehin almıştı. Rehineler Irak ve Mısır’daki El Kaide militanlarının serbest bırakılmasını talep etmişti. Irak güvenlik güçleri ve Amerikan askerlerinin ilerleyen saatlerde yaptığı operasyonda 52 kişi ölmüştü.Yedi yılda 300 bin hristiyan kaçtıIrak topraklarında, 2 bin yıl önce yaşamaya başlayan Hıristiyanlar’ın ülkedeki nüfusu 1991 Körfez Savaşı’na kadar bir milyon civarındaydı. 2003’teki işgal başladığı sırada bu sayı 800 bine indi.?Saddam Hüseyin yönetimindeki Irak’ta, Dışişleri Bakanlığı’na kadar yükselen Tarık Aziz gibi Hıristiyanlar yükselme şansı bulabiliyorlardı. Fakat bu durum Irak işgali ile değişti. 2004 ve 2005 yıllarında Musul ve Bağdat’ta, ABD’li güçlerle işbirliği yaptıkları gerekçesiyle birçok Hıristiyan radikal İslamcıların hedefi haline geldi. Son yedi yılda 300 bin kişi Hristiyan ülkeyi terk etti. Irak’taki Hıristiyanların çoğunu Süryaniler oluşturuyor.</TEXT>
</DOC>
