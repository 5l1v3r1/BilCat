<DOC>
<DOCNO> 1334826 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510886/s/f9c1b61/l/0L0Smilliyet0N0Btr0C0Eo0Ekarikaturler0Ekitap0Eoldu0E0Cdunya0Csondakika0C130B110B20A10A0C13140A170Cdefault0Bhtm/story01.htm </URL>
<DATE> 2010/11/14 </DATE>
<TIME> 07:00:14.0 </TIME>
<AUTHOR>  </AUTHOR>
<HEADLINE>
"O karikatürler" kitap oldu!
</HEADLINE>
<TEXT>'da 5 yıl önce Jyllands Posten gazetesinde çizdiği Hz.Muhammed karikatürü ile dünyadaki tüm Müslümanları ayağa kaldıran Kurt Westergaard, kendi hayatını anlatan "Çizginin ötesindeki adam" adlı kitabında karikatürleri tekrar basarak tepki toplamaya başladı. Kurt Westergaard, yaşanabilecek yeni olaylardan ve kan dökülmesinden sorumlu olup olmayacağı konusundaki bir soruya "Ben kitabımı yazarken bir çok insanın bana bu soruyu soracağını biliyordum. Ama yaşanacak olaylardan ne ben ne de Jyllands Posten gazetesi sorumlu olacaktır. Sadece bombacı teröristler sorumlu olacaktır. Bir şeyi kabul etmem gerekir ki, teröristler bazı Danimarkalıların ifade özgürlüğünden taviz vermesi konusunda başarılı olmuşlardır. Ben bu kitabı karikatürsüz basamazdım. Öyle bir durumda teröristler önünde diz çökmek olurdu" dedi. Kurt Westergaard, bazı mağazaların yeni kitabını satmama konusunda şimdiden karar almasıyla ilgili olarak da "Onlar  asıllı müşterilerini düşünmüşlerdir. Ama aldıkları kararla teröristlerin önünde diz çökmüş oldular" dedi. Kurt Westergaard'ın hayatını anlatan bir kitap yazması ve kitabın daha çok karikütür kriziyle ilgili olması eliştirmenler tarafından "Kurt Westergaard, yine Müslümanları provake etmek ve onların sabrını sınamak için bu kitabı yazdı ve kariktürleri yeniden bastı" şeklinde yorumlandı. Kurt Westergaard, pazartesi günü yapacağı basın toplantısı ile kitabını medyaya tanıtacak. Basın toplantısı için çok geniş güvenlik önlemleri alanırken, tanıtıma katılacak gazeticiler hakkında gizli servis PET inceleme yürütüyor.</TEXT>
</DOC>
