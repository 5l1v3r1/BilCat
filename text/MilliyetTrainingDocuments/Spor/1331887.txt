<DOC>
<DOCNO> 1331887 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f73ebcc/l/0l0smilliyet0n0btr0c0eadim0eumutinho0eolsaydi0e0cspor0csondakika0c0a80b110b20a10a0c13118270cdefault0bhtm/story01.htm </URL>
<DATE> 2010/11/08 </DATE>
<TIME> 17:15:38.0 </TIME>
<AUTHOR>  </AUTHOR>
<HEADLINE>
"ad��m umutinho olsayd��..."
</HEADLINE>
<TEXT>Süper Lig'in 11. haftasında Galatasaray'a attığı 2 golle takımına galibiyeti getiren Umut Bulut, çok çarpıcı açıklamalarda bulundu.Fenerbahçe ve Beşiktaş’tan sonra Galatasaray’ı da mağlup eden Trabzonspor’un golcü futbolcusu Umut Bulut, Best FM’den Özkan Öztürk’e dobra dobra açıklamalar yaptı. Galatasaray karşılaşmasının mücadeleci ve zor geçeceğini bildiklerini söyleyen Umut Bulut, “Galatasaray taktik olarak bizi oynatmamaya çalıştı. Ama çok pas yapan bir takım olduğumuz için çok iyi pozisyonlara girerek galibiyeti hak ettik. Maçın gollerini atmak da bana nasip oldu. Galatasaray gibi büyük bir takımı yendiğimiz için de çok mutluyuz” dedi."EN İYİ BİZİZ"Şu anda Türkiye’nin en iyi oynayan takımı olduklarını belirten Umut, “Tabi ki eksiklerimiz var. Ama artılarımız da çok olduğu için istikrarlı bir şekilde galibiyete ulaşıyoruz. Çünkü biz tam bir takımız. 11. hafta sonunda liderliğe oturduk. Bu bizim iyi bir takım olduğumuzu ve iyi bir ortamımız olduğunu göster” diyerek rakiplerine göz dağı verdi."KASIMAŞA MAÇINDA MORAL BULDUM"Bu sezon çok sıkıntılı bir dönem geçiren ve bir ara takımdan ayrılmayı bile düşünen golcü futbolcu, kendisini kısa sürede nasıl toparladığını şöyle anlattı:'Ben daha öncede söyledim. Bundan sonra da söyleyeceğim. Ben her hedefleri olan bir futbolcuyum. Çok büyük hedeflerim var.Hangi takımda oynarsam oynayayım elimden gelenin en iyisini yapıyorum. Zor bir dönem geçirdim. Benim için kolay değildi. Ama arkadaşlarım ve ailemin desteğiyle zorlukları aştım. İlk oynadığım Kasımpaşa maçında gol atmam ve 7-0 gibi farklı bir galibiyet almamız bana ekstra bir moral oldu. Gençlerbirliği maçında da gol atmıştım. 2 maç üst üste gol atmak bir forvet için ayrı bir mutluluk. Hem özgüveniniz yerine geliyor hem de insanın kendine olan güveni artıyor'TARAFTARA SİTEMTakımın en çok ıslıklanan ve eleştirilen futbolcusu olan Umut Bulut, Türkiye’de taraftarların yerli futbolculara daha farklı baktığını ve yabancı futbolcuları el üstünde tuttuğunu söyledi. Kendisinin artık bu duruma alıştığını da belirten golcü futbolcu; “Ben oynadığım her maç elimden geleni yapıyorum. Taraftarlarımıza da görsel açıdan güzel bir futbol izletebilmek için onların beğeneceği şekilde kendimi geliştirmeye çalışıyorum. İnşallah bundan sonraki maçlarda da iyi bir performans gösterebilirim. Adım Umut değil “Umutinho” olsaydı durum çok daha farklı olurdu” diyerek taraftarlara sitem etti."ŞAMPİYONLUK KELİMESİ YASAK"Şampiyonluktan bahsetmek için henüz erken olduğunu fakat takımın hedefleri arasında şampiyonluğun da olduğu söyleyen Umut, takım içinde şampiyonluk kelimesini kullanmadıklarını ve haftaya oynayacakları Bursaspor maçından başka bir şey düşünmediklerini söyleyerek sözlerini noktaladı.</TEXT>
</DOC>
