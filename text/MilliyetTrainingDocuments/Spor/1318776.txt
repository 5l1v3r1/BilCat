<DOC>
<DOCNO> 1318776 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f3863fd/l/0l0smilliyet0n0btr0cbursaspor0emansetlerde0cspor0chaberdetay0c0a10b110b20a10a0c130a85560cdefault0bhtm/story01.htm </URL>
<DATE> 2010/11/01 </DATE>
<TIME> 01:19:13.0 </TIME>
<AUTHOR>  </AUTHOR>
<HEADLINE>
bursaspor man��etlerde
</HEADLINE>
<TEXT>Yeşil-beyazlıların sadece bir kez İngiliz takımıyla karşılaştığı ve 1995 yılında Inter-Toto Kupası’nda Wimbledon FC ile yaptığı maçı 4-0 kazandığı belirtildi. Ayrıca Manchester United’ın İngiliz golcüsü Michael Owen daha önce Bursaspor’un tecrübeli kalecisi Dimitar Ivankov’u avlamıştı. Yıldız oyuncu Liverpool forması giydiği dönemde, takımının 2004’te Levski Sofia ile karşılaştığı ve sahadan 4-2 galip ayrıldığı UEFA Kupası maçında Bulgar kaleciye gol atmıştı. Owen ayrıca Ivan Ergic’in Basel’de forma giydiği dönemde Sırp oyuncu ile karşı karşıya gelmişti.Taktik çalıştılarManchester United maçının hazırlıklarını tek idmanla sürdüren Bursaspor’da futbolcular ısınma hareketlerinin ardından pas çalışması ve sonrasında da çift kale maç yaptı.ManU maçına Alman hakemYeşil-beyazlılar ile Manchester United arasında Şampiyonlar Ligi C Grubu’nda yarın oynanacak karşılaşmayı Almanya Futbol Federasyonu’ndan Wolfgang Stark yönetecek. Stark’ın yardımcılıklarını Jan-Hendrik Salver ve Mike Pickel yapacak. İlave yardımcı hakemlik görevini Babak Rafati ve Tobias Welz’in yapacağı maçın dördüncü hakemi Felix Zwayer olacak. Öte yandan Manchester United zorlu maç için bugün kente gelecek.</TEXT>
</DOC>
