<DOC>
<DOCNO> 1322970 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4d7f23/l/0l0smilliyet0n0btr0civerson0ea0ecumartesi0egunu0eimza0etoreni0e0cspor0csondakika0c0a30b110b20a10a0c130a96450cdefault0bhtm/story01.htm </URL>
<DATE> 2010/11/03 </DATE>
<TIME> 15:15:37.0 </TIME>
<AUTHOR>  </AUTHOR>
<HEADLINE>
��verson'a cumartesi g��n�� imza t��reni...
</HEADLINE>
<TEXT>Beşiktaş’ın yeni transferi NBA yıldızı Allen Iverson, 6 Kasım Cumartesi günü siyah-beyazlı taraftarların önünde imza atacak.İstanbul’a 6 Kasım Cumartesi sabahı gelecek Iverson, aynı gün saat 20.00’de BJK Cola Turka Arena’da, Beşiktaş Cola Turka’nın, Bornova Belediyesi ile oynayacağı Beko Basketbol Ligi 4. hafta maçı öncesinde sözleşme imzalayacak.Kulüp Başkanı Yıldırım Demirören ve yönetim kurulu üyelerinin de katılacağı imza töreni saat 18.00’de başlayacak. Işık şovlar ve müziklerle renklenecek imza töreninde, ayrıca dans gösterisi ve Allen Iverson için hazırlanmış özel klipler gösterilecek.Allen Iverson, Yıldırım Demirören ile birlikte imza attıktan sonra sahaya çıkacak ve taraftarlara basketbol şov yapacak.Siyah-beyazlı kulüpten yapılan açıklamada, imza törenine tüm taraftarların davetli olduğu, salona giremeyen taraftarların salon dışında kurulacak olan dev LED ekrandan imza törenini izleyebilecekleri bildirildi.Kombine kart sahibi taraftarlar ile Beşiktaş Cola Turka-Bornova Belediyesi maçına bilet satın alacak taraftarların imza törenini salonda izleyebilme fırsatını elde edecekleri kaydedildi.</TEXT>
</DOC>
