<DOC>
<DOCNO> 1336474 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3fa1e/l/0l0smilliyet0n0btr0ckasimpasa0esezonu0eacti0e0cspor0chaberdetay0c150b110b20a10a0c13145940cdefault0bhtm/story01.htm </URL>
<DATE> 2010/11/15 </DATE>
<TIME> 01:12:23.0 </TIME>
<AUTHOR>  </AUTHOR>
<HEADLINE>
kas��mpa��a sezonu a��t��!
</HEADLINE>
<TEXT>Kasımpaşa, sezonun ilk galibiyetini Sivasspor’dan aldı: 2-037’de Mehmet Yıldız’ın pasıyla ceza sahasına giren Kamanan’ın vuruşunda, top Tolga’dan döndü. Mehmet Yıldız, topu kafa ile tamamlamaya çalışırken, son anda iyi uzanan Tolga meşin yuvarlağı tokatlayarak uzaklaştırdı.57’de Ersen Martin’in pasında topla buluşan Yekta’nın sert şutunda meşin yuvarlak üst direğe çarparak auta gitti.61. dakikada Varela’nın sağdan yaptığı ortada Diallo’dan seken topu, altıpasta iyi yükselen Yekta kafa vuruşuyla ağlara yolladı: 1-0.73’te Erman’ın kullandığı serbest atışta Kasımpaşa savunması ofsayt düşüncesiyle önde kalırken, bir anda Sedat ile Suarez kaleciyle karşı karşıya kaldı. Sağda bulunan Sedat, müsait durumdaki arkadaşına topu çıkardı, bu futbolcu istediği gibi vuramadı.90+3. dakikada savunmasına yardıma gelen Mehmet Yıldız’ın ceza sahasında uzaklaştırmak istediği topa araya girerek sahip olan Varela, meşin yuvarlağı düzgün bir vuruşla ağlarla buluşturdu: 2-0.HAKEMLER: Bünyamin Gezer, Erdinç Sezertam, Mehmet Cem HanoğluKASIMPAŞA: Tolga (7)- Keller (6), Santos (6), Barış (6), Sancak (6), Özgür (5)(Dk.46 Varela 7), Yekta (7), Tjikuzu (7), Dimitrov (6)(Dk.81 Ergün), Şahin (5)(Dk.52 Hüseyin 5), Ersen Martin (6)SİVASSPOR: Alişan (5), Uğur (4), Sedat Albayrak (5), Diallo (4), Ziya (5), Mehmet Nas (5), Kadir (5), Sedat Yeşilkaya (4)(Dk.81 İbrahim), Cihan (4)(Dk.61 Erman 4), Kamanan (4)(Dk.68 Suarez 4), M. Yıldız (4)GOLLER: Yekta (Dk.61), Varela (Dk.90+3)SARI KARTLAR: Diallo (Sivasspor), Dimitrov, Barış (Kasımpaşa)Fedakâr TolgaKasımpaşa Teknik Direktörü Yılmaz Vural, “Çok şükür galibiyete kavuşmuş olduk” dedi. Vural, “Sevdiklerine aylarca kavuşamamış insanın sevinci nasıl olursa bizim için de öyle oldu. Bu sinyali Beşiktaş maçında ve diğer maçlarda vermiştik. Bu galibiyet hepimizi çok mutlu etti. Çok güzel bir galibiyet, oyuncularımı yürekten kutluyorum” ifadelerini kullandı.Vural, kalecileri Tolga Zengin’in önceki akşam önemli bir rahatsızlık geçirdiğini de dile getirerek, “Tolga’nın dün (önceki) geceden kalan böbrek ağrısı vardı. Bizi yalnız bırakmaması çok önemliydi. Kendisine teşekkür ediyorum” dedi.Öte yandan karşılaşmayı A Milli Takım Teknik Direktörü Guus Hiddink de izledi.</TEXT>
</DOC>
