<DOC>
<DOCNO> 1331442 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f726e4d/l/0l0smilliyet0n0btr0ces0ees0ein0etalihsizligi0esuruyor0cspor0csondakika0c0a80b110b20a10a0c13117220cdefault0bhtm/story01.htm </URL>
<DATE> 2010/11/08 </DATE>
<TIME> 14:38:45.0 </TIME>
<AUTHOR>  </AUTHOR>
<HEADLINE>
es-es'in talihsizli��i s��r��yor
</HEADLINE>
<TEXT>Spor Toto Süper Lig’de üçüncü sezonunu geçiren Eskişehirspor, ligin başından beri yaşadığı talihsiz olaylar nedeniyle istediği sonuçları bir türlü alamadı.Kaptan Ümit Karan, sezon başında kadro dışı kalırken, alınan başarısız sonuçların ardından teknik direktör Rıza Çalımbay’ın görevine son verildi.Kırmızı-siyahlılarda talihsizlikler, yeni teknik direktör Bülent Uygun ve Ümit’in, Profesyonel Futbol Disiplin Kurulu’na (PFDK) sevk edilmesiyle devam etti.Eskişehirspor’da art arda yaşanan sıkıntılar, teknik direktör Rıza Çalımbay’ın, sezon başındaki hazırlık kampında kaptan Ümit Karan’ı kadro dışı bırakmasıyla başladı.Ümit Karan’ın kadro dışı kalması, Çalımbay’ın istediği iki stoperin maddi imkansızlık nedeniyle alınmaması, Es-Es’in lige iyi bir başlangıç yapamamasına neden oldu. Üst üste alınan mağlubiyetler ile Batuhan, Pele ve Jaycee’nin disiplinsiz davranışlarının takım ruhunu zedelemesi de kırmızı-siyahlı ekibin motivasyonunu bozdu.Geçen sezon söz verildiği halde açık tribünün üzerinin kapatılmaması da taraftarlar ve Eskişehirspor yönetimi arasında zaman zaman gerginlik yaşanmasına neden oldu.Ligin 6. haftasında galibiyet yüzü görmeyen Es-Es, takımın başında üçüncü sezonunu geçiren Çalımbay ve ekibiyle yolları ayırma kararı aldı. Teknik direktör arayışına giren Eskişehirspor, Bucaspor’dan istifa eden Bülent Uygun ile anlaştı.Bucaspor camiası, futbol kamuoyu ve taraftarı tarafından eleştirilen Eskişehirspor yönetimi, İstanbul Büyükşehir Belediyespor ve Kardemir Karabükspor galibiyetleriyle biraz moral buldu.Yaklaşık 5 ay sonra forma giydiği Ankaragücü maçında sakatlanan ve sahalardan bir ay uzak kalacağı bildirilen Ümit Karan, takımın yaşadığı bir başka talihsizlik oldu.Bülent Uygun yönetimindeki üç haftada alınan 7 puanla morallerin bir nebze yerine geldiği Eskişehirspor, bu kez de Uygun’un talimatlara aykırı biçimde menajerlik faaliyetlerinde bulunduğu iddiasıyla PFDK’ya sevk edilmesiyle sarsıldı.Henüz Bülent Uygun şokunu atlatamayan Es-Es, bu defa kaptan Ümit Karan’ın da aynı suçlamayla PFDK’ya sevk edilmesiyle sıkıntıya girdi. Güçlü rakibi Fenerbahçe karşısında teknik direktörü ve kaptanı olmadan sahaya çıkan Eskişehirspor, rakibine 4-2 yenilmekten kurtulamadı.Üst üste yaşadığı talihsiz olaylar nedeniyle ligde istediği sonuçları bir türlü alamayan Eskişehirspor, PFDK’nın vereceği kritik kararı bekliyor.</TEXT>
</DOC>
