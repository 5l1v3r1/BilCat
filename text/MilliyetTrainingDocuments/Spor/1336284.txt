<DOC>
<DOCNO> 1336284 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa226bb/l/0l0smilliyet0n0btr0ckasimpasa0e20esivasspor0e0a0cspor0csondakika0c140b110b20a10a0c13143790cdefault0bhtm/story01.htm </URL>
<DATE> 2010/11/14 </DATE>
<TIME> 21:12:35.0 </TIME>
<AUTHOR>  </AUTHOR>
<HEADLINE>
kas��mpa��a: 2 - sivasspor: 0
</HEADLINE>
<TEXT>Spor Toto Süper Lig’de Kasımpaşa, Sivasspor’u 2-0 yenerek ilk galibiyetini elde etti.5. dakikada Kamanan’ın pasıyla ceza yayı üzerinden topla buluşan Mehmet Nas’ın vuruşunda meşin yuvarlak kaleci Tolga’dan döndü.9. dakikada Mehmet Nas’ın pasında ceza sahasında topu kontrol eden Mehmet Yıldız, önünü boşalttıktan sonra sert vurdu. Ancak kaleci Tolga meşin yuvarlağı yumruklayarak uzaklaştırdı.13. dakikada Yekta’nın pasıyla soldan ceza sahasına giren Sancak, kale önündeki Şahin’i gördü. Ancak müsait durumda bulunan Şahin, ters bir kafa vuruşu yaptı ve takımı adına önemli bir fırsatı değerlendiremedi.37. dakikada Sivasspor önemli bir pozisyondan yararlanamadı. Mehmet Yıldız’ın pasıyla ceza sahasına giren Kamanan’ın vuruşunda, top kaleci Tolga’dan döndü. Mehmet Yıldız, dönen topu kafa ile tamamlamaya çalışırken, son anda iyi uzanan kaleci Tolga meşin yuvarlağı çizginin hemen önünde tokatlayarak uzaklaştırdı.Kalan sürede önemli bir pozisyon olmadı ve ilk yarı 0-0 berabere sona erdi.İkinci yarı         57. dakikada Ersen Martin’in pasında ceza yayı önünde topla buluşan Yekta’nın sert şutunda meşin yuvarlak üst direğe çarparak auta gitti.         61. dakikada Kasımpaşa 1-0 öne geçti. Varela’nın sağdan yaptığı ortada Diallo’dan seken topu, altıpasta iyi yükselen Yekta kafa vuruşuyla ağlara yolladı: 1-0.         73. dakikada Erman’ın soldan kullandığı serbest atışta Kasımpaşa savunması ofsayt düşüncesiyle önde kalırken, bir anda iki Sivassporlu futbolcu ceza sahasında kaleciyle karşı karşıya kaldı. Sağda bulunan Sedat Albayrak, müsait durumdaki Suarez’i topu çıkarırken, bu futbolcu istediği gibi vuramayınca Sivasspor çok önemli bir pozisyondan yararlanamadı.         87. dakikada ceza sahasına yapılan ortada kale önünde Mehmet Yıldız’ın yakın mesafeden kafa vuruşunda top Tolga’dan döndü. Kale önünde bulunan Suarez, dönen topu kafa ile tamamlamaya çalışırken, Tolga bu kez de meşin yuvarlağı tokatlayarak uzaklaştırdı.         90 3. dakikada Kasımpaşa 2-0 öne geçti. Savunmasına yardıma gelen Mehmet Yıldız’ın ceza sahasında uzaklaştırmak istediği topa araya girerek sahip olan Varela, meşin yuvarlağı düzgün bir vuruşla ağlarla buluşturdu: 2-0.         Kasımpaşa karşılaşmadan 2-0 üstün ayrılarak, ligdeki ilk galibiyetini elde etti.         Stat: Kasımpaşa Recep Tayyip Erdoğan         Hakemler: Bünyamin Gezer xx, Erdinç Sezertam xx, Mehmet Cem Hanoğlu xx         Kasımpaşa: Tolga xxx, Keller xx, Santos xx, Barış xx, Sancak xx, Özgür x (Dk. 46 Varela xxx), Yekta xxx, Tjikuzu xxx, Dimitrov xx (Dk. 81 Ergün x), Şahin xx (Dk. 52 Hüseyin xx), Ersen Martin xx         Sivasspor: Alişan xx, Uğur x, Sedat Albayrak xx, Diallo x, Ziya xx, Mehmet Nas xx, Kadir xx, Sedat Yeşilkaya x (Dk. 81 İbrahim x), Cihan x (Dk. 61 Erman x), Kamanan x (Dk. 68 Suarez x), Mehmet Yıldız x         Goller: Dk. 61 Yekta, Dk. 90 3 Varela (Kasımpaşa)         Sarı kartlar: Dk. 45 Diallo (Sivasspor), Dk. 63 Dimitrov, Dk. 90 2 Barış (Kasıpaşa)HİDDİNK KARŞILAŞMAYI İZLEDİKasımpaşa ile Sivasspor arsında yapılan karşılaşmayı (A) Milli Takım Teknik Direktörü Guus Hiddink de izledi.Hollandalı teknik adam, maçı yardımcısı Oğuz Çetin ve (A) Milli Takım İdari Koordinatörü Okan Buruk ile birlikte protokol tribününden takip etti.Ayrıca Avrupa, Dünya ve Olimpiyat Şampiyonu eski güreşçi, AK Parti Sivas Milletvekili Hamza Yerlikaya ile Ankaragücü Teknik Direktörü Ümit Özat da maçı izleyenler arasında yer aldı.VURAL: ÇOK ŞÜKÜR GALİBİYETE KAVUŞMUŞ OLDUKSpor Toto Süper Lig’de Sivasspor’u 2-0 yenerek ligdeki ilk galibiyetini alan Kasımpaşa’da teknik direktör Yılmaz Vural, "Çok şükür galibiyete kavuşmuş olduk" dedi.         Karşılaşmadan sonra düzenlenen basın toplantısında konuşan Vural, galibiyeti çok özlediklerini belirterek, "Sevdiklerine aylarca kavuşamamış insanın sevinci nasıl olursa bizim için öyle oldu. Çok şükür galibiyete kavuşmuş olduk. Fakat bu sinyali Beşiktaş maçında ve diğer maçlarda vermiştik. Bu galibiyet hepimizi çok mutlu etti. Çok güzel bir galibiyet, oyucularımı yürekten kutluyorum" ifadelerini kullandı.         Yılmaz Vural, Sivasspor ile yaptıkları maçın bol pozisyonlu olduğunu anlatarak, "Pozisyon zenginliği olarak hak ederek, kazandığımız bir maç oldu. Çocuklarım zoru başardılar. İnanılmaz bir krizi birlikte yönettik. Sonuçta bazı şeyler düzeliyor. Kısacası Kasımpaşa burada olmayı hak etmiyordu. Onunla ilgili çok güzel sinyaller var. Artık ligin dibine demir atmış bir takım olmaktan kurtulacağız" diye konuştu.         Vural, kalecileri Tolga Zengin’in dün akşam önemli bir rahatsızlık geçirdiğini de dile getirerek, "Tolga’nın dün geceden kalan böbrek ağrısı vardı. Bizi yalnız bırakmaması çok önemliydi. Kendisine teşekkür ediyorum" dedi.ÇALIMBAY: "KAYBETTİĞİMİZ İÇİN ÜZGÜNÜZ"         Sivasspor Teknik Direktörü Rıza Çalımbay, kaybettikleri için üzgün olduklarını ifade ederek, "Bu maça söyleyecek bir şey bulamıyorum. Bir takımın deplasmanda girmesi gerektiği kadar pozisyona girdik ama maalesef değerlendiremedik. Futbolcularıma bir şey diyemiyorum. Tek üzüldüğümüz nokta pozisyonları değerlendiremememiz ve yediğimiz basit goller. Üstümüzde bir şansızlık var, inşallah bunu atacağız. Tabi bunun için de çalışmak gerekiyor" diye konuştu.         Çalımbay, iyi olabilmek için zamana ihtiyaçları olduğunu vurgulayarak, "Tek düşüncemiz devre arasına kadar alabileceğimiz puanları almak. Devre arasında çalışarak ve takviyelerimizi yaparak, inşallah iyi bir duruma geliriz. Bugünkü maçta hak etmediğimiz bir mağlubiyet aldık. Kaybettiğimiz için üzgünüz" değerlendirmesinde bulundu.</TEXT>
</DOC>
