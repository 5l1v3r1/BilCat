<DOC>
<DOCNO> 1337228 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa6f68a/l/0l0smilliyet0n0btr0csadri0esener0erakip0etakimlar0ejaja0enin0ebasina0eiki0eoyuncu0edikecek0cspor0csondakika0c150b110b20a10a0c13146930cdefault0bhtm/story01.htm </URL>
<DATE> 2010/11/15 </DATE>
<TIME> 13:12:38.0 </TIME>
<AUTHOR>  </AUTHOR>
<HEADLINE>
sadri ��ener: rakip tak��mlar jaja'n��n ba����na iki oyuncu dikecek
</HEADLINE>
<TEXT>Trabzonspor Başkanı Sadri Şener, ligde ardı ardına kazanılan zaferleri heyecan verici olduğunu belirterek, "Kazandığımız tüm paraları oyunculara veriyoruz. Hiçbir oyuncuya borcumuz yok. Şu anda şampiyonluktan bahsetmek için biraz erken ama çok erken olduğunu da söyleyemeyiz. Yinede üç İstanbul takımını göz ardı etmemeliyiz" dedi. Şener, rakip takımların artık Jaja'yı durdurmak için başına iki adam dikeceğini de iddia etti.Trabzonspor Başkanı Sadri Şener, Kurban Bayramı nedeniyle gittiği İngiltere'deki kızının yanından DHA'ya özel ve samimi açıklamalarda bulundu. Şener, şu anda bir Anadolu devrimden bahsedilemeyeceğini belirterek, "Şu anda ortada bir devrim yok. Ama lig tamamlanınca devrim olur. Anadolu da gerçekten çok iyi takımlar var. Ama hiçbir zaman Galatasaray, Fenerbahçe ve Beşiktaş'ı göz ardı etmemeliyiz. Çünkü onların isimleri var. Onları asla kenara itemezsiniz. Çok zorlu bir geçecek" diye konuştu."GALİP GELDİKÇE PARA DA KAZANIYORUZ"Şener, futbolcu ödemelerine her şeyden fazla önem verdiklerini de vurgulayarak, "Kazandığımız tüm parayı futbolcuları ödedik. Bunun temeli şuna dayanır. Pahalı transfer yaptığınızda, aldığınız oyuncu da hata yapmazsınız ligde de iyi sonuçlar alıyorsunuz. Dolayısıyla para da kazanıyorsunuz ve oyuncunun parasını rahatlıkla ödeyebiliyorsunuz. Birde buna Şenol Güneş faktörü eklenince rahat bir nefes alabiliyorsunuz. Geçmişten gelen bir mirasımızda var. Dolayısıyla iyi sonuçlar aldıkça bir çok sponsorluk teklifi geliyor ve kulüp ekonomik anlamda sınıf atlıyor. Böyle bir ortamda da oyuncularımıza asla sıkıntı yaşatmayız" dedi."RAKİP JAJA'YI TUTUNCA, GOLLERİ UMUT ATAR"Başkan Şener, Jaja transferinin ilk başlarda çok eleştirildiğini de ifade ederek, "İnsanlar gururlarına çok düşkündürler. Yanlış bir şey dediler mi geri dönemiyorlar. Ama sonuç ortada. Şu anda hiçbir takım bu oyuncuyu sahada tek başına bırakmayacaktır ve en az iki adam verecektir. Böyle bir durumda da golleri Umut atar. Bu ne kadar kaliteli bir takım kurduğumuzun bir göstergesi. Yedek kulübesindeki Yattara ve Alanzinho gibi iki silahımızda her an oynamaya hazır" şeklinde konuştu."ŞAMPİYONLUK ATEŞİNİ İNSANLARIN GÖZLERİNDE GÖREBİLİRSİNİZ"Şampiyonluk yolunda sezonun ikinci yarısında İstanbul'da oynayacakları maçların çok önemli olacağını da vurgulayan Şener, şöyle konuştu: "Şampiyonluktan bahsetmek için çok erken değil, sadece biraz erken. O yarışın içerisinde olmak bile heyecan veriyor. Bunu insanların gözlerinde görebiliyorsunuz. Mustafa Denizli'nin güzel bir sözü var. Diyor ki, 'Trabzonspor, ikinci yarı ilk yarıda İstanbul takımlarından aldığı puanın yüzde 60'ını aldı mı şampiyon olur.' Bende bu fikirlere aynen katılıyorum. Tabi ki burada Bursaspor, Kayserispor ve İstanbul Büyükşehir Belediyespor gibi takımları göz ardı etmiyorum. Ama biz hedefe kilitlendiğimizde zaten büyük, küçük takım ayrımı yapmayacağız.""BURSASPORLU TARAFTARLARIN BİZİ YUHALAMASI ŞIK DEĞİL"Şener, Bursaspor maçının ardından yaşananların şık olmadığını da belirterek, "Bunlar hiç şık değil. Bursaspor ile iki kardeş kulübüz. Bence yanlış yaptılar. Trabzonspor'u yuhalamak kimseye bir şey sağlamaz. Bizi yuhalayacaklarına takımı desteklemeliydiler. Bizim Bursaspor ile bir sorunumuz yok. Geçen sezon görevimizi yaptık, kimseden bir beklenti içerisinde değiliz" dedi. Şener, camiaya da seslenerek, "Bu takıma sahip çıkalım. Sezon sonunda umarım mutlu sona ulaşırız ve o coşkuyu hep birlikte yaşarız" dedi.</TEXT>
</DOC>
