<DOC>
<DOCNO> 1328268 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f639fdc/l/0l0smilliyet0n0btr0ctarihin0een0eiyisi0cspor0chaberdetay0c0a60b110b20a10a0c1310a8950cdefault0bhtm/story01.htm </URL>
<DATE> 2010/11/06 </DATE>
<TIME> 01:14:09.0 </TIME>
<AUTHOR>  </AUTHOR>
<HEADLINE>
tarihin en iyisi
</HEADLINE>
<TEXT>Sarı-lacivertliler, ilk kez grup maçlarında 3 maçta 3 galibiyet elde etmeyi başardı. 2006-07 sezonunda İstanbul’da rakibini 82-69 yenen sarı-lacivertliler, 4. kez deplasmanda karşılaştığı İspanyol temsilcisini ilk kez dış sahada mağlup etmeyi başardı. Fenerbahçe Ülker, geçen sezon rakibiyle yaptığı iki maçı da farklı kaybetmişti. Sarı-lacivertliler İstanbul’daki maçta rakibine 82-59, deplasmanda da 89-55 yenilmişti. FIBA’nın düzenlediği Avrupa Ligi’nde ilk kez 1998-99 sezonunda mücadele eden Fenerbahçe, ilk 3 maçta 2 galibiyet, 1 yenilgi almıştı.Üç yıl önce 3 yenilgi vardıÜlker ile Fenerbahçe arasında 2006 yılında yapılan sponsorluk anlaşmasının ardından 2006-07 sezonundan itibaren ULEB’in organize ettiği Avrupa Ligi’nde mücadele eden sarı-lacivertliler, 2006-07 sezonunda grupta ilk 3 maçta 3 yenilgi almıştı.2007-2008 sezonundaki ilk 3 maçında 1 galibiyet kazanan temsilcimiz, 2008-2009 ve 2009-2010 sezonunda 3 maçta 2'şer galibiyet alarak sezona başlamıştı. </TEXT>
</DOC>
