<DOC>
<DOCNO> 1336068 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510893/s/fa17ac9/l/0L0Smilliyet0N0Btr0Cefes0Epilsen0E780Egalatasaray0Ecafe0Ecrown0E730Cspor0Csondakika0C140B110B20A10A0C13143690Cdefault0Bhtm/story01.htm </URL>
<DATE> 2010/11/14 </DATE>
<TIME> 17:12:35.0 </TIME>
<AUTHOR>  </AUTHOR>
<HEADLINE>
Efes Pilsen: 78 - Galatasaray Cafe Crown: 73
</HEADLINE>
<TEXT>Beko  Ligi’nde zirve mücadelesi veren iki takımın karşı karşıya geldiği maçta , Sinan Güler’in son bölümdeki iyi oyunuyla Galatasaray ’u 78-73 yendi.

Efes Pilsen, sakat ’nin yerine Ender ile başladı. Rakibin hücumda yeterince konsantre olamamasın iyi değerlendiren lacivert-beyazlı takım 3. dakikada 4-0 üstünlük yakaladı. Oyunda Ermal ile dengeyi kuran Galatasaray Cafe Crown, önce 5. dakikada 8-8 beraberliği sağlayıp, aynı oyuncuyla 6. dakikada da ilk kez öne geçti (10-8). Alan savunmasıyla rakibinin hücumdaki etkisini kıran Efes Pilsen, üstünlüğü bir kez daha eline aldı. Rakocevic’in üçlüğü ile 7.

dakikada 13-10 üstünlük yakalayan lacivert-beyazlı ekip, ilk çeyreği de 20-16 önde tamamladı.

Bu arada bu periyodun son saniyesinde Ender’in attığı üçlüğü veren hakemler, mola sırasında pozisyonu bir kez daha izledikten sonra basketi iptal etti.

Maçta, ikinci periyodun başında Sinan’in ribauntları ve sayılarıyla üstünlüğünü sürdüren ev sahibi takım, alan savunmasıyla da rakibini durdurdu.

Nachbar’ın skorer oyunuyla farkı açmaya başlayan Efes Pilsen, ’ün pota altından attığı basketle 17. dakika içinde farkı 10 sayıya (34-24) çıkardı.

Ancak Galatasaray Cafe Crown, sert savunmasıyla rakibinin ritmini bozdu. Kalan 3 dakikada rakibine sadece 4 sayı izni veren sarı-kırmızılı ekip, Rancik’in son dakika içindeki basketiyle 37-36 öne geçti. Ancak Efes Pilsen, Ender’in yine son saniye basketiyle ilk yarıyı 38-37 önde tamamlamasını bildi.

Galatasaray Cafe Crown, Shipp’in ikinci yarının hemen başında bulduğu basketle üstünlüğü tekrar eline aldı ve çeyrek sonuna kadar da bunu sürdürdü.

Efes Pilsen, pota altına indirdiği toplarla Kerem Gönlüm ile sayılar bulmasına rağmen, sarı-kırmızılı ekip, rakibinin oyunda dengeyi kurmasına izin vermedi.

Alan savunmasıyla rakibini hücumda durduran Galatasaray Cafe Crown, Shipp ile skorer oyununa devam etti. Bu oyuncunun basketiyle son dakika içinde farkı 8 sayıya çıkaran (59-51) sarı-kırmızılı ekip, Ermal’in de üçlüğüyle 3. periyodu 62-54 önde tamamladı.

Sarı-kırmızılı takım, son periyotta sadece ilk 2 dakika iyi oynadı.

Shipp’in basketiyle 32. dakika içinde farkı 10 sayıya (66-56) çıkaran Galatasaray Cafe Crown, rakibinin önde baskı yapıp daha sonra alan savunmasında başarılı olması karşısında uzun süre sayı bulmakta zorlandı.

Efes Pilsen, 5 dakikada rakibine sadece 3 sayı izni verdi. Sinan ile hem skor bulan, hem de ribaunt alan lacivert-beyazlı takım, 38. dakika içinde bu oyuncunun basketleriyle 70-69 öne geçti. Ermal ve Shipp dışında diğer oyuncularından katkı alamayan Galatasaray Cafe Crown karşısında Efes Pilsen, son bölümde hata yapmadı ve karşılaşmayı 78-73 kazandı.
         Salon: Sinan Erdem
         Hakemler: Mehmet Keseratar xx, Erşan Kartal xx, Yener Yılmaz xx
         Efes Pilsen: Ender xx 4, Thornton xx 8, Rakocevic xx 13, Roberts xx 10, Kerem Gönlüm xxx 13, Nachbar xx 8, Ersin Dağlı xx 6, Sinan xxx 14, Wisniewski x 2
         Galatasaray Cafe Crown: Rochestie xx 7, Caner xx 6, Shipp xxx 16, Ermal xxx 19, Rancik xx 10, Evren xx 8, Tutku xx 5, Shumpert x, Andric x 2
         1. Periyot: 20-16
         Devre: 38-37
         3. Periyot: 54-62
         5 Faulle Çıkanlar: 34.59 Andric, 39.32 Rancik (Galatasaray Cafe Crown)</TEXT>
</DOC>
