<DOC>
<DOCNO> 1337225 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa758a5/l/0l0smilliyet0n0btr0cbu0enasil0etakim0eboyle0e0cspor0csondakika0c150b110b20a10a0c131470a70cdefault0bhtm/story01.htm </URL>
<DATE> 2010/11/15 </DATE>
<TIME> 13:12:23.0 </TIME>
<AUTHOR>  </AUTHOR>
<HEADLINE>
bu nas��l tak��m b��yle!
</HEADLINE>
<TEXT>Karabükspor’u Tum’un golleriyle deviren Belediyespor, Q7’li Guti’li Beşiktaş’ı, Niang’lı Dia’lı Fenerbahçe’yi, Hagi’li Misimoviç’li Galatasaray’ı solladı, zirvedeki takımlara gözdağı verdi.Hürriyet'in haberine göre; ÜÇ büyüklerin tel tel döküldüğü ligimizde, bir takım var ki her türlü olumsuzluğa rağmen aldığı başarılı sonuçlarla herkese parmak ısırtıyor. Sakatlıklar yüzünden her hafta neredeyse 7-8 as futbolcusundan yoksun mücadele etse de Abdullah Avcı’nın talebeleri ligde harikalar yaratıyor.İMKANLARI AZ AMA...Dün ligin dişli takımlarından Kardemir Karabükspor’u Herve Tum’un golleriyle 2-1 yenen Belediyespor, puanını 22’ye yükseltip, üç büyükleri altına aldı. Evet, stadı yok, seyircisi yok, imkanları kıt. Takımın toplam değeri 24 milyon 250 bin Euro.En pahalı oyuncusu 2.2 milyon Euro’luk Holmen. Ancak İstanbul BŞB, kendisinden 6 kat daha değerli (148 milyon 550 bin Euro) yıldızlar topluluğu F.Bahçe’nin 1, 4 kat değerli (95 milyon 900 bin Euro) Q7 ve Guti’li Beşiktaş’ın 2, kendisinden 5 kat daha değerli (123 milyon 900 bin Euro) Hagi’li Misimoviç’li G.Saray’ın 6 puan önünde.Ligin zirvesinde üç Anadolu takımı; Trabzonspor, Kayserispor ve Bursaspor var. Onları mütevazı bir İstanbul takımı takip ediyor. Adı İstanbul BŞB ve başında da yerli bir hoca Abdullah Avcı var.</TEXT>
</DOC>
