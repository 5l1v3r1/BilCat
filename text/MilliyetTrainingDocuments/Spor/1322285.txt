<DOC>
<DOCNO> 1322285 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4b5954/l/0l0smilliyet0n0btr0cfenerbahce0ede0eniang0esevinci0e0cspor0csondakika0c0a30b110b20a10a0c130a9550a0cdefault0bhtm/story01.htm </URL>
<DATE> 2010/11/03 </DATE>
<TIME> 09:11:13.0 </TIME>
<AUTHOR>  </AUTHOR>
<HEADLINE>
fenerbah��e'de niang sevinci...
</HEADLINE>
<TEXT>Fenerbahçe, Süper Toto Süper Lig'in 11. haftasında, evinde Eskişehirspor ile oynayacağı maçın hazırlıklarına, akşam saatlerinde yaptığı antrenmanla devam etti. Bu arada sakatlığı bulunan Senegalli oyuncu Mamadou Niang'ın da takımdan ayrı sahada çalışma yaptığı öğrenildi.Can Bartu Tesisleri'nde teknik direktör Aykut Kocaman yönetiminde gerçekleştirilen antrenmanda Sarı-lacivertliler, sahada yaptıkları ısınma hareketlerinin ardından, salonda kuvvet ve dayanıklılık çalışması yaptı. Bu çalışmanın ardından yeniden sahaya çıkan ve üst sahada çabukluk ve koordinasyon çalışan futbolcular, ardından alt sahaya geçti ve burada yaptıkları 5'e 2 top kapma ve pas çalışmasıyla antrenmanı sürdürdü. Antrenman, dar alanda yapılan çift kale maçlarla sona erdi.NİANG'DAN İYİ HABER Öte yandan Issiar Dia, Selçuk Şahin, Daniel Güiza ve Berk Elitez takımdan ayrı sahada yürüyüş ve hafif tempolu koşular yaparak antrenmanı tamamladı. Mamadou Niang ise yine Dolu Arslan eşliğinde fakat sadece sahada yürüyüş yaparak çalışmalarını sürdürdü. Niang'ın sakatlığının iyileşmesinde olumlu gelişmeler görüldüğünü belirten Kulüp Doktoru Ertuğrul Karanlık, "Niang'ın tedavi süreci olumlu gidiyor, sahada Dolu ile çalışmalara başladı. Bu bizim için sevindirici bir gelişme" dedi.Sakatlığı bulunan bir diğer oyuncu Gökhan Gönül ise tesislerde yine Dolu Arslan eşliğinde yaptığı çalışmalarla antrenmanı tamamladı. Halsizlik şikayeti bulunan Emre Belözoğlu ve dün oynanan A2 maçında göğsüne darbe alan Ertuğrul Taşkıran antrenmana çıkmadı. Bu oyuncular da tedavi ve çalışmalarını tesislerde sürdürdü. Tedavisini Almanya'da sürdüren Özer Hurmacı da antrenmanda yer almadı.Sarı-lacivertliler, Eskişehirspor maçı hazırlıklarını yarın yapacağı antrenmanla sürdürecek.</TEXT>
</DOC>
