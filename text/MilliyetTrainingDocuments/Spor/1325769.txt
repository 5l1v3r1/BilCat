<DOC>
<DOCNO> 1325769 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f58d6da/l/0l0smilliyet0n0btr0csadri0esener0epolat0ei0emaglup0eedip0egondermeyi0earzu0eederim0cspor0csondakika0c0a40b110b20a10a0c1310a2670cdefault0bhtm/story01.htm </URL>
<DATE> 2010/11/04 </DATE>
<TIME> 19:16:22.0 </TIME>
<AUTHOR>  </AUTHOR>
<HEADLINE>
sadri ��ener: polat'�� ma��lup edip g��ndermeyi arzu ederim
</HEADLINE>
<TEXT>Trabzonspor Kulübü Başkanı Sadri Şener, hafta sonunda Galatasaray ile yapacakları maça ilişkin olarak, "Başkanı Adnan Polat çok sevdiğim, iyi bir arkadaşım. Başkanı iyi ağırlayıp mağlup edip göndermeyi arzu ederim" dedi.Şener, NTV Spor’da katıldığı bir programda yaptığı açıklamada, fikstür gereği ligin ilk yarısında 3 İstanbul takımlarıyla Trabzon’da oynama mecburiyetinde olduklarını belirterek, "Fenerbahçe ve Beşiktaş’ı mağlup ettik.Şimdi önümüzde Galatasaray maçı var. Daha sonra Bursaspor deplasmanına gideceğiz.Bu maçlar öncesi abartmak, asacağım, keseceğim demek şık değil. 3 ihtimalli bir maç. Başkanı Adnan Polat çok sevdiğim iyi bir arkadaşım. Trabzon’da iyi ağırlayıp mağlup ederek göndermeyi arzu ederim" dedi.Galatasaray’ın büyük takımı olduğunu sakat ve cezalı oyuncu eksikliğinin onları etkilemeyeceğini anlatan Şener, "Ama sahamızda oynayacak olmamız bizim için avantaj. Liderlik için de Bursaspor’un puan kaybetmesi gerekiyor" diye konuştu."3 MİLYONLUK BURSA VE İSTANBUL İLE YARIŞIYORUM"Sadri Şener, Trabzonspor’u yönetim olarak dirilttiklerini ve artık konuşulan bir takım hüviyetini kazandırdıklarını kaydederek, "Takımımızın değeri 70 milyon avro civarında. Türkiye’deki en pahalı dördüncü takımız. Bizim paraları harcamadaki birinci gayemiz Trabzonspor’u yukarıya çekip bahsedilir yapmaktı.Şimdi televizyon programlarına yetişemiyorum. Bu bizim bir başarımızdır. Trabzon şehrimizin adı büyüktür ama nüfusu 250 bindir. Bursa’nın nüfusu 3 milyondur. Ben Bursa’ya ve İstanbul’a karşı yarışıyorum" ifadelerini kullandı.Genel kuruldan konuşup gündemi değiştirmek ve takımın havasını bozmak istemediğini söyleyen Şener, "Kongreyle gündemi değiştirmek istemiyorum. Kongre yapılır, tarihi bellidir. Kongre Trabzon’da zevkli bir iştir. Konuşmalar, yemekler... Birkaç aday daha var. Demokratik bir kongre olacaktır. Başarılıyız ki aday çıkıyor. Eskiden aday çıkmazdı. Yönetime girmek isteyen çok isim var. Ben yeniden adayım. Seçilirsek projeleri yapıp bu işe nokta koyacağız." "İstanbul’un dışında herhangi bir şehirde insanlar kendi şehirlerinin takımlarını tutmuyorsa o takım uzun yıllar hiçbir şey başaramaz" diyen Şener, şöyle devam etti: "Biz her sene şampiyonluk için sahaya çıkıyoruz. İnşallah Kayseri de şampiyon olur. Rekabetin yayılması Türkiye için çok önemli artık. Basın mensupları bile şu şampiyon olur diye sezon başında yorum yapamıyor. O ilin halkı İstanbul hariç o takımı yüzde yüz tutmuyorsa o takım uzun yıllar başarılı olamaz.Trabzon’da kimseye hangi takımı tutuyorsun diye sorulmaz. Bu ayıp bir sorudur. Bu Bursa’da da aynı olmalı, Kayseri’de de..."TEOFİLO KONUSUŞener, kenti izinsiz olarak terk ederek ülkesine giden Teofilo’nun umutla bakılan, Süper Kupa’da üç gol atan bir isim olduğunu ifade ederek, şunları söyledi: "Teofilo’yu Şota tavsiye etmişti. Uzun uğraşlar sonucu aldık getirdik.Kolombiya’nın gol kralıydı. Psikolojik durumu ile ilgili hiç sorun çıkmadı.Havaalanında sürünmesi çok yanlış. Havaalanınn CEO’su benim kardeşim. Otelde kaldığına dair faturalar var elimizde. Neden bunu yaptı? Bunun altında psikoloji yatıyor. Eşi ikinci eşi. Çocukları da var. Sıkıntıları olabilir. Şimdi sözleşmesi var, FIFA var. 3 sene bir yerde oynayamaz. Biz bu konuda haklıyız. Bize gelir verdiğimiz paraları öder biz de gereken şeyleri yaparız. Trabzon geldiği şehirden daha güzel. Hanımı başka lisan bilmiyor. Colman da bilmiyor ama o adapte oldu.Gençlik yıllarımızda Libya’ya giderdik sıkıntı çekerdik ama meslek alırdık.Alışamazsan bile bunu çekeceksin. Ben futbolculara Trabzon’da oynayın hiç değilse para biriktirirsiniz diyorum. Teofilo’ya İhtarı çektik. Prosedür devam ediyor.Kalkıp geri gelirse o zaman hoca karar verir." Liverpool maçı öncesi Fransa’nın Toulouse takımına transfer olmak istemesinden dolayı kadroda yer almayan buna karşın takımda kalan Umut Bulut hakkında da açıklamalarda bulunan Sadri Şener, "Umut, sözleşme yapmadan önce bizden söz almıştı yurt dışına transferinde yardımcı olmamız konusunda. Ama teklif geldiğinde 3 gün vardı transfer döneminin bitmesine. Ailevi sıkıntıları da var. Umut sevdiğimiz bir insan. Böyle durumlar hep olacaktır. Futbol bu. Bizim görevimiz bunları çözmek" diye konuştu.Sözleşmesine ’15 milyon avro getirirsem gidebilirim’ şeklinde bir madde koydurtan Jaja’yı kendine güveninden dolayı çok sevdiğini ve bu futbolcuyu 4 milyon avroya aldığını belirten Şener, Ceyhun ve Selçuk’un takımda büyük ihtimalle kalacaklarını, kaleci Onur’un da gelecekte Türkiye’nin en iyi kalecisi olacağını iddia etti.</TEXT>
</DOC>
