<DOC>
<DOCNO> 1327260 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5f1b46/l/0l0smilliyet0n0btr0cbesiktas0eta0eiverson0eheyecani0cspor0csondakika0c0a50b110b20a10a0c1310a60a30cdefault0bhtm/story01.htm </URL>
<DATE> 2010/11/05 </DATE>
<TIME> 13:14:19.0 </TIME>
<AUTHOR>  </AUTHOR>
<HEADLINE>
be��ikta��'ta ��verson heyecan��
</HEADLINE>
<TEXT>Beşiktaş Cola Turka’nın yeni transferi NBA yıldızı Allen Iverson, yarın İstanbul’a gelecek.Siyah-beyazlı taraftarların merakla beklediği Allen Iverson, yarın sabah saatlerinde İstanbul’da olacak ve akşam BJK Cola Turka Arena’da, Beşiktaş Cola Turka’nın Bornova Belediyesi ile oynayacağı Beko Basketbol Ligi 4. hafta maçı öncesinde düzenlenecek törende sözleşme imzalayacak.Kulüp başkanı Yıldırım Demirören ve yönetim kurulu üyelerinin de katılacağı imza töreni saat 18.00’de başlayacak. Işık şovları ve müziklerle renklenecek imza töreninde, ayrıca dans gösterisi ve Allen Iverson için hazırlanmış özel klipler gösterilecek.Allen Iverson, imza töreninden sonra taraftarlara basketbol şov da yapacak.Siyah-beyazlı kulüpten yapılan açıklamada, imza törenine tüm taraftarların davetli olduğu belirtilirken, salona giremeyen taraftarların salon dışında kurulacak olan dev LED ekrandan imza törenini izleyebilecekleri kaydedildi.Kombine kart sahibi taraftarlar ile Beşiktaş Cola Turka-Bornova Belediyesi maçına bilet satın alacak taraftarların imza törenini salonda izleyebilme fırsatını elde edecekleri kaydedildi.</TEXT>
</DOC>
