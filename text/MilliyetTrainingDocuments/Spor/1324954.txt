<DOC>
<DOCNO> 1324954 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f567c86/l/0l0smilliyet0n0btr0calanzinho0enun0egozdesi0eemre0ebelozoglu0cspor0csondakika0c0a40b110b20a10a0c1310a1430cdefault0bhtm/story01.htm </URL>
<DATE> 2010/11/04 </DATE>
<TIME> 13:15:30.0 </TIME>
<AUTHOR>  </AUTHOR>
<HEADLINE>
alanzinho'nun g��zdesi emre bel��zo��lu
</HEADLINE>
<TEXT>Trabzonspor'un Brezilyalı futbolcusu Alanzinho, DHA'ya özel açıklamalarda bulundu. Alanzinho, en kaliteli Türk futbolcunun Fenerbahçeli Emre Belözoğlu olduğunu belirterek, "Buraya geldiğimden beri dikkatimi çeken bir çok oyuncu var. Ama gerek teknik kapasitesi, gerek saha içerisindeki oynama azmi ve takım arkadaşlarını teşvik eden tarzıyla Fenerbahçeli Emre'yi ayrı bir yere koyabilirim. O müthiş bir futbolcu" diye konuştu."KULÜBEDE HER AN İÇİN FORMA BEKLİYORUM"Alanzinho, yedek kulübesinde oturmaktan her futbolcu gibi hoşlanmadığını da vurgulayarak, "Yedek kulübesinde oturup forma beklemek zor bir durumdur. Yedek kulübesinde olduğum dönemde kendimi hazır tutmaya çalışıyorum. Size şans geleceğini ummadığınız anda bir anda size forma geliyor. O anda hazır değilseniz gelecekte gelebilecke daha büyük fırsatları kaçırıyorsunuz. İlk 11 başlamadığım hiçbir maç için pişmanlık duymuyorum. Çünkü eğer ben yoksam arkadaşlarım sahada mücadele ediyor. O 90 dakika içerisinde sahada oluşan enerji kadar kulübeden sahaya giden enerjide çok önemlidir" dedi."TARİHİMİZ BİZİ ŞAMPİYONLUK İÇİN YARIŞMAYA İTİYOR"Trabzonspor'un tarihi itibariyle her zaman şampiyonluğun içerisinde olduğunu da belirten Alanzinho, şöyle konuştu:"Trabzonspor'un tarihi bizim şampiyonluk için mücadele etmemizi zorlu kılıyor. Şu anda da şampiyonluk için mücadele eden birkaç takımdan biriyiz. Önümüzdeki haftalarda da bu avantajı artırma şansımız var. Burada tüm maçları tek tek düşünmeliyiz. Bu yüzden Galatasaray maçı çok önemli. Bugüne kadar aldığımız tüm galibiyetlerin çok daha anlamlı olması için bu maçı kazanmalıyız.""AŞK HASRETİ ÇEKİYORUM"Alanzinho, sürekli olarak özel hayatıyla gündeme gelmesiyle ilgili olarak ise şunları söyledi:"Şu anda sakin bir özel hayatım var. Norveçli kız arkadaşımla aramıza mesafeden dolayı bir hasret girdi. Buraya çok sık gidip gelemiyor. Sürekli olarak yoğun bir şekilde çalışıyor. Bu mesafeye rağmen ilişkimizi ayakta tutmayı başardım."</TEXT>
</DOC>
