<DOC>
<DOCNO> 1334084 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f879ef1/l/0l0smilliyet0n0btr0cbir0eburuk0emutluluk0e0cspor0chaberdetay0c110b110b20a10a0c13129540cdefault0bhtm/story01.htm </URL>
<DATE> 2010/11/11 </DATE>
<TIME> 01:27:50.0 </TIME>
<AUTHOR>  </AUTHOR>
<HEADLINE>
bir buruk mutluluk!
</HEADLINE>
<TEXT>16. Dünya Bayanlar Voleybol Şampiyonası’nda Türkiye, 2. tur E Grubu’ndaki son maçında Polonya’ya 3-1 yenildi.Filenin Sultanları, bu yenilgiye rağmen grubunu 4. sırada tamamlayarak, 5-8’incilik maçları oynamaya hak kazandı. 2006 yılında yine Japonya’da yapılan bir önceki Dünya Şampiyonası’nı 10. sırada tamamlayan ay-yıldızılı ekip, Türkiye’ye bu kez daha iyi bir dereceyle dönmeyi garantilemiş oldu.Sultanlar, ilk sette Polonya’nın yıldızı Glinka’nın smaçlarına engel olamayınca 25-23 kaybetti.  Çekişmeli geçen ikinci sette Neslihan ve Esra ile etkili olan Türkiye, bu bölümü 26-24 önde bitirdi ve setlerde 1-1’lik eşitliği sağladı.3. sette farkı 7 sayıya kadar çıkaran Milliler, rakibinin eşitliği yakalamasına engel olamadı: (24-24) Polonya, geriden gelmesine rağmen seti 27-25 alarak, 2-1 öne geçti.Sultanlar 4. sette hücumda istediği oyunu ortaya koyamayınca seti 25-22 geride bitirdi ve maçtan 3-1 mağlup ayrıldı.MAÇIN KARNESİHAKEMLER: M.Cinti (İtalya), P.Vereecke (Fransa)POLONYA: Sadurek (7), Glinka (7), Bednarek (7), Kaczor (7), Jagielo (6), Gajgal (4),(Zenik (7), Werblinska (7), Zaroslinska (4), Kosek (5), Okuniewska (5)TÜRKİYE: Naz (5), Neriman (5), Bahar (5), Neslihan (7), Esra (6), Eda (6),(Gülden (6), Gözde (5), Seda (4), Elif (5)SETLER: 25-23, 24-26, 27-25, 25-22SÜRE: 112 dakika  (27, 27, 31, 27)Ata’ya saygıMilli Takım oyuncuları, Büyük Önder Atatürk’ün ölüm yıldönümü nedeniyle karşılaşmaya siyah kurdele takarak çıktılar. Yine siyah kurdele takan Voleybol Federasyonu Başkanı Erol Ünal Karabıyık, Tokyo Büyükelçisi Sermet Atacan, TVF Yönetim Kurulu Üyesi Ahmet Aksu ve elçilik yetkilileri de maçı tribünden takip ettiler.</TEXT>
</DOC>
