<DOC>
<DOCNO> 1329942 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f68a134/l/0l0smilliyet0n0btr0czehir0ezemberek0e0cspor0csondakika0c0a60b110b20a10a0c131120a30cdefault0bhtm/story01.htm </URL>
<DATE> 2010/11/06 </DATE>
<TIME> 23:13:05.0 </TIME>
<AUTHOR>  </AUTHOR>
<HEADLINE>
zehir zemberek!
</HEADLINE>
<TEXT>Ankaragücü Mali Asbaşkanı Ayhan Atalay hakkında hafta içerisinde yaptığı açıklamalarla gündeme gelen teknik direktör Ümit Özat'a, Atalay, 2 gün önce "O benim işçimdir, benim hakkımda konuşamaz" diye cevap vermişti. Bugün ise Gaziantepspor karşılaşmasından sonra Ümit Özat, yöneticisi hakkında yine iddialı açıklamalarda bulundu. Özat'ın yaptığı açıklamada, "Sen önce benim 11 aylık maaşımı öde" ifadelerini kullanması üzerine Ankaragücü yönetimi ayaklandı. Ankaragücü Yönetimine yakın kişilerden edinilen bilgilere göre yönetimin Özat'a ağır para cezası vereceği ve istifasının istenileceği öğrenildi. Bu gelişmeler üzerine Mali Asbaşkan Ayhan Atalay'ın da kulüpte kimlere para verilip verilmediğini birkaç gün içerisinde basın toplantısı düzenleyerek kamoyuyla paylaşacağı öğrenildi. Ankaragücü Yönetiminin önemli isimleri ise Özat'ın bu açıklamalarının tamamen kendi biletini kesme zihniyeti taşıdığını ve bu açıklamaların Ankaragücü'nü kamoyunda küçük düşürdüğünü belirtti. Birçok yöneticinin de bu fikri paylaştığı ve bu nedenle Ümit Özat'ın savunmasının isteneceği hatta gerekirse istifasını da isteyecekleri ve kendisine ağır para cezası verileceği öğrenildi.</TEXT>
</DOC>
