<DOC>
<DOCNO> 1323268 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4fe7b8/l/0l0smilliyet0n0btr0cpino0etam0ebir0ejoker0e0cspor0csondakika0c0a30b110b20a10a0c130a97520cdefault0bhtm/story01.htm </URL>
<DATE> 2010/11/03 </DATE>
<TIME> 17:16:01.0 </TIME>
<AUTHOR>  </AUTHOR>
<HEADLINE>
pino tam bir joker!
</HEADLINE>
<TEXT>Hagi’nin gelişiyle birlikte forvet oynamaya başlayan ve performansıyla bir anda tüm dikkatleri üzerine toplayan Pino, sezon başında “istikrarsız” olduğu gerekçesiyle kendisine yöneltilen eleştirilere cevap verecek bir istatistik yakaladı. Ligin en çok şut atan futbolcuları arasına girdi. 28 şuttan 10 tanesi isabetli olurken, hızı ve ateşleme gücüyle gösterdiği yararlılık ve maliyeti açısından değerlendirildiğinde de son haftaların ön plana çıkan futbolcusu durumuna geldi.Pino, ayrıca, aldığı 600 bin euro ücretle, büyük takımlardaki pek çok yabancı futbolcunun maliyet olarak kat kat aşağısında yer aldı.Pino’ya en yakın isim olan menajeri Luis Felipe Poso’ya, Kolombiyalı futbolcunun, performansı ve Hagi dönemiyle ilgili düşüncelerini sorduk. MONACO, GALATASARAY GİBİ DEĞİL Poso, Radyospor’dan Özgür Sancar’a verdiği röportajda, “Pino, Monaco’yla Galatasaray arasında bir tercih yaptı ve seçimi Galatasaray oldu; çünkü Galatasaray her zaman şampiyonluk için oynuyor. Monaco için aynı durum geçerli değil. İşte Pino, Monaco’yu bu yüzden bıraktı ve İstanbul’a geldi” dedi. Pino’yu tam bir joker olarak niteleyen Poso, “Forvet oynamaktan dolayı çok mutlu, ama her iki kanat, orta saha ve forvet arkası da oynayabilir. Hagi nerede ihtiyaç duyarsa Pino orada oynar ve başarılı olur. Forvetteki başarısı sizi şaşırtmasın; çünkü Kolombiya Milli Takımı’nda da zaman zaman forvet oynuyor” dedi.Poso’nun verdiği bu bilgi, akla Baros, Mehmet Battal ve Kewell sakatken, “Neden, eski teknik direktör Rijkaard, Pino’yu forvette düşünmedi? sorusunu beraberinde getirdi. İşte Luis Felipe Poso’nun El Mago ile ilgili açıklamaları:GALATASARAY TARAFTARI ONUN SİHİRBAZ OLDUĞUNU ANLADIPino, takımından çok memnun, aynı zamanda forvet oynamaktan da çok memnun. Zaten onun özelliği atağa yönelik olarak oynamasıdır.Kendisiyle sık sik konuşuyoruz, ortaya koyduğu performanstan kendisi de çok mutlu. Sanırım izleyenlerden onu beğeniyorlar.Pino, ayrıca İstanbul’da kendisini çok mutlu hissediyor. En son konuşmamızda taraftarın kendisini çok sevdiğini söyledi. Sözlerinden ne kadar mutlu olduğunu hemen anladım.Sezon başında size Juan’a neden El Mago (Sihirbaz) dediklerini açıklamıştım. Şimdi bunu herkes anladı; sanırım. Juan, her maçta taraftarın kendisine nasıl bir sevgi gösterdiğini anlatıyor.HER ZAMAN AS TAKIMDA OLMAK İSTER; MÜCADELEYİ ASLA BIRAKMAZ Pino, sürekli 11’de oynamak ister; bunun için çalışıyor. Şu anda as takımda oynadığı için kendini iyi hissediyor. Onu yıllardan tanıyorum, be nedenle 11’de sürekli olacağından kuşkum yoktu; çünkü o mücadele etmeyi çok sever. Asla boş vermez.FORVET OYNAMAK ONUN İÇİN YENİ BİR DURUM DEĞİLForvet mevkii, aslında onunun için yeni değil. Zama zaman Kolombiya’da forvet oynadı. Hatta, futbola başladığında da forvetti. Üstelik, Kolombiya Milli Takımı’nda da onu forvet olarak oynattılar. Kısacası bu yeni bir durum değil. Pino, forvet oynamayı ypadsımıyor. Aksine,yeteneklerini, hızı bu mevkide daha iyi kullanıyor.PİNO TAM BİR JOKERDİR Kolombiyalı futbolcunun kanatlarda mı yoksa forvette mi daha iyi hissettiği yönündeki sorumuz üzerine, “Pino’nun nerede oynayacağına antrenörü karar verir. O da antrenörünün kararını uygulamak zorunda. Pino’ya nerede görev verirseniz oynar. Forvet, sol ya da sağ kanat, orta saha forvet arkası… Hepsinde de başarıyla oynayabilir. Teknik direktörün takımın ihtiyaçlarına göre onu bu mevkilerin hapsinde rahatlıkla kullanabilir. O tam bir jokerdir.PİNO’YA GÖRE GALATASARAY VE MONACO ARASINDAKİ FARK Pino’nun Monaco’dan ayrılıp Galatasaray gelmek istemesinin en önemli nedenlerinden bir tanesi, şampiyonluk yaşamak arzusuydu.Ayrıca şunu çok iyi biliyorduk ki Galatasaray her zaman şampiyonluğu isteyen bir takımdır. Monaco için böyle bir durum geçerli değil. İki takım arasındaki bu fark Monaco’yu bırakıp, Galatasaray’ı tercih etmemizi sağladı. Galatasaray’da şampiyonluk yaşayacağına gönülden inanıyor</TEXT>
</DOC>
