<DOC>
<DOCNO> 1323850 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52d3cf/l/0l0smilliyet0n0btr0cimza0esov0eakatlar0eda0cspor0chaberdetay0c0a40b110b20a10a0c130a99860cdefault0bhtm/story01.htm </URL>
<DATE> 2010/11/04 </DATE>
<TIME> 01:13:14.0 </TIME>
<AUTHOR>  </AUTHOR>
<HEADLINE>
imza ��ov akatlar���da
</HEADLINE>
<TEXT>Beko Basketbol Ligi ekiplerinden Beşiktaş Cola Turka’nın geçtiğimiz günlerde ABD’de sözleşme imzaladığı dünyaca ünlü basketbolcu Allen Iverson, bir imzayı da, Akatlar Cola Turka Arena’da taraftarın huzurunda atacak. Cumartesi günü Bornova Belediyesi’ni saat 20.00’de ağırlamaya hazırlanan siyah-beyazlı ekipte aynı gün 18.00’de ışık ve ses şovlarıyla süslenmiş bir tören yapılacak ve yıldız basketbolcu Akatlar Cola Turka Arena’da taraftarlarının önüne çıkacak. Başkan Yıldırım Demirören’in de katılacağı töreni, kombine kart sahibi taraftarlar ile Beşiktaş Cola Turka-Bornova Belediyesi maçına bilet satın alacak siyah-beyazlılar izleyebilecek. Salona giremeyenler için de dışarıda dev ekran kurulacak ve bu tarihi ana tanık olmaları sağlanacak.Öte yandan Bornova maçının biletleri de Biletix’te dün satışa çıkarıldı. Bilet fiyatları 15 lira ile 75 lira arasındaki fiyatlarla satışa sunuldu.</TEXT>
</DOC>
