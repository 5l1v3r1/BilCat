<DOC>
<DOCNO> 1331443 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f726e4a/l/0l0smilliyet0n0btr0c10a0epuanlik0efark0ekapanir0emi0e0cspor0csondakika0c0a80b110b20a10a0c13117270cdefault0bhtm/story01.htm </URL>
<DATE> 2010/11/08 </DATE>
<TIME> 14:38:49.0 </TIME>
<AUTHOR>  </AUTHOR>
<HEADLINE>
10 puanl��k fark kapan��r m��?
</HEADLINE>
<TEXT>Eski başkan Faruk Süren, Hagi’nin devre arasında takımı toparlayıp farkı kapatacağına inanırken Celal Gürcan, “Biz utanıyoruz. Bizi bu hale getirenler daha fazla utansın” diyerek sert konuştu.Hürriyet Gazetesi'nin haberine göre; GALATASARAY lig tarihindeki en kötü dönemini yaşıyor. Sarı kırmızılılar geçmişte ilk 11 maçta 5 yenilgi almamıştı. 1959’dan bu yana ilk kez böyle bir istatistiğe ulaşan Cimbom, yenildiği Trabzonspor’u zirveye çıkarırken rakibinin de 10 puan gerisine düştü. Puan cetvelinde 9. sıraya gerileyen G.Saray’ın bu farkı eritip eritemeyeceği merak konusu. Faruk Süren umutluSarı kırmızılı camianın önde gelen isimlerine sorduk; “G.Saray zirveyle arasında oluşan 10 puanlık farkı kapatabilir mi?”  Tarihi başarıların alındığı dönemde sarı kırmızılı kulübe başkanlık eden Faruk Süren, teknik direktör Hagi ile bu farkın kapanacağına ve şampiyonluk yarışında yeniden iddialı konuma geleceklerine inanıyor. İşte G.Saraylıların bu konudaki görüşleri.Faruk SÜREN: Hagi farkı kapatırBunu söylemek için henüz çok erken. G.Saray, 1997-98 sezonunda 8 puan geriden gelip şampiyon olmuştu. Ben Hagi’ye güveniyorum. Bu takımı toparlar.Ali DÜRÜST: Her şey olurFutbolda her şey olur. Ligin bitimine daha çok uzun bir süre var. Her sonuç çıkabilir. Ancak, mühim olan G.Saray’ın, bu seneden ders çıkarması.Abdurrahim ALBAYRAK: Böyle oynasın yeter3 puanlı sistemde fark kapanır. Çünkü önünde daha 23 maç var. Lider Trabzonspor sahasında herkesi yendi. Ancak 2. yarı hep İstanbul’a gelecek.Celal GÜRCAN: Sokağa çıkmasınlarKasımpaşa’nın bir maçı eksik ve G.Saray ile arasında14 puan fark var. Biz gerçekten çok utanıyoruz. Bizi bu hale getirenler daha fazla utansın. Sokağa falan çıkmasınlar.</TEXT>
</DOC>
