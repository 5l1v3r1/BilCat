<DOC>
<DOCNO> 1327753 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f610885/l/0l0smilliyet0n0btr0cserdar0eozkan0eve0emehmet0esedef0epfdk0eya0esevk0eedildi0e0cspor0csondakika0c0a50b110b20a10a0c1310a70a50cdefault0bhtm/story01.htm </URL>
<DATE> 2010/11/05 </DATE>
<TIME> 17:20:03.0 </TIME>
<AUTHOR>  </AUTHOR>
<HEADLINE>
serdar ��zkan ve mehmet sedef pfdk'ya sevk edildi!
</HEADLINE>
<TEXT>TFF Lisanslı Futbolcu Temsilcisi Ekrem Örenç, Galatasaray A.Ş. futbolcusu Serdar Özkan, Konyaspor futbolcusu Mehmet Seyfettin Sedef, Elazığspor futbolcusu Mehmet Ozan Tahtaişleyen ve Amatör Kulüp Fenerköyüspor antrenörü Tekin Aslıhan talimatlara aykırı bir biçimde menajerlik faaliyeti içinde bulunması nedeniyle tedbirli olarak Profesyonel Futbol Disiplin Kurulu'na sevk edildi.Fanatik Gazetesi bugün, Murat Şahin, Koray Avcı, Ümit Karan ve Volkan Arslan'dan sonra menacerlik şirketine Beşiktaş'tan Galatasaray'a transfer olan Serdar Özkan'ın da ortak olduğunu sayfalarına taşımıştı.3 futbolcu ortakmış!İstanbul Ticaret Odası’nın www.ito.org.tr adlı resmi internet sitesinde ‘590474/0’ sicil numarası; ‘5 Artı Uluslararası Danışmanlık Organizasyon Menajerlik Turizm ve  Dış Ticaret imited Şirketi’ unvanıyla yer alan  firmanın ortakları aşağıdaki gibi sıralanmıştır: Ekrem Örenç, M. Seyfettin Sedef, Mehmet Ozan Tahtaişleyen, Serdar Özkan, Tekin Aslıhan... Bu isimlerden Serdar Özkan, sezon  başında Beşiktaş’la yollarını ayırmış ve bir diğer İstanbul devine, Galatasaray’a transfer olmuştu. Üçü de Beşiktaş orijinli... Mehmet Seyfettin Sedef, Beşiktaş altyapısından yetişmiş bir oyuncu.Halen Süper Lig’de Konyaspor kadrosunda yer alıyor. Mehmet Ozan Tahtaişleyen de Beşiktaş altyapısında yetişti. Şu an ise Spor Toto İkinci Lig’de Elazığspor forması giyiyor. Ekrem Örenç ise Türkiye Futbol Federasyonu kayıtlarına göre ‘0075’ lisans no’su ile ‘futbolcu temsilcisi’ yani ‘menajer’ olarak aktif görevine devam ediyor. Buradaki en dikkat çeken nokta ise şu: Ekrem Örenç’in iki futbolcusundan biri Serdar Özkan (Galatasaray’da) diğeri ise Muhammed Demirci (Beşiktaş’ta) gözüküyor. Yani Serdar Özkan, Galatasaray’a transferinde hem futbolcu hem de şirket ortağı olarak kazanıyor! </TEXT>
</DOC>
