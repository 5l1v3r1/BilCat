<DOC>
<DOCNO> 1322959 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4ef848/l/0l0smilliyet0n0btr0cerman0etoroglu0eonun0edilini0ekeserim0e0cspor0csondakika0c0a30b110b20a10a0c130a970a10cdefault0bhtm/story01.htm </URL>
<DATE> 2010/11/03 </DATE>
<TIME> 15:15:22.0 </TIME>
<AUTHOR>  </AUTHOR>
<HEADLINE>
erman toro��lu: onun dilini keserim!
</HEADLINE>
<TEXT>'İnsan şerefi için yaşar. Bana kimse 'Şerefsiz' diyemez. Onun dilini keserim. Özür dilemeleri için 1 hafta süre verdim, geçti!'Erman Toroğlu, haftalarca konuşulan ve kendisine yöneltilen "şerefsiz" suçlaması için karşı atağa geçti.Toroğlu, "5 avukatımla birlikte tarihi bir dava açacağız. Avukatlarımı bir araya topladım. Son bir kez daha görüşüp, tarihte ilk kez bir kişi tarafından Galatasaray'a açılacak tazminat davasının ayrıntılarını konuşacağız" şeklinde konuştu.Toroğlu şunları söyledi: "Galatasaray Kulübü, Arda'nın ağladığı ve 'Şerefsizler var' dediği röportajın ardından, benim ismimi kullanarak açıklama yaptı. Sonra herkes üzerime geldi. Halbuki bahsedilen konuşmayı ben yapmadım ve bu ortaya çıktı. Bir hafta süre verdim, özür dilesinler diye. Ne var ki özür dileyen çıkmadı. Ceza ve tazminat davası açacağım. Arda ve diğer faktörlere ise bakacağız. Avukatlarımdan onay çıkarsa, onlara da dava açabilirim."ÇAKAR KIZDIRDIToroğlu, Milli Takım forması giymiş birisi olduğunu belirterek, "İnsanlar şerefleri için yaşarlar. Beni eleştirebilirler. Ama şerefime laf söyleyenlerin dilini keserim" diye konuştu.Bu arada Reha Muhtarın sunduğu programın diğer yorumcusu Ahmet Çakar, Toroğlu'nu kızdırdı. Çakar, "Ben olsam dava açmam. Ortada şerefe söylenmiş bir laf yok. Bana göre gereksiz bir dava olur" ifadelerini kullandı. Toroğlu'nun dava açma kararı almasına neden olan olay, 15 gün kadar önce yaşanmıştı. Arda, özel hayatıyla ilgili bazı konuşmaları hedef alıp, "Benim ve kız arkadaşımın bir ailesi var. Ama bu görmezden geliniyor. Konuşmalar çok ağır. Birileri şerefsizlik yapıyor" demişti.Arda isim kullanmamış ama Galatasaray bunun üzerine yaptığı açıklamada, Toroğlu'ndan bahsetmişti. Bir program sonra Toroğlu gerçekleri masaya yatırmış, söz konusu ifadeleri Gökmen Özdenak'ın kullandığı, onun da bilgileri bir gazeteden aldığı ortaya çıkmıştı. </TEXT>
</DOC>
