<DOC>
<DOCNO> 1326367 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5bb657/l/0l0smilliyet0n0btr0ckartal0eisigi0egordu0e10e10cspor0chaberdetay0c0a50b110b20a10a0c1310a4630cdefault0bhtm/story01.htm </URL>
<DATE> 2010/11/05 </DATE>
<TIME> 03:12:52.0 </TIME>
<AUTHOR>  </AUTHOR>
<HEADLINE>
kartal ���������� g��rd�� 1-1
</HEADLINE>
<TEXT>ANALİZ: SERDAR SARIDAĞKüçük hatalar!.. Bernd Schuster’in, Türkiye’ye geldiğinden beri en çok kullandığı iki kelime.Göze batmayan küçük hatalar, ama telafisi mümkün olmayan neticeler doğuracak cinsten. Örneğin 13. dakikada Hulk’un kalabalık Beşiktaş savunmasının önünden topu ceza sahasına kadar sokması. 18 ve 21’de Falcao’nun, Ersan’a rağmen topu önüne alarak kaleyi çok net görebilmesi. 36. dakikaya kadar kalesinde hala gol görememe mucizesine imza atan Beşiktaş, hatalar zincirini bu kez takım olarak sürdürdü. Hakan, defansın arkasına sarkan Falcao’nun açısını kapatmasına rağmen, acemice bir müdahale ile kalesini gole açabiliyordu. Tabii ki, Beşiktaş maç boyunca sadece hata yapmadı. Schuster’in istediği oyunu zaman zaman tribünlere seyrettirdi. 29. dakikada savunmadan başlayan Guti ile hız kazanan bir pas kombinasyonu vardı ki, örneklerine İspanya ve İngiltere liginde rastlayabileceğimiz türdendi. İlk yarıda olduğu gibi ikinci yarıda da hatalardan söz etmemek imkansız gibi. 58’de önce Rodriguez, daha sonra 66’da İbrahim Toraman’ın gördüğü ikinci sarıdan oluşan kırmızı kartlar, her ne kadar kendilerine yakışmasa da oyuna renk kattığı muhakkak.İki direkBir anda psikolojik üstünlüğe geçen Beşiktaş, 62’de Nihat’la eşitliği sağladı. 60’ta Holosko ve 75’te Bobo’nun direkte patlayan pozisyonları ise inanılacak gibi değildi. İlk yarının bezginliğini üstünden tamamen atan Beşiktaş 71 ve 73’te Bobo ile yakaladıklarını değerlendirse sürpriz bir farkı bile yakalayabilirlerdi. 79. dakikada Ersan’ın çizgiden çıkardığı top, Beşiktaş’ın ilk yarıdaki hatalarını tamamen affettirdi. MAÇIN ADAMIErsan Gülümİlk yarıda hataları oldu. Ama ikinci yarıda öyle bir futbol oynadı ki, akıllara ziyan. 79. dakikada kaleye girmek üzere olan topu öyle bir çıkardı ki, Beşiktaş yedek kulübesinde herkes birbirine sarıldı.KIRILMA NOKTASIÇizgi hamlesiErsan’ın 79. dakikada kaleye giden topu harika hamleyle çıkarması, maçın tek unutulmayan anı oldu.  Oyunun 1-1 berabere olduğu sırada gelişen pozisyon gerçek anlamda kırılma dakikasıydı</TEXT>
</DOC>
