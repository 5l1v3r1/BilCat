<DOC>
<DOCNO> 1325767 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f594c03/l/0l0smilliyet0n0btr0cruben0ede0ela0ered0efutbola0egozyaslari0eile0eveda0eetti0cspor0csondakika0c0a40b110b20a10a0c1310a2930cdefault0bhtm/story01.htm </URL>
<DATE> 2010/11/04 </DATE>
<TIME> 19:16:08.0 </TIME>
<AUTHOR>  </AUTHOR>
<HEADLINE>
ruben de la red futbola g��zya��lar�� ile veda etti
</HEADLINE>
<TEXT>Futbol kariyerine Real Madrid'in altyapısında başlayan ve 2007-2008 sezonunda Getafe'de kiralık olarak oynadığı sezon dışında Real Madrid formasını üzerinden çıkarmayan Ruben de la Red kalp rahatsızlığı sebebiyle 25 yaşında futbolu bıraktı.5 Haziran 1985 yılında Madrid'de doğan genç futbolcu, Real Madrid'in 30 Ekim 2008 tarihinde Real Union ile oynadığı Kral Kupası maçının 13. dakikasında bir anda yerde kalmıştı. 23 yaşında geçirdiği bu rahatsızlık sonrası son iki yıldır kendisine yapılan kontroller ve tedavilerin ardından dkotorlar tarafından Ruben de la Red'in futbol oynamasının çok riskli olacağının kararı verildi.Ruben de la Red bugün Santiago Bernabeu Stadı'nda gerçekleştirdiği basın toplantısında bu kararını kamuoyuna açıkladı. Göz yaşları içinde yaptığı kısa açıklamasında 25 yaşında futbolu bırakıyor almasında dolayı yaşadığı üzüntüyü dile getirdi.Real Madrid Genel Menajeri Jorge Valdano'nun da hazır bulunduğu toplantıda De la Red "Kalbimdeki sorun sebebi ile futbolu bırakmak zorundayım. Son iki yıldır yeniden futbol oynayabilmek için yoğun çaba sarfettim ama kalbim yeniden futbol oynamama izin vermedi" dedi.Ruben de la Red ayrıca Real Madrid kulübünü evi olarak gördüğünün altını çizerken, futbol kariyerine bundan sonra antrenör olarak devam edeceğini açıkladı. İlk olarak Real Madrid'in genç takımlarında antrenörlük yapacağını söyleyen De la Red, bir gün Real Madrid A takımının teknik direktörü olmak istediğini vurguladı.Ruben de la Red'in göz yaşları içinde yaptığı basın toplantısında kısa bir konuşma yapan Real Madrid Genel Menajeri Jorge Valdano, De la Red'in her zaman Real Madrid'in bir parçası olacağını belirtti. Valdano ayrıca De la Red'in 25 yaşında futbolu bırakmak zorunda kaldığı için üzgün olduklarını ama çok iyi bir antrenör kazandıklarını sözlerine eklerken, "De la Red bundan sonra Mourinho'nun laboratuarının da bir üyesi olacaktır" dedi.</TEXT>
</DOC>
