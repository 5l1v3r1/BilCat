<DOC>
<DOCNO> 1337573 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa9205b/l/0l0smilliyet0n0btr0csergen0ein0ebesiktas0ealt0eyapisindaki0eilginc0eanisi0e0cspor0csondakika0c150b110b20a10a0c13147660cdefault0bhtm/story01.htm </URL>
<DATE> 2010/11/15 </DATE>
<TIME> 17:12:11.0 </TIME>
<AUTHOR>  </AUTHOR>
<HEADLINE>
sergen'in be��ikta�� alt yap��s��ndaki ilgin�� an��s��...
</HEADLINE>
<TEXT>Beşiktaş'ın eski 10 numarası Sergen Yalçın Türk futbolunun alt yapıya önem vermemesini bir anısıyla paylaştı. Yalçın Beşiktaş'ın A2 takımını çalıştırdığı dönemde Başkan Demirören ile yaptığı bir telefon görüşmesini NTVspor ekranlarından anlattı...Sergen Yalçın, Başkan Yıldırım Demirören'le yaptığı bir telefon konuşmasında, Başkanın Sergen'e "Senin Orhan Gülle diye bir oyuncun varmış. Bu oyuncuyu başkanı Beşiktaşlı olan bir 3. lig takımı istiyor verelim mi?" diye sorduğu Sergen'in ise bu soruya "İleride A takımda oynayacak olan oyuncuyu nasıl bir başka ekibe vermeyi düşünürsünüz?" dediğini anlattı.İşte bu bahsi geçen genç futbolcu Gaziantepspor'da forma giyen Orhan Gülle, Hiddink tarafından A Milli Takım'a davet edilen oyuncular arasında yer alıyor.Orhan Gülle kimdir?1992'de Trabzon'da esnaf bir baba ile ev hanımı bir annenin 3. çocuğu olarak dünyaya geldi. Amatör futbola 2003'te Esenlerspor'da başladı. Bir turnuvada Beşiktaş hocaları tarafından beğenildi ve 2006'da Beşiktaş'a transfer oldu. 2007-08 sezonunun sonunda Beşiktaş A2 forması giymeye başladı. Şu ana kadar 47 A2 maçında oynadı ve 5 gol kaydetti. Bir süre A takım ile idmanlara katılsa da devamı gelmedi.2010-11 sezonu için Gaziantepspor ile 4 yıllık kontrat imzaladı. Gaziantepspor, yetiştirme ücreti dışında kulübe başka bir ücret ödemedi. 14 Ağustos 2010'da Kasımpaşa karşısında 70. dakikada oyuna girerek ilk kez Süper Lig'de forma giymiş oldu.Türk liginden Alex de Souza ve Fabian Ernst'i beğenmekte, futbola başlarken örnek aldığı isim de Zinedine Zidane'dır.Orhan Gülle, genç yaşına rağmen değişik seviyelerde toplam 69 kez milli takıma çağrıldı</TEXT>
</DOC>
