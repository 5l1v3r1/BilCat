<DOC>
<DOCNO> 1323859 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52cd35/l/0l0smilliyet0n0btr0cringde0edeprem0e0cspor0chaberdetay0c0a40b110b20a10a0c130a99790cdefault0bhtm/story01.htm </URL>
<DATE> 2010/11/04 </DATE>
<TIME> 01:13:26.0 </TIME>
<AUTHOR>  </AUTHOR>
<HEADLINE>
r��ngde deprem!
</HEADLINE>
<TEXT>Ayşe YeşinBoksta yaşanan sarsıntılar depreme dönüştü, ufukta erken seçim göründü. Boks Federasyonu bünyesinde yaşanan görüş ayrılıkları, şikayetler ve istifalar, olağanüstü genel kurulu zorunlu kıldı. Geçtiğimiz günlerde Disiplin kurulu başkanı ve 3 üyesinin istifa etmesiyle karışan federasyonda sular bir türlü durulmadı. 20 Mart tarihinde Eyüp Gözgeç başkanlığında seçimle göreve gelen yönetim kurulundan 8 kişi daha “seçimli olağanüstü genel kurul” kararı alınması talebiyle istifa etti.Yönetimde Başkan Vekilliğini üstlenen Zafer Gülseven, Asbaşkan Orhan Ayhan ile üyeler İhsan Barutçu, Ahmet Başarslan, Şeref Çalışkan, Çetin Saçan, Bülent Zavagar ve İbrahim Başar 1 Kasım tarihli istifa dilekçelerini GSGM  ve Tahkim Kurulu’na gönderince 14 kişilik yönetim düşmüş oldu.Bu gelişme sonrası Özerk Federasyonlar Çerçeve Statüsü ve Boks Federasyonu ana statüsü gereğince 60 gün içinde olağanüstü genel kurul kararı almak zorunda kalacak.Teftişte incelemeBoksta sıkıntıların ardı arkası kesilmezken eski yönetim kurulu üyesi ve eski milli boksörlerden Mustafa Varol, başkan Eyüp Gözgeç’in şoförü ve korumasını çeşitli organizasyonlarda görevlendirdiği yolunda şikayette bulundu.Teftiş Kurulu Başkanlığı’na 27 Ekim’de Eyüp Gözgeç’in “görevi kötüye kullandığını” iddia ederek başvuran Varol, başkanın şoförü olan İsmail Nazlı’nın 19 - 25 Temmuz’da Uluslararası Ahmet Cömert Boks Turnuvası ve 14 - 21 Ekim’de Kulüplerarası Türkiye Boks Şampiyonası’nda görevlendirilerek harcırah aldığını, koruması Selçuk Gürbüz’ün ise “organizasyon görevlisi” olarak Ahmet Cömert Turnuvası’nda yer aldığını gösteren belgeleri sundu. Kurul Varol’un başvurusunu incelemeye aldı.Gözgeç federasyonunda disiplin kurulu görevini yürüten başkan Kerim Yılmaz ve üyeler Okan Üçer, Muaz Ergezen ile Müslüm Demir de 19 Ekim’de görevlerinden istifa etmişti. Kurulun oluşumunda asil ve yedek üyelerden 2’şerinin hukukçu olması zorunluluğu dikkate alınmayınca işler karıştı. Bu istifalar sonucunda alttan gelecek yedeklerden hiçbiri hukukçu olmadığı için disiplin kurulu oluşturulamadı. </TEXT>
</DOC>
