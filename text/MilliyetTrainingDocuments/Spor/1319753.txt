<DOC>
<DOCNO> 1319753 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f3c0e0e/l/0l0smilliyet0n0btr0cemre0esahada0eneden0esinirli0e0cspor0csondakika0c0a10b110b20a10a0c130a87120cdefault0bhtm/story01.htm </URL>
<DATE> 2010/11/01 </DATE>
<TIME> 13:23:37.0 </TIME>
<AUTHOR>  </AUTHOR>
<HEADLINE>
emre sahada neden sinirli?
</HEADLINE>
<TEXT>Saha içerisinde takım arkadaşlarına bağırarak tepki çeken Emre Belözoğlu sonunda konuştu..Saha içerisinde takım arkadaşlarına bağırarak performanslarını düşürdüğü için tepki çeken Fenerbahçe'nin hırçın çocuğu Emre Belözoğlu, eleştirilerin yersiz olduğunu savundu. Bursa'da Volkan'ı, Semih'i, Caner'i, Stoch'u ve Cristian'ı paylayan Emre, bu durumun kişisel olmadığını ifade ederken, "Takım içinde yaşça büyük oyunculardan birisiyim. Aykut hoca bana her zaman 'Saha içerisinde gözüm kulağım sensin' diyor. Bunun gereğini yapmaya çalışıyorum" dedi. Olumlu etki yapıyorAykut Kocaman'dan aldığı gücü kullandığını ima eden Emre, şöyle devam etti: "Ben sahada farklı sorumluluğu olan bir oyuncuyum. Arkadaşlarıma bağırmam, hatalarını söylemem, takımın yararına. Bence uyarılarım olumsuz değil, olumlu etki yapıyor. Kavga tabii ki olacak, bu kötü bir şey değil. Böylece daha iyi motive oluyoruz. Bu diyaloglar sorun yaratsaydı, saha dışına da yansırdı. Sahada olan sahada kalır. Dışarıda herkesle ağabey- kardeş gibiyiz."</TEXT>
</DOC>
