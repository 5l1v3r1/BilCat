<DOC>
<DOCNO> 1327271 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5eaa8c/l/0l0smilliyet0n0btr0cgalatasaray0eda0esessiz0edevrim0e0cspor0csondakika0c0a50b110b20a10a0c1310a5730cdefault0bhtm/story01.htm </URL>
<DATE> 2010/11/05 </DATE>
<TIME> 13:14:46.0 </TIME>
<AUTHOR>  </AUTHOR>
<HEADLINE>
galatasaray'da sessiz devrim!
</HEADLINE>
<TEXT>Hagi, alt yapıdan tam 6 futbolcuyu A Takım ile idmanlara çıkarıp devrim yaptı. Emre, Cumhur, Ahmet Kesim, Anıl,?Caner ve Cem Sultan, A2 ile oynanan maçta as takımda görev yaptı.Hagi’nin kupa maçlarında da gençlere sık sık görev vereceği belirtildi. Dünkü idmana Servet maskesini çıkartarak katıldı. Hagi’nin gelmesiyle kendisine takımda yer bulmaya başlayan Elano da idmanın neşeli isimleri arasındaydı.?Bu arada Hagi’nin oğlu İonis de idmanda boy gösterdi. Babasıyla mücadele eden İonis çalışma sonu içeriye giderken, Hagi, top dolu çuvalı oğlunun sırtına yükleyip, “Galatasaray’da idmana çıkmak kolay değil. Top taşıyacak, top toplayacak, geldiğin yeri hak edeceksin” dedi. Bu arada Aslan, devre arası Neftçi ile özel maç yapacak.Elano şov yaptıFlorya Metin Oktay Tesisleri’nde 1 saat 15 dakika süren çalışmada istasyon ve pas antrenmanlarının ardından yarı sahada çift kale maç yapılırken, yabancı oyuncuların formu dikkat çekti. Elano, etkili şutlarının yanı sıra hırsıyla ilgi topladı. Sambacı arkadaşlarıyla sıcak diyaloglara girerken Misimovic ve Pino da attıkları gollerle başarılı bir görüntü sergiledi. Antrenman sonrası Hagi, Elano ve Pino’ya penaltı, Sabri, Musa, Aydın ve Çağlar’a da şut çalışması yaptırdı. Cim-Bom’da sakatlıkları süren Aykut, Serkan ve Arda antrenmanda yer almazken, Hakan Balta ile Baros ise kondisyener eşliğinde çalıştı. Baros’un bu hafta da oynamayacağı bildirildi. </TEXT>
</DOC>
