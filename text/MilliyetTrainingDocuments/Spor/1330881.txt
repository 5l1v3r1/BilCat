<DOC>
<DOCNO> 1330881 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f70afba/l/0l0smilliyet0n0btr0callen0eoverson0eun0eistanbul0eyolculugu0ebasladi0cspor0csondakika0c0a80b110b20a10a0c1311620a0cdefault0bhtm/story01.htm </URL>
<DATE> 2010/11/08 </DATE>
<TIME> 11:10:38.0 </TIME>
<AUTHOR>  </AUTHOR>
<HEADLINE>
allen overson'un istanbul yolculu��u ba��lad��
</HEADLINE>
<TEXT>Beşiktaş Cola Turka'nın yeni transferi NBA yıldızı Allen Iverson'un, yarın saat 09.00'da İstanbul'da olması bekleniyor.Beşiktaş Cola Turka basketbol takımına yıllığı 2 milyon Dolar karşılığında 2 yıllığına transfer edilen Amerikalı basketbolcu Allen Iverson'un 5 Kasım Cuma günü İstanbul'da olması bekleniyordu. Ancak yıldız basketbolcu New York'tan İstanbul'a hareket etmeye hazırlanırken pasaportunun yanında olmadığını fark etmişti. Iverson, pasaportunun annesinin yaşadığı Virginia eyaletindeki evde olduğunu hatırlamış ve havaalanından Beşiktaş Kulübü yetkililerini arayarak bu gelişmeyi bildirmişti. 35 yaşındaki oyuncu için 5 Kasım akşamı Cola Turka Akatlar Arena'da düzenlenmesi düşünülen imza töreni de ileri bir tarihe ertelenmişti.Iverson'un Türkiye'ye gelişi hakkında Siyah Beyazlı kulübün resmi internet sitesinden yapılan açıklamada, Amerikalı yıldızın 8 Kasım Pazartesi günü İstanbul'a geleceği belirtilmişti. Allen Iverson'ın İstanbul'a gelememesi üzerine Atlanta'ya gittiği ve bugün de Atlanta eyaletinden New York'a geçtiği öğrenildi. New York'tan da bu gece İstanbul'a hareket eden Iverson, herhangi bir sorun yaşamaması durumunda yarın saat 09.00'da İstanbul Atatürk Havalimanı'nda olacak. Iverson'un salı sabahı da sağlık kontrolünden geçeceği öğrenilirken, Amerikalı oyuncu için düzenlenecek imza töreninin 11 Kasım Perşembe günü yapılması planlanıyor.</TEXT>
</DOC>
