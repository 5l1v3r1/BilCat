<DOC>
<DOCNO> 1318770 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f386404/l/0l0smilliyet0n0btr0caslan0eacilimi0cspor0chaberdetay0c0a10b110b20a10a0c130a8550a0cdefault0bhtm/story01.htm </URL>
<DATE> 2010/11/01 </DATE>
<TIME> 01:19:03.0 </TIME>
<AUTHOR>  </AUTHOR>
<HEADLINE>
aslan a����l��m��
</HEADLINE>
<TEXT>NEVZAT DİNDARGalatasaray Kulübü halkla ilişkilerde yeni bir açılım başlattı. Sarı-kırmızılılar son dönemde artan eleştiriler ve bilgi kirliliğini dikkate alarak, stratejik hamlelere hazırlanıyor. İlk olarak Başkan Adnan Polat’ın talimatıyla, Digiturk üzerinden şifreli yayın yapan Galatasaray Televizyonu yeniden halka açılacak. Polat’ın, “Kendimizi halka iyi anlatmamız lazım. Birçok değerli projeye imza atıyoruz. Ama yeterince gündeme bile getirilmiyor. Varsa yoksa yeşil sahada alınan sonuçlara göre yargılanıyoruz” dediği ve yetkililerden şifrenin kırılması için çalışmaların başlatılmasını istediği belirlendi.Sarı-kırmızılı kulübün, GSTV’den aylık 300 bin TL reklam ve abone geliri elde ettiği ve bu rakamın yıllık 4 milyon TL civarında olduğunu belirtilmesine karşın bu konuda fedekârlık yapılacağı bildirildi. GSTV bundan böyle 2 milyon 800 bin abonesi olan Digiturk platformu üzerinden şifresiz olarak evlere girecek. Diğer taraftan Adnan Polat ve ekibinin aldığı diğer radikal karar da, Sportif Direktör Adnan Sezgin’in bundan sonra aktif olarak medyada yer alması oldu. Yönetim kurulu adına geçtiğimiz dönemlerde konuşan İkinci Başkan Mehmet Helvacı’nın yerine Sezgin’in önemli konularda bilgilendirme yapacağı ve kamuoyunu aydınlatacağı dile getirildi. Bilindiği gibi sarı-kırmızılı kulüpte, Gheorghe Hagi’nin teknik direktör olmasından hemen sonra haftada bir antrenmanın basına açılması kararı da alınmıştı.Serkan şokuAslan’da sakatlar kervanına Serkan Kurtuluş ve Hakan Balta da eklendi. Antalyaspor maçında sakatlanan Serkan’ın sol ayak bileği bağında kopma belirlendi. Genç futbolcunun yaklaşık 1 ay yeşil sahalardan uzak kalacağı öğrenildi. Hakan Balta’nın ise kasığında birinci derece zorlama tespit edildi. Hakan’ın, Trabzonspor maçına yetiştirilmeye çalışıldığı açıklandı.Genel satış günüGalatasaray’ın, ligin ikinci yarısında taşınacağı Türk Telekom Arena’da kombine kartlarının genel satışına bugün başlanıyor. Ali Sami Yen Stadı’nın satış ofislerinden taraftarlara sunulacak olan kartlarda, GS Bonus Kart sahiplerinin yüzde 10 indirim ve 12 taksit fırsatından yararlanabilecekleri bildirildi.</TEXT>
</DOC>
