<DOC>
<DOCNO> 1330118 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f6926c4/l/0l0smilliyet0n0btr0cdunyanin0een0eiyisi0e0cspor0chaberdetay0c0a70b110b20a10a0c13112550cdefault0bhtm/story01.htm </URL>
<DATE> 2010/11/07 </DATE>
<TIME> 01:13:02.0 </TIME>
<AUTHOR>  </AUTHOR>
<HEADLINE>
d��nyan��n en iyisi!
</HEADLINE>
<TEXT>Fenerbahçe Teknik Direktörü Aykut Kocaman, yaptığı hatayla ikinci golün yenmesini sağlayan Bilica’ya sahip çıktı, bu konuda taraftarı uyardı.Bilica’ya seyircinin gösterdiği tepkinin yerinde olmadığını belirten Kocaman, “Taraftarımız en büyük desteğimiz, gücümüz. Bunu abartı yapmadan söylüyorum. Bu oyuncular formamızı giydikleri sürece, dünyanın en iyi oyuncuları diye bakmamız lazım. Hataları tamir edeceğimiz yer saha olmamalı. Fenerbahçe taraftarı sağduyusu yüksek bir taraftar. Umarım benim ve pek çok insanın da göstereceği ortak duygu ve düşünceye katılacaklarını düşünüyorum. Zor şeylerden birisini yaşadı. Ama hangimiz hata yapmıyoruz” dedi.Ligin son 7 haftalık bölümüne iyi bir başlangıç yaptıklarını ifade eden Kocaman, “Bu yıla has şeylerden bir tanesi kolay pozisyona girip kolay atıyoruz, buna yakın şekilde gol pozisyonu veriyoruz. Daha da önemlisi rakiplerimizin buldukları pozisyonları değerlendirme oranı yüksek oluyor. İkinci yarı tatsız bir sürprizle başladı. Her iki takım da 10’ar kişiyle başladı. Maçın biraz havasını da kaçırdı” yorumunu yaptı.Lugano’yu da eleştiren Aykut hoca, “Devre arası soğuk bir duş oldu. Hiçbir oyuncumun kolay kolay ihraç edilmesini isteyen birisi değilim. İhraç edilmemeliydi, tecrübeli bir oyuncu dikkat etmeliydi” diye konuştu.Bilica’ya tepkiLugano’nun kırmızı kartla atılması sonrası ikinci yarıda Stoch’un yerine oyuna giren Bilica, Eskişehirspor’un attığı ikinci golde yaptığı büyük hata sonrası seyircinin tepkisini çekti. Tribünler, top Brezilyalı oyuncunun her ayağına geldiğinde ıslıklarla protesto ettiler. Kaleci Volkan bu durum karşısında seyirciye dönerek böyle davranmamalarını istedi. Bilica, Semih’in attığı 4. golden sonra sevinmeye gitmedi.</TEXT>
</DOC>
