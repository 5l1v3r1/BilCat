<DOC>
<DOCNO> 1323851 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52cd3d/l/0l0smilliyet0n0btr0ckaderleri0ecakisiyor0cspor0chaberdetay0c0a40b110b20a10a0c130a99710cdefault0bhtm/story01.htm </URL>
<DATE> 2010/11/04 </DATE>
<TIME> 01:13:14.0 </TIME>
<AUTHOR>  </AUTHOR>
<HEADLINE>
kaderleri ��ak������yor
</HEADLINE>
<TEXT>HABER YORUM: YUSUF KOBALFenerbahçe Kaptanı Alex de Souza’nın yeni sözleşme için kulübün kapısını çalması, ortaya çok ilginç bir durum çıkarıyor. Futbolun patronu olarak geçen sezon sportif direktörlüğe getirilen Aykut Kocaman ile pratikte uzlaşamayan Alex’in yeni sözleşme yapabilme olasılığı, bu sezon teknik direktör olarak kendini ispata çalışan Kocaman’ın kaderi ile ters orantılı. Alex’in saha içi performansını yeterli bulmayan Kocaman, Fenerbahçe’deki teknik direktörlük koltuğunda başarılı olduğu taktirde Brezilyalı kaptan ile yolların ayrılması kaçınılmaz.Taraftar arkasındaKocaman’ın başarısızlığı halinde camiada teknik direktör tartışması ortaya çıkacağı için Alex’in çok destek aldığı taraftar ve yönetim katında sözleşmesinin uzatılması gündeme gelecek. Dolayısıyla en radikal kararının, Alex’in olmadığı bir 11 ile sahaya çıkmak ve çift forvetli oyun sistemine dönmek olduğu bilinen Kocaman’ın kaderi, Alex’in Türkiye’de kalış sürecini de ortaya çıkaracak. Takımı şampiyon yapıp önümüzdeki sezon çok farklı bir Fenerbahçe ile Şampiyonlar Ligi’nde mücadele etmek niyetindeki Aykut Kocaman’ın yeni sezon planları arasında Alex asla bulunmuyor. Aykut Kocaman’ın, Fenerbahçe’yi şampiyon yapması, görevinde kalması için tek koşul. Bu teamül Fenerbahçe Cumhuriyeti’nde herkesin ezbere bildiği bir gerçek. Kocaman’ın başarısızlığı, yani ligde en iyi derece ikincilik bile olsa, yönetimin radikalini ortaya çıkaracak ki bu da Alex’in Türkiye’deki görev süresinin uzatılması şansını artıracak.</TEXT>
</DOC>
