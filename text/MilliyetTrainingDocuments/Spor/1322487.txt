<DOC>
<DOCNO> 1322487 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4c918b/l/0l0smilliyet0n0btr0chagi0eye0eulkesinden0enoroc0ehagi0cspor0csondakika0c0a30b110b20a10a0c130a95910cdefault0bhtm/story01.htm </URL>
<DATE> 2010/11/03 </DATE>
<TIME> 11:11:48.0 </TIME>
<AUTHOR>  </AUTHOR>
<HEADLINE>
hagi'ye ��lkesinden: "noroc hagi
</HEADLINE>
<TEXT>Galatasaray’ın yeni teknik direktörü George Hagi’ye ülkesindeki futbolseverlerden destek geldi. Rumenler, Hagi’ye Rumence "iyi şanslar" anlamına gelen "Noroc" kelimesiyle selam gönderirken, ünlü teknik adamın Galatasaray’da büyük başarılara imza atacağına inandıklarını belirtti.Romanya’nın başkenti Bükreş’te, İzmir’de yerleşik Özel Batıgöz Merkezlerince açılan göz hastanesinin açılışına katılan Rumenler, AA muhabirinin Hagi ve Türk futbolu ile ilgili sorularını yanıtladı.Bükreşliler, Hagi’nin Galatasaray’da başarılı olacağını düşündüklerini vurguladı. Romanya’da en çok bilinen Türk takımının Galatasaray olduğunu ifade eden Rumenler, Türk futbolcuların ise ülkelerinde çok tanınmadığını söylediler.Bükreş’te memur olarak çalışan Marian Tatuianu, Hagi’nin ülkesinde herkesçe çok sevildiğine dikkati çekerek, "Fakat biliyorum ki, Galatasaray’da futbol oynadığı dönemdeki başarılarının ardından Türkiye’de de çok seviliyor.Hatta Türkiye’de daha çok sevildiğini düşünüyorum" dedi.Rumen teknik direktörün, Türkiye’de başarılı olacağına inandığını belirten Tatuianu, başarı için tek başına Hagi’nin yeterli olamayacağını, oyuncuların da çalışması gerektiğini söyledi. Tatuianu, Galatasaray’da futbolcuyken, 2000 yılında UEFA Kupası’nı kaldıran Hagi’nin başarısını yineleyebileceğine inandığını belirtti.Türk takımlarından Galatasaray’ı tanıdığını, Fenerbahçe’yi de duyduğunu kaydeden Tatuianu, Türk oyuncularını ise çok fazla tanımadığını sözlerine ekledi."BİR KERE OLDU, YİNE OLUR"Bükreş’te yaşayan bir Türk ile evli olan Anna Özcan da, kızları Selen ve İlke ile Hagi’ye Türkçe olarak "başarı" dileğini gönderdi.Eşinin Beşiktaş taraftarı olduğunu, eşi dolayısıyla Türk futbolu hakkında bir çok bilgiye sahip olduğunu anlatan Anna Özcan, "Ben de eşimden dolayı Beşiktaş taraftarıyım ama Galatasaray’ı da Hagi’den dolayı seviyorum.Romanya’daki herkes Hagi’yi seviyor ve onu destekliyor. Bol şans diliyorum.Başarılı olur, bir kere oldu, UEFA Kupasını aldı. Yine olur" diye konuştu.İki yıl Mersin’de yaşayan ve Bükreş’te moda tasarımcısı olarak çalışan Andreea İnankur da Türk eşinin ve kendisinin Beşiktaş taraftarını olduğunu, buna rağmen Galatasaray ve Hagi’nin başarılı olmasını istediğini söyledi. Hagi’nin Galatasaray’da çok güzel işler yapacağına inandığını ifade eden İnankur, "İyi bir oyuncuydu. İyi bir teknik direktör olacak. İnanıyoruz ve destekliyoruz" dedi.</TEXT>
</DOC>
