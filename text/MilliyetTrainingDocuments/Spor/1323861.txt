<DOC>
<DOCNO> 1323861 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52cd33/l/0l0smilliyet0n0btr0chesabi0ebaska0cspor0chaberdetay0c0a40b110b20a10a0c130a99810cdefault0bhtm/story01.htm </URL>
<DATE> 2010/11/04 </DATE>
<TIME> 01:13:27.0 </TIME>
<AUTHOR>  </AUTHOR>
<HEADLINE>
hesab�� ba��ka
</HEADLINE>
<TEXT>Arsenal’in rezerv ekibinde forma giyen ve Hollanda U-19 Milli Takımı’nın kaptanı olan Oğuzhan, “PSV Eindhoven ve Trabzonspor’un benimle ilgilendiği şeklinde basında çıkan haberleri okudum. Sanırım Türk basını biraz abartıyor. Arsenal’le sözleşmem sezon sonunda bitiyor. Öncelikle Arsenal’deki geleceğimi düşünüyorum” dedi.Genç futbolcu, Hiddink’in İngiltere’ye yaptığı ziyaretten büyük onur duyduğunu da belirterek, “Ancak buradan bazı sonuçlar çıkarılmamalı. Yıllardır Hollanda’yı temsil eden kadrolarda oynuyorum ve bundan çok memnunum. Şu an seçim yapma durumunda değilim” diye konuştu. ‘Çok özledik’Başkan Sadri Şener, Trabzonspor Dergisi’nin Kasım sayısındaki yazısında başarı için camianın bütünleşmesi gerektiğine vurgu yaptı. Geçen sezon Ziraat Türkiye Kupası ve Süper Kupa’yı kazandıklarını hatırlatan Şener, “Üç yıl önce yine camiadan aldığı güçle yola koyulan yönetim kurulumuz, kulübümüzün öncelikle itibarını koruyacak, ülkenin her köşesindeki Trabzonsporlular’ın başının dik gezmesini sağlayacak bir takım oluşumu için kollarını sıvamıştı. Takımımız şimdi şampiyonluğun en önemli adayları arasında gösterilmektedir. Şampiyonluk hepimizin yıllardır özlediği en üst derecedir” dedi.</TEXT>
</DOC>
