<DOC>
<DOCNO> 1325526 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f57d67f/l/0l0smilliyet0n0btr0cumit0ekaran0eve0evolkan0earslan0epfdk0eya0esevk0eedildi0cspor0csondakika0c0a40b110b20a10a0c1310a2270cdefault0bhtm/story01.htm </URL>
<DATE> 2010/11/04 </DATE>
<TIME> 17:16:07.0 </TIME>
<AUTHOR>  </AUTHOR>
<HEADLINE>
��mit karan ve volkan arslan pfdk'ya sevk edildi
</HEADLINE>
<TEXT>Eskişehirsporlu futbolcu Ümit Karan ile Ordusporlu futbolcu Volkan Arslan, menajerlik yaptıkları iddiasıyla tedbirli olarak Profesyonel Futbol Disiplin Kurulu'na (PFDK) sevkedildiler.Futbol Federasyonu'ndan yapılan açıklamada şu ifade yer aldı:"Eskişehirspor profesyonel futbolcusu Ümit Karan ile Orduspor profesyonel futbolcusu Volkan Arslan, talimatlara aykırı bir biçimde menajerlik faaliyeti içinde bulunmalarından dolayı, tedbirli olarak Profesyonel Futbol Disiplin Kurulu'na sevk edildi."VOLKAN'IN KULÜBÜ ORDUSPOR'DAN AÇIKLAMABank Asya 1. Lig’de mücadele eden Orduspor’un kulüp başkanı Nedim Türkmen, futbolcuları Volkan Arslan’ın Profesyonel Futbol Disiplin Kurulu’na (PFDK) sevk edilmesiyle ilgili olarak, "Buradan çıkacak her karara kulüp olarak saygı duyacağız" dedi.         Türkmen, AA muhabirine yaptığı açıklamada, Ordusporlu futbolcu Volkan Arslan’ın bazı kulüp futbolcuları ve teknik direktörlerle birlikte talimatlara aykırı biçimde davranarak menajerlik yaptığı iddialarından dolayı PFDK’ya sevk edildiğini belirtti.         Futbolcularının aynı zamanda takımın kaptanı olduğuna da işaret eden Türkmen, "Açık ve dürüst olmak gerekirse Volkan Arslan’ın bu tür işlerle ilgilenmediğine inanmak istiyorum, ama ortada bir gerçek var, o da Volkan’ın PFDK’ya tedbirli olarak sevk edilmesi. Biz kulüp olarak futbolda her türlü çirkin olaya karşıyız. Bu yüzden Futbol Federasyonun vereceği her karara da saygı duyacağız" diye konuştu.         Türkmen, iddialarla ilgili futbolcuları Volkan Arslan ile görüşeceklerini sözlerine ekledi.</TEXT>
</DOC>
