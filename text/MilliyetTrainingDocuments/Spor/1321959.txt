<DOC>
<DOCNO> 1321959 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f49be76/l/0l0smilliyet0n0btr0cbedava0esihirbaz0e0cspor0chaberdetay0c0a30b110b20a10a0c130a94930cdefault0bhtm/story01.htm </URL>
<DATE> 2010/11/03 </DATE>
<TIME> 03:13:21.0 </TIME>
<AUTHOR>  </AUTHOR>
<HEADLINE>
bedava sihirbaz!
</HEADLINE>
<TEXT>NEVZAT DİNDARGalatasaray’ın iki haftadır en çok konuşulan futbolcusu Juan Pablo Pino... Kolombiyalı oyuncu, Kadıköy’de göz kamaştıran futbolunun ardından Antalyaspor karşısında da etkili bir oyun sergileyip 1 de gol atarak sarı-kırmızılıların yeni ikonu olma yolunda ilerliyor. Forvetteki performansıyla alkış toplayan Pino, üç büyük kulüpteki en ucuz yabancı durumunda. Sarı-kırmızılıların, Monaco’dan 3 milyon euro bonservis bedeliyle aldığı Pino, yıllık sadece 600 bin euro kazanıyor. Başarılı futbolcu maç başına ise 10 bin euro ücret alıyor.Üç büyüklerde forma giyen yabancılarla kıyaslandığında, “El Mago” (sihirbaz) lakaplı Pino’nun, meslektaşlarının çok altında bir rakama oynadığı ortaya çıktı. Kolombiyalı futbolcu, 3.5 milyon euro kazanan Elano, Alex, Quaresma ve Niang gibi yıldızların 6’da 1’i kadar kazanıyor.Sezon başında alınan kararlar doğrultusunda, “kemer sıkma” politikası uygulayan Galatasaray’ın dikkat çeken diğer bir özelliği ise yabancıların aldıkları yıllık ücretlerin ezeli rakiplere göre düşük olması. Yabancıların Galatasaray’da 14 milyon 840 bin euro, Fenerbahçe’de 23.5 milyon euro, Beşiktaş’ta ise 18.8 milyon euro toplam maliyetleri bulunuyor.FENERBAHÇEAlex 3.5 milyonGüiza 3.5 milyon Niang 3.5 milyon Lugano 2.5 milyon Dia 2 milyon Santos 2 milyon Yobo 2 milyon Stoch 1.5 milyon Bilica 1.5 milyon Cristian 1.5 milyon TOPLAM: 23.5 milyonBEŞİKTAŞQuaresma 3.5 milyon Guti 2.7 milyon Ferrari 2.5 milyon Bobo 2 milyon Ernst 2 milyon Holosko 1.75 milyon Tabata 1.5 milyon Fink 1.2 milyon Sivok 900 bin Zapotocny 750 bin Toplam: 18.8 milyonGALATASARAYElano 3.5 milyonBaros 2.5 milyon Misimovic 2.1 milyon Neill 2 milyon Cana 2 milyon Kewell 1.08 milyon Insua 1.06 milyon Pino 600 bin TOPLAM: 14.84 milyon</TEXT>
</DOC>
