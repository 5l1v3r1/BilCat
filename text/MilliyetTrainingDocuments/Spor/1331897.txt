<DOC>
<DOCNO> 1331897 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f73a615/l/0l0smilliyet0n0btr0chakeme0esaldiranlara0e1430emac0eceza0cspor0csondakika0c0a80b110b20a10a0c131180a0a0cdefault0bhtm/story01.htm </URL>
<DATE> 2010/11/08 </DATE>
<TIME> 17:15:51.0 </TIME>
<AUTHOR>  </AUTHOR>
<HEADLINE>
hakeme sald��ranlara 143 ma�� ceza
</HEADLINE>
<TEXT>Denizli 1. Amatör Küme'de Gürpınar Belediyespor ile Bağbaşı Belediyespor takımları arasında oynanan müsabakada çıkan olaylarda hakemlerie saldıran Gürpınarlı 12 futbolcuya toplam 143 maç ceza verildi. İlköğretim okulu öğretmeni olan Gürpınar Belediyespor Kulüp Başkanı Mesut Kılıç da 7 ay hak mahrumiyeti cezası aldı. Türkiye Faal Futbol Hakemleri ve Gözlemcileri Derneği (TFFHGD) Denizli Şube Başkanı Sinan Baş cezaları az bulduklarını söylerken, saldırgan futbolcu ve yöneticiler hakkında dava açtıklarını açıkladı.31 Ekim 2010 tarihinde Çivril ilçesine bağlı Gürpınar beldesinde meydana gelen olay şöyle gelişti. Denizli 1. Amatör Küme (B) Grubu'nda yer alan Gürpınar Belediyespor ile Bağbaşı Belediyespor arasındaki karşılaşma 3-2 konuk takımın üstünlüğü ile sürerken, Gürpınar'ın son dakikada attığı gol, hakem Saim Karaaslan tarafından ofsayt gerekçesiyle geçersiz sayıldı. Karşılaşmanın bitiş düdüğünün ardından Gürpınarlı futbolcular, hakem Karaaslan ile yardımcıları Serkan Yavaş ve Serkan Gökal'e saldırdı. İddiaya göre oyuncular, yere yatırdıkları hakemleri tekme tokat dövüp, ağır hakaretlerde bulundular. Bu sırada Kulüp Başkanı Mesut Kılıç'ın da hakemlere hakaret edip fiili saldırıda bulunduğu iddia edilirken, bir grup taraftar da sahaya girip hakemlere saldırmak istedi. Olay jandarmanın müdahalesiyle güçlükle önlendi.Son toplantısında olayla ilgili hakem ve gözlemci raporlarını değerlendiren Denizli Amatör Spor Kulüpleri Federasyonu Disiplin Kurulu, Gürpınarlı futbolculardan Ali Eren'e 15, Burak Çallı'ya 14, Gökhan Bican, İsmail Daşdelen, Halil Dağcı, Kemal Kaymakçı, Oğuz Demirel, Turgay Kılıç ve Hüseyin Pala'ya 13'er, Aytaç Çimen ve Ali Sırakaya'ya 10'ar, Mustafa Bacanak'a ise 3 maç oynamama cezası verdi. Kulüp Başkanı Mesut Kılıç da 7 ay hak mahrumiyeti ile cezalandırıldı.Hakemler Saim Karaaslan, Serkan Yavaş ve Serkan Gökal olaydan sonra Çivril Cumhuriyet Başsavcılığı'na suç duyurusunda bulunurken, TFFHGD Denizli Şubesi de saldırganlar hakkında dava açtı. İl Disiplin Kurulu'nun verdiği cezaları yetersiz bulan TFFHGD Denizli Şube Başkanı Sinan Baş, "Gürpınar'da bir linç olayı yaşanmıştır. Kulüp başkanı, futbolcular ve sahaya atlayan taraftalar hakemleri linç etmeye kalkışmıştır. Söz konusu kulüp başkanının aynı zamanda öğretmen olması bizi derinden üzmüştür. Yaşananlar Türk sporu adına talihsizliktir. Sorumlular Türk adaletine gerekli hesabı verecekler" dedi.Uşak'ın Sivaslı ilçesinde Atatürk İlköğretim Okulu'nda sınıf öğretmenliği yapan Gürpınar Belediyespor Başkanı Mesut Kılıç, yaşananlardan ötürü üzgün olduğunu belirterek şöyle konuştu:"Bağbaşı Belediyespor maçından önceki 4 karşılaşmayı da kaybetmiştik. O müsabakada 3-2 mağlup oynarken son dakikada attığımız nizami golümüz verilmedi. Maç bittiğinde futbolculardan Ali Eren, yan hakemle tartışmaya başladı. Sahaya girdim, ne olduğunu sordum, futbolcum (Hakem bana küfür etti) dedi. Hakeme yaptığının doğru olmadığını anlatmaya çalışırken bir anda saha karıştı. Ben de kontrolden çıktım ve hakemi yere yatırdım. Ama asla vurmadım. Saha içine girmesem bu olaylar büyümeyebilirdi. Çok üzgünüm. Ben öğretmenim ve bu takımda futbola yeni başlayan 15 yaşındaki çocuklar ceza aldılar. En çok da buna üzülüyorum."Gürpınar Beldesi'nin CHP'li Belediye Başkanı Halil Arıkan ise, "Yaşananlar kabul edilebilir değil. Biz bu cezayı çekeceğiz. Olmaması gereken bir olay oldu. Utandık" yorumunu yaptı.</TEXT>
</DOC>
