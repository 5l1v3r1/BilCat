<DOC>
<DOCNO> 1324957 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f560aa7/l/0l0smilliyet0n0btr0csenes0eerzik0eten0ecuneyt0ecakir0eyorumu0cspor0csondakika0c0a40b110b20a10a0c1310a1190cdefault0bhtm/story01.htm </URL>
<DATE> 2010/11/04 </DATE>
<TIME> 13:15:51.0 </TIME>
<AUTHOR>  </AUTHOR>
<HEADLINE>
��enes erzik'ten c��neyt ��ak��r yorumu
</HEADLINE>
<TEXT>FIFA İcra Komitesi Üyesi ve UEFA Asbaşkanı Şenes Erzik, FIFA Başkanı Sepp Blatter’in profesyonel hakemliğe ne kadar önem verdiğini, son zamanlarda yaptığı açıklamalarda rahatlıkla görüldüğünü belirterek, "Bu nedenle Türkiye Futbol Federasyonu’nun ve Merkez Hakem Kurulu’nun konuyu her yönüyle iyi değerlendirmesi gerekiyor" dedi.Birçok ülkenin profesyonel hakemlik konusunda önemli adımlar attığını kaydeden Şenes Erzik, AA muhabirine yaptığı açıklamada, "Son yapılan FIFA toplantısında bu konuyla ilgili bir durum görüşülmedi. Ancak FIFA Başkanı Sepp Blatter’in profesyonel hakemliğe ne kadar önem verdiğini, son zamanlarda yaptığı açıklamalarda rahatlıkla görebiliriz. Tüm dünya ülkeleri bu konuda çalışmalar yapmaya başladı. Bu nedenle hem Türkiye Futbol Federasyonu’nun hem de Merkez Hakem Kurulu’nun her yönüyle konuyu iyi değerlendirmesi gerekiyor" ifadelerini kullandı."Türkiye’de profesyonel hakemlik uygulandığında, hakemler bu mesleğe daha fazla zaman ayırarak eğitimlerine yoğunlaşabilecek" diyen Şenes Erzik, Son günlerde gündemde sıkça yer alan futbolda profesyonel hakemlik konusuyla ilgili, hakemlerin gündelik yaşamda bu mesleğe daha fazla yoğunlaşmasının, Türk hakemliğinin gelişmesine büyük katkıları olacağını söyledi.Hakemlerin futbol sezonu boyunca birçok karşılaşmaya çıktığını belirten Erzik, "FIFA kokartı takan hakemlerin yükü tabii diğer meslektaşlarına oranla daha fazla olabiliyor. Çünkü onlar Türkiye’nin yanı sıra Avrupa’da da birçok maçta görev yapıyor. Bu kadar çok karşılaşmada görev almak bir hakeme büyük tecrübe kazandırır. Tabii insanlar da bu işte daha iyi yere gelebilmek için bütün mesaisini harcamak zorunda kalacaktır" diye konuştu."CÜNEYT ÇAKIR ÖNEMLİ BAŞARILARA İMZA ATIYOR"FIFA İcra Komitesi Üyesi ve UEFA Asbaşkanı Şenes Erzik, FIFA Kokartlı hakem Cüneyt Çakır’ın Türk hakemliği adına önemli başarılara imza attığını belirtti."Cüneyt Çakır, Türk hakemliğinin son zamanlarda ne kadar ilerleme kaydettiğini herkese gösteriyor" diyen Erzik, sözlerini şöyle tamamladı: "Tabii bu başarının ardında tüm kurumların katkıları oldu. Futbolda en zorlu görev hakemliktir. Karşılaşmalarda en büyük sorumluluk hakemlere düşüyor.Çakır, hem Spor Toto Süper Lig’de hem de Avrupa Şampiyonlar Ligi’nde oldukça iyi bir performans çiziyor. Genç arkadaşımızın, ileride Avrupa Şampiyonlar Ligi’nde ve diğer uluslararası organizasyonlarda üst düzey maçlar yöneteceğine inanıyorum."</TEXT>
</DOC>
