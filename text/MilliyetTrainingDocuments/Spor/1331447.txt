<DOC>
<DOCNO> 1331447 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f7202a6/l/0l0smilliyet0n0btr0cnba0ede0eturk0egecesi0cspor0csondakika0c0a80b110b20a10a0c131170a0a0cdefault0bhtm/story01.htm </URL>
<DATE> 2010/11/08 </DATE>
<TIME> 14:38:54.0 </TIME>
<AUTHOR>  </AUTHOR>
<HEADLINE>
nba'de t��rk gecesi
</HEADLINE>
<TEXT>NBA'de heyecan dün gece oynanan 6 karşılaşma ile devam etti. Hidayet Türkoğlu'nun formasını giydiği Phoenix Suns, deplasmanda Atlanta Hawks'ı 118-114 yendi. Philips Arena'da oynanan karşılaşmada Phoenix Suns'ta Steve Nash 19 sayı, 15 asist, Jason Richardson 21 sayılık performans sergilerken, maça ilk 5'te başlayan Hidayet Türkoğlu 27 dakika sahada kaldı ve 11 sayı, 4 ribaund, 4 asist ile oynadı. Atlanta Hawks'ta ise Joe Johnson 34 sayı 7 ribaund, 6 asistlik performansı ile sahanın en skorer oyuncusu olurken, Al Harford 30 sayı, 10 ribaund, 5 asistlik performans sergiledi. Bu sonuçla ev sahibi ekip yedinci karşılaşmasında sezonun ilk mağlubiyetini tadarken, Suns da altıncı maçında üçüncü galibiyetini aldı. Semih Erden'in takımı Boston Celtics deplasmanda Oklahoma City'i 92-83 mağlup etti. Ford Center'da oynanan karşılaşmada Boston Celtics'te Ray Allen 19 sayılık performansı ile takımının en skorer oyuncusu olurken, Rajon Rondo 10 sayı, 10 asist, 5 ribaund, Paul Pierce 17 sayılık performans sergiledi. Milli basketbolcu Semih Erden ise mücadeleyi 9 sayı, 4 ribaund, 1 asist ile tamamladı. Ev sahibi Oklahoma City'de ise Kevin Durant 34 sayı, 6 ribaund, 3 asistlik performansı ile sahanın en skorer oyuncusu olmasına rağmen mağlubiyete engel olamadı. Karşılaşmada Oklahoma adına skora katkıda bulunan diğer isimler ise 16 sayı, 10 asist, 8 top çalma ile Russel Westbrook ve 13 sayı, 8 ribaundluk performansı ile Nenad Krstic oldu. NBA'de gecenin sonuçları şöyle;New York-Philadelphia: 96-106Detroit-Golden State: 102-97Houston-Minnesota: 120-94Atlanta Hawks-Phoenix Suns: 114-118Oklahoma City Thunder-Boston Celtics: 83-92Los Angeles Lakers-Portland Trail Blazers: 121-96</TEXT>
</DOC>
