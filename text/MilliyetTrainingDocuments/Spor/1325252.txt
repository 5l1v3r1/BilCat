<DOC>
<DOCNO> 1325252 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5786b0/l/0l0smilliyet0n0btr0cfenerbahce0ekart0e1920ebin0euyeye0eulasti0cspor0csondakika0c0a40b110b20a10a0c1310a20a20cdefault0bhtm/story01.htm </URL>
<DATE> 2010/11/04 </DATE>
<TIME> 15:15:15.0 </TIME>
<AUTHOR>  </AUTHOR>
<HEADLINE>
fenerbah��e kart 192 bin ��yeye ula��t��
</HEADLINE>
<TEXT>Fenerbahçe Kulübü’nün 5 yıl önce taraftarlar için hayata geçirdiği Fenerbahçe Kart’ta 192 bin üyeye ulaşıldığı, hedefin 200 bin üyeye ulaşmak olduğu açıklandı.Fenerbahçe Kulübü’nden yapılan açıklamada, "2005 yılının son aylarında Başkanımız Aziz Yıldırım’ın vizyonu doğrultusunda hayata geçen Fenerbahçe Kart uygulamamız, o günlerden bugüne, 192 bini geçen aktif kullanıcı sayısına ulaşmış ve spor dünyasının devleri olan Manchester United, Barcelona, Real Madrid, Bayern Münih gibi kulüpleri geride bırakmıştır. Şimdi sırada, 200 bin üye sayısına ulaşmak var" denildi.Açıklamada, Fenerbahçe Kulübü’nü, günümüz endüstriyel futbol dünyası içerisinde diğer kulüplerden ayıran temel ve önemli bazı farkların bulunduğu belirtilerek, şu görüşlere yer verildi "Birincisi, Fenerbahçe Spor Kulübü, gerçek bir spor kulübüdür. 9 ayrı branşta binlerce sporcusu ile mücadele eden dünyanın sayılı kulüplerinden biridir. Bir de öyle bir özelliği vardır ki Fenerbahçe’nin, o konuda tektir, eşi benzeri yoktur&#8230; Fenerbahçe taraftarının, giriştiği her projede kulübüne sahip çıkması ve ona hissettiği aidiyet duygusudur. İşte bu konuda, Fenerbahçe Spor Kulübü ve büyük Fenerbahçe taraftarının dünyada eşi benzeri yoktur.Fenerbahçe taraftarı, bir takımın taraftarı olmak ile ona sahip çıkmak arasındaki farkı ortaya koymaktadır. Bu sebeple, bugün ulaştığımız rakamlar itibariyle dünya devi olarak kabul edilen kulüpleri bile geride bırakan Fenerbahçe Taraftar Kart için, 200 bin bir hayal değil sadece 300- 400- 500 binlere ulaşmak için bir geçiş noktasıdır."</TEXT>
</DOC>
