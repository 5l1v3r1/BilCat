<DOC>
<DOCNO> 1331688 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f736203/l/0l0smilliyet0n0btr0chamilton0esampiyon0eolabilmem0eicin0emucizeye0eihtiyacim0evar0cspor0csondakika0c0a80b110b20a10a0c13117660cdefault0bhtm/story01.htm </URL>
<DATE> 2010/11/08 </DATE>
<TIME> 15:14:14.0 </TIME>
<AUTHOR>  </AUTHOR>
<HEADLINE>
hamilton: ��ampiyon olabilmem i��in mucizeye ihtiyac��m var
</HEADLINE>
<TEXT>McLaren’ın İngiliz pilotu Lewis Hamilton, "Şampiyon olabilmem için mucizeye ihtiyacım var" dedi.Formula 1’de sezonun bitmesine 1 yarış kala şampiyonluk hesapları yapılırken, İngiliz pilotun bu defa kupayı kaldırması zor görünüyor. 2008 sezonu şampiyonu Hamilton, pilotlar klasmanının lideri Ferrari pilotu Fernando Alonso’nun 22 puan gerisinde, 4. sırada yer aldığını hatırlatarak, "Şampiyon olabilmem için mucizeye ihtiyacım var" diye konuştu.Klasmanın ilk 3 sırasında Alonso’nun 246, Red Bull’un Avustralyalı pilotu Mark Webber’in 238, takım arkadaşı Alman Sebastian Vettel’in de 231 puanı bulunuyor. Birinci olacak pilotun 25 puan alacağı gelecek haftaki Abu Dabi Grand Prix’sinde Alonso’nun şampiyon olabilmesi için mücadeleyi ikinci sırada tamamlaması yeterli olacak.Hamilton’ın şampiyon olabilmesi için ise Alonso, Webber ve Vettel’in yarışı puansız bitirmesi gerekiyor.</TEXT>
</DOC>
