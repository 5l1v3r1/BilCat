<DOC>
<DOCNO> 1323265 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4fe7bb/l/0l0smilliyet0n0btr0cfaruk0esuren0erijkaard0edan0eistifade0eedemedik0cspor0csondakika0c0a30b110b20a10a0c130a97490cdefault0bhtm/story01.htm </URL>
<DATE> 2010/11/03 </DATE>
<TIME> 17:15:58.0 </TIME>
<AUTHOR>  </AUTHOR>
<HEADLINE>
faruk s��ren: rijkaard'dan istifade edemedik
</HEADLINE>
<TEXT>Transtürk Holding Yönetim Kurulu Başkanı ve Galatasaray Kulübü eski başkanlarından Faruk Süren, teknik direktör Frank Rijkaard’ın görevine son verilmesi ve takımın başına George Hagi ile Tugay Kerimoğlu’nun getirilmesine ilişkin süreçte "yönetim felsefesinin, stratejisinin olmadığının görüldüğünü" belirtti.Süren, İzmir Sanayici ve İşadamları Derneği’nce (İZİAD), Tarihi Havagazı Fabrikası’nda düzenlenen Çarşamba Toplantıları’na katılarak, iş hayatındaki deneyimlerini paylaştı.İş hayatında girişimlerde bulunurken, zamanın ve mekanın iyi tartılması gerektiğini vurgulayan Süren, girişimcinin vizyonunun bulunması, o vizyonun da toplumun beklentilerinden çok ileride olmamasının önem taşıdığını söyledi.Faruk Süren, iş hayatında takım çalışmasının önemine değinerek, "Vizyona inanan bir ekip kurmak lazım. Sevgi de çok önemli. Başarıya giden yolda elbette çok çalışmak, dikkatli olmak önemli. Ama başarı için en önemli iki kelime takım ve sevgidir" diye konuştu."RİJKAARD’DAN İSTİFADE EDEMEDİK"Süren, daha sonra soruları yanıtladı. "Rijkaard’ın gönderilmesi, Hagi ve Tugay’ın takımın başına getirilmesiyle" ilgili soru üzerine Rijkaard’ın "fena bir hoca olmadığını" kaydeden Süren, Hollandalı teknik adamın bilgisinden yeterince istifade edilemediğini söyledi.Galatasaray yönetiminin Rijkaard’a yeterli motivasyon ve desteği vermediğini öne süren Süren, "Onun çalışabileceği ortamı hazırlayamadık. Ortamı hazırlamayamazsanız verim almazsınız" dedi.Rijkaard yönetimindeki Galatasaray’ın ligi geçen sene 3. tamamladığını belirten Süren, "bunun başarı olamayacağını, Rijkaard’ın zaten geçen sene başarısız olduğunu" savundu.Süren, Hagi’nin Galatasaray’da teknik direktör olarak daha önce çalıştığını, ama o zaman teknik direktörlükte çok tecrübesi bulunmadığını söyleyerek, şöyle konuştu: "Futbolcu, teknik direktör olduğunda, ne kadar iyi futbolcu olsa da futbolculuğunu unutmalı. Teknik direktörün iyi beşeri ilişkileri olmalı. Şu anda tecrübeler edindi. Tugay’la birlikte iyi netice alınabilir. Süreçteki yanlışlık yönetim felsefesinin, stratejisinin olmadığını gösterdi. Rijkaard gönderildi, alternatif hazır değil. Bu yönetim zafiyeti. (Fatih Terim’le görüşüyoruz) diyorlar. Fatih Terim’in gelmeyeceğini onlar da biliyor, Fatih Terim de biliyor.Tribünleri tatmin etmek için konuşuyorlar.İnşallah iyi olur, bir ivme var. Ama eldeki malzeme ortada. Bugün star oyuncularımız Arda hariç, Kewell, Baros belli kilometre almışlar. Kewell’a karşı oynuyorduk biz 2000 yılında, o zaman Leeds’deydi. Hagi’nin oynatmak istediği agresif futbola uyum sağlayamayabilirler. Şu an kapanmayacak fark yok ama gerçekler de bunlar." Süren, bir katılımcının, "Fenerbahçeliyim ama Galatasaray’ı da seviyorum. Çünkü zor zamanlarımızda size karşı aldığımız puanlar sevindiriyor.Nedir Galatasaray’ın Fener’den çektiği" cümlesine de esprili olarak, "Biz Fener’den bir şey çektik olarak görmüyoruz. Kendiniz ifade ettiniz, zor döneminizde yardımcı oluyoruz. Şaka bir yana Galatasaray ve Fenerbahçe arasındaki ezeli rekabetteki kalitenin muhafaza edilmesi gerek" yanıtını verdi."EKONOMİ KAĞIT ÜZERİNDE İYİ"Süren, Türkiye’nin ekonomisine ilişkin sorulara karşılık, "Türkiye’nin ekonomisi, kağıt üzerinde verilere bakınca iyi ama sosyal problemler var" dedi.Türkiye’nin genç bir nüfusa sahip olduğuna dikkati çeken Süren, şöyle devam etti: "O gençlere eğitim ve iş vermek lazım. Yoksa sosyal patlamalara gebe bir Türkiye olur. Ekonomik bakımdan şöyle bir tehlike var, Türkiye ekonomisi sıcak para ile yönetiliyor, ama yeterli sanayi yatırımı yapılmıyor, Ar-Ge kaynağı ayrılmıyor. Dış politikayla ilgili hadiselere çözümsüzlük politikası muhafaza ediliyor. Bu ortam yatırımcıyı rahatsız ediyor. Girişimcilik ruhunu yatırıma çevirmek lazım. Türkiye’de burjuva sınıfı yok. O sınıf olsa bazı sosyal problemler kendiliğinden hallolur."</TEXT>
</DOC>
