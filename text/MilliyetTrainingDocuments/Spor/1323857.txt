<DOC>
<DOCNO> 1323857 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52cd38/l/0l0smilliyet0n0btr0cefes0ee0eyakisti0e820e740cspor0chaberdetay0c0a40b110b20a10a0c130a99760cdefault0bhtm/story01.htm </URL>
<DATE> 2010/11/04 </DATE>
<TIME> 01:13:24.0 </TIME>
<AUTHOR>  </AUTHOR>
<HEADLINE>
efes���e yak����t�� 82-74
</HEADLINE>
<TEXT>ÜMİT AVCITurkish Airlines Euroleague D Grubu’ndaki temsilcimiz Efes Pilsen, Armani Jeans Milano’yu 82-74 ile devirmeyi başardı ve 3. maçındaki 2. galibiyetini aldı. Sinan Erdem Spor Salonu’nda oynanan mücadeleye hızlı başlayan ve Kerem Gönlüm ile art arda sayılar bulan lacivert-beyazlı ekibimiz, 3. dakikayı 9-4 önde geçti. Kerem Tunçeri’nin organizasyondaki başarısı ile arayı açan ve 6. dakikayı da 17-8 önde geçen Efes, savunmadaki başarısıyla ilk çeyrek sonunda 22-10’luk üstünlüğü yakaladı. İkinci periyotta da Kerem Tunçeri ile skor bulmayı sürdüren Efes, ribauntlarda da rakibine büyük bir üstünlük kurunca farkı 16 sayıya (36-22) çıkardı ve devreyi de 43-33 üstün tamamladı.Roberts rahatlattıİkinci yarıya iyi başlayan konuk ekip oldu. Hawkins ile peş peşe sayılar bulan Armani Jeans, 10-3’lük seri yakalayarak farkı 3 sayıya indirdi: 46-43. Ancak temsilcimizi krizden Rakocevic çıkardı. Sinan-Nachbar ve Roberts ile savunmadaki sertliğini artıran Efes, yeniden arayı açmaya başladı, Roberts’in arka arkaya attığı iki üçlükle rahatlarken, son saniyede Nachbar, Milona potasına üç sayılık basketi gönderince 3. periyot da 69-55 tamamlandı. 4. çeyreğe de Nachbar’ın sayılarıyla başlayan Efes, rakibin baskısını topu Sinan’a getirterek kırdı, Hawkins ve Jaaber ile direnen Milano’ya geri dönüş şansı tanımadı. Temsilcimiz, son dakikalarda da Kerem Tunçeri ile oyunu iyi kontrol edip, salondan 8 sayı farkla galip ayrılmayı başardı.</TEXT>
</DOC>
