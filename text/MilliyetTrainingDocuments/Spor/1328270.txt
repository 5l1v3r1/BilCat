<DOC>
<DOCNO> 1328270 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f639fdb/l/0l0smilliyet0n0btr0cuefa0edan0ebahis0eyasagi0cspor0chaberdetay0c0a60b110b20a10a0c1310a8960cdefault0bhtm/story01.htm </URL>
<DATE> 2010/11/06 </DATE>
<TIME> 01:14:11.0 </TIME>
<AUTHOR>  </AUTHOR>
<HEADLINE>
uefa���dan bahis yasa����
</HEADLINE>
<TEXT>İRFAN KURTULMUŞ / KopenhagAvrupa Futbol Federasyonları Birliği (UEFA), profesyonel futbolculara bahis oynamayı yasaklıyor.  UEFA’nın, şike ve şaibeli maçların önüne geçmek için Avrupa'daki tüm ülkelerde sözleşmeli profesyonel futbolculara bahis yasağı getirmek için çalışma yaptığı ortaya çıktı.Danimarka Faal Futbolcular Derneği Başkanı Mads Öland, ülkenin önde gelen gazetelerinden Ekstra Bladet’e yaptığı açıklamada, 28 Şubat’ta UEFA’ya üye 53 ülke arasında bu konuda bir mutabakat anlaşmasının yapılacağını söyledi. Öland, her ülke için geçerli tek bir kuralın oluşacağını, bununla sözleşmeli futbolcuların herhangi bir lig maçı konusunda bahis oynamasının tamamen yasaklanacağını vurguladı.Öte yandan, Danimarka Futbol Federasyonu geçtiğimiz cuma günü, UEFA’dan gelen ihbar üzerine önceki gün, 2. ligde oynayan iki futbolcu hakkında Danimarka polisine sahtekârlıktan dolayı suç duyurusunda bulundu. Sözkonusu 2 futbolcunun forma giydikleri bazı maçlarda kendi mağlubiyetlerine yüklü miktarda paralar yatırarak bahis kuponları yaptıkları ve büyük gelir elde ettikleri belirlendi.Konuyu Haziran ayından beri soruşturan Danimarka Futbol Federasyonu'nun, bu futbolculara ağır cezalar vereceği kaydedildi. </TEXT>
</DOC>
