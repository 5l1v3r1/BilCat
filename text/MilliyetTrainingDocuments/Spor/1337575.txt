<DOC>
<DOCNO> 1337575 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa8e376/l/0l0smilliyet0n0btr0cbursaspor0etv0espikeri0etaraftarlari0ekistirtti0cspor0csondakika0c150b110b20a10a0c13147580cdefault0bhtm/story01.htm </URL>
<DATE> 2010/11/15 </DATE>
<TIME> 17:12:13.0 </TIME>
<AUTHOR>  </AUTHOR>
<HEADLINE>
bursaspor tv spikeri, taraftarlar�� k����t��rtt��
</HEADLINE>
<TEXT>Trabzonspor'un Bursaspor'u deplasmanda mağlup ettiği maçın ardından Pazar günü, yeşil beyazlıların internet üzerinden yayın yapan resmi yayın organı Bursaspor TV'de, Gazete Turu adı altında sabah haberlerini sunan Seda Çapçı'nın Trabzonlular'ı galeyana getirecek şekilde ifadeler kullanması tepkilere neden oldu. Yerel gazete başlıklarını okuduktan sonra Trabzon'u ve Trabzonsporlular'ı hedef alan sunucu, "Bursa'da bağrımızda yaşayan Trabzonlular tribündeydi. Onları hep benimsedik. Burada ekmek yediler, okudular, burada kazandılar. Biz mutlu olduk. Hiçbir zaman ayrım yapmadık ama algıda seçicilik yaptırdılar. Dik kaldırım ve Beşevler civarında oturan Trabzonlular. Onlara artık hemşehri demeyeceğiz. Kötü tezahüratlar yaptılar. Bizimle omuz omuza yaşıyorlar. 'Bize her yer Trabzon' sloganı atıyorlar ama maç sonu ben Bursa'nın en işlek caddesi Heykel de ve Setbaşı'nda bir tane Trabzonspor formalı göremedim. Madem size her yer Trabzon çıkın, Heykel ve Setbaşı'nda dolaşın o zaman" diyerek Trabzonsporlular'ı galeyana getirip kışkırtıyor ve hedef gösteriyor.BURSA'DAKİ TRABZONLULAR'I HEDEF GÖSTERDİ Sunucu, hedef gösteren ve ağır tahrik içeren yorumlarına şöyle devam etti: "Ortamı Trabzonspor taraftarları gerdi. Böyle haddini aşan tezahürat olmaz. Hele de Bursa'da ekmek yiyen Trabzonluları kastediyorum. Kocaman kocaman dükkanlara, Rizeli bilmem ne uşakları yazmayı biliyorsunuz. Trabzonspor taraftarlarına da mikrofon uzattık. Beni kızdıran buradaki Trabzonlular. Buna artık şımarıklık ve haddini bilmezlik denir. Lütfen formanın arkasında, 'Bize her yer Trabzon' yazan taraftarlar şu anda Heykel'e gelip gezsin. Lütfen, bekliyorum. Siz gelemiyorsunuz. Hani her yer Trabzon'du size? Ne olduğunuz önemli değil. Şampiyonda olabilirsiniz ama adam olabiliyor musunuz? Önemli olan bu. Biz geçen sene kendi bileğimizin hakkı ile şampiyonluğu kazandık ve Altıparmak'a Trabzonspor bayrağının asılmasına sesimizi çıkartmadık. Kendileri aynısını yapar mıydı? Adam olmak her yiğidin harcı mı?"GAZETELERİ DE HEDEF GÖSTERDİ Sunucunun tahrik içeren açıklamalarının ardı arkası gelmedi. Yorumların devamı şu şekilde: "Egemen sizin olsun. Egemen sırtında o 16 numaralı formayı hangi vicdanla taşıyor? Onu da sormak lazım kendisine. Ulusal gazetelerde de haddini aşan yorumlar yapıldı. Özellikle Fotomaç ve Fanatik gazetelerinde bunu gördük. Hiçbir zaman en büyük Bursa yazmayan gazeteler, şimdi en büyük Trabzonspor yazıyor. Küçük küçüğü desteklermiş her zaman. Biz adam gibi bir takımız ve adam gibi bir camiayız. Hürriyet Gazetesi, 'Lider marka' yazmış. Bursaspor kazanınca lider olmuyor da Trabzonspor kazanınca mı lider marka oluyor?"SİTELERDE TEPKİ MESAJLARI YAĞIYORSunucunun Bursaspor'un resmi yayın organından hedef gösterici ve halkı galeyana getirici, ağır tahrik içeren yorumlar yapması bordo - mavili taraftarları oldukça kızdırdı. Forum ve sosyal paylaşım sitelerinde sunucu aleyhine gruplar açılırken RTÜK'e de şikayet telefonları yağdı. Olayla ilgili olarak Trabzonspor yönetim kurulu sessizliğini korurken, taraftarlar Bursaspor yönetim kurulundan özür bekliyor. Özellikle Bursa'da yaşayan Trabzonlular'ı zor durumda bırakacak olan yorumların ardından taraftarların tepkiyle yanlış bir hareket yapmasından korkuluyor.</TEXT>
</DOC>
