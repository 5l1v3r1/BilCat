<DOC>
<DOCNO> 1327267 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5edbe8/l/0l0smilliyet0n0btr0c0ecayci0ene0eise0eumit0eozat0eda0eodur0e0cspor0csondakika0c0a50b110b20a10a0c1310a5790cdefault0bhtm/story01.htm </URL>
<DATE> 2010/11/05 </DATE>
<TIME> 13:14:27.0 </TIME>
<AUTHOR>  </AUTHOR>
<HEADLINE>
"��ayc�� ne ise ��mit ��zat da odur"
</HEADLINE>
<TEXT>Geçtiğimiz sezon Aziz Yıldırım ile yaşadığı polemik ile spor kamoyunun gündemine oturan Ankaragücü Mali Asbaşkanı Ayhan Atalay, DHA'ya yaptığı çok özel açıklamalarla yine adından söz ettirecek.''ÜMİT ÖZAT BENİM HAKKIMDA GERÇEKTEN O İFADELERİ KULLANDIYSA GÜCÜMÜ GÖSTERME ZAMANI GELMİŞTİR''Ankaragücü Teknik Direktörü Ümit Özat'ın hafta içerisinde bir basın toplantısı düzenleyerek, ''Camia içerisinde hisleriyle hareket edenler var. Birileri çıkıp önce ben futboldan anlamam diyor, sonra da 'Ne haliniz varsa görün' diyor'' ifadelerini kullanmasının ardından hedef tahtası haline gelen Ayhan Atalay, konuyla ilgili bazı açıklamalarda bulundu.Atalay, ''Ben öncelikle şunu söylemek istiyorum. Kulüpte çayçımız, güvenlikçimiz, memurumuz neyse, futbolcumuz ve teknik kadromuz da odur. Ben bazı duyumlar aldım ve bunları gerçek olmamasını temenni ediyorum. Zaten bunlar gerçek olsa Ahmet Gökçek ve Melih Gökçek hemen müdahele ederdi. Ben kongre öncesi sessiz ve sedasız istifa etmiştim. Benim bu insanlarla 30 yıllık ilişkim var, biz bir aileyiz. Aile içinde de zaman zaman çatlaklaş oluşabilir. Ben istifa ettim ama kongreye katılmamama rağmen yönetime seçildim. Bunu diğer insanlar farklı şekilde yorumlayabilir. Bu benim asaletimden mi yoksa karakterimden mi kaynaklanıyor. Eğer Ümit Özat böyle birşey yaptıysa durum değişir. Gazetelerde birçok şey yazılıyor ama gerçeklik oranını bilemem. Eğer yazılanlar gerçekse ben de gücümü gösteririm. Arkadaşlık üstünde gücümü göstermeyi tabiki istemem ve bu ahlaksızlıktır. Güç düşmana karşı gösterilir dosta karşı değil. Eğer Ahmet Gökçek ve Melih Gökçek beni savunmazsa o zaman bana söz düşer. Ama ben bu yazılanları doğru mu yanlış mı olduğunu henüz bilmiyorum'' dedi.''MAAŞINI BENİM VERDİĞİM BİR ADAM YÖNETİCİSİNİ ELEŞTİREMEZ...!''Basın ile çok iç içe olan bir insan olmadığını hatırlatan Asbaşkan Atalay, ''Bu olay Türk spor tarihine geçebilecek bir olaydır. Maaşını benim verdiğim bir adam yöneticisini nasıl eleştirebilir. Ben hata da yapsam beni eleştiremez. Ben burda artık çalışmam diyerek kapıyı çarpıp giderse ağzına geleni söyleyebilir. Ama tekrar söylüyorum ki yazılanların gerçeği yansıtmadığını düşünmek istiyorum'' diye konuştu.''SESSİZLİĞİMİ GÜÇSÜZLÜK ZANNEDENLERİN CANLARI YANABİLİR''Taraftarların arasında maç seyretmesi yönünde basında yer alan haberler ve Ümit Özat'ın kullandığı ifadelere değinen Ayhan Atalay, ''Ümit Özat ismini kullanmamız yanlış olur. O da benim için bu kulüpte görev alan bir işçidir. Ben bu kulübün direğiyim. Ben istediğim yerde maç izlerim ve buna kimse karışamaz. Benim sessizliğimi güçsüzlük zannedenlerin canları yanabilir. Eğer bu haberler doğrulanırsa ciddi sonuçlar doğurabilir. Benim futboldan anlamadığım söylenmiş. İnsanın bilmediği konuda yorum yapmaması erdemliliktir. Ben futboldan anlamam, doğrudur. Ben ömrümü siyasi yazılarla geçirmiş bir insanım. Keşke birisi bana siyasi konularla ilgili sorular sorsa. Ümit Özat ya da teknik kadroda en ufak bir yorum yapmadım çünkü konuya hakim değilim. Ama spor yazarlarının yorumlarına baktığımızda diyorlar ki 5 stoperle 5 gol yenir mi?'' açıklamalarında bulundu.''5-1'LİK MAĞLUBİYETİN ARDINDAN ÖNCE BANA KÜFÜR EDİN DEDİM''Taraftarlar arasındaki gerginliklere değinen Atalay, ''Takım kangren olmuş durumda. Sahadaki 12. adam derken bunu hafife almayalım. Futbolcular motive edici tezahüratlarla birşeyler yapabilirler. Ben maçı seyrettim. 5-1 oldu. Arkadaşlar, 'Başkanım biz daha ne söyleyelim' dediler. Ben de ne söylemek istiyorsanız söyleyin, bundan sonra atış serbest dedim. Hakaret edecekseniz önce benden başlayarak hepimize küfredebilirsiniz dedim. Benim de canım yandı, başkanımız da stadı terketti. Ben maç sonrasında Ertuğrul Sağlam ile konuşmadım ama eminim ki daha fazla gol atmayın demiştir. Yoksa bu maç 15-1 biterdi. Bunu birilerinin anlaması gerekiyor. İşimize yaramayan isim kulüpten gitmelidir. Bana takımın başına geçin deseler formasyonum yetmeyeceği için yapamam derim. Öte yandan bir göreve talip olunmaz. Teklif gelir sen de kabul edersin'' ifadesini kullandı.''GALATASARAY GALİBİYETİ ABARTILIYOR, TAKIMIMIZ BAŞARILI DEĞİL''Takımın şu anda başarılı olmadığının altını çizen Ayhan Atalay, ''Çok abartılan bir Galatasaray galibiyeti var ortada. Rickaard'ın tercümanı ve danışmanı televizyona çıkarak maçtan sonra futbolcuların protesto ederek yenildiğini söylüyor. Allah şahidimdir ki ben futbol takımı ile hiç ilgilenmiyorum. Alt yapıya bakıyorum daha çok. Kimlerin formasyonunun yeterli olup olmadığını bilmem. Ahmet başkanımız ilgilenir bununla. Amatör branşları sorarsanız hepsinde 1. oluyoruz veya derece alıyoruz. Olimpik branşlardaki sporcularımızla ilgileniyoruz'' şeklinde konuştu.VOLEYBOL TAKIMI...Bu sezon yeni bir oluşum içerisine giren Ankaragücü Voleybol Takımı hakkında açıklamalarda bulunan Ankaragücü Kulübü Mali Asbaşkanı Ayhan Atalay, ''Ben takımla ilgili bana aktarılanları size söyleyebilirim. Kolej havasında bir takım kurduk ve bunu 3 günde gerçekleştirdik. 2 takımla hazırlık maç yaptık ve ikisini de yendik. Geçen sene sözler vermiştim ama istifa ettiğim için sekteye uğradık. Dolayısıyla sporcularımız başka takımlara transfer oldu. Türkiye'nin en fazla bütçesine sahip takımın 118 milyon euroya kurulduğunu duydum. Bursaspor ise 9 milyon euroya kuruldu ve ligde şampiyon oldu. Biz çok fazla bütçe ayıramadık ama play - off a kalıp avrupa ve balkan kupalarına gideceğimizi düşünüyorum. Motivasyonun ve sevginin hakim olduğu yerlerde başarı mutlaka gelecektir. Hayata mutlu olmak için geldik. Bizim voleybol takımına da böyle bakmak gerekir. Geçen seneki kaptanımız Eda'yı takıma menajer olarak aldık. Ahmet Sarı da onların başında. Biz büyük bir aileyiz ve bu ailenin birbirini sevmesi çok önemli be başarının sırrı da budur bence'' dedi.</TEXT>
</DOC>
