<DOC>
<DOCNO> 1321956 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f49be6a/l/0l0smilliyet0n0btr0cfener0ede0eniang0esevinci0cspor0chaberdetay0c0a30b110b20a10a0c130a95150cdefault0bhtm/story01.htm </URL>
<DATE> 2010/11/03 </DATE>
<TIME> 03:13:14.0 </TIME>
<AUTHOR>  </AUTHOR>
<HEADLINE>
fener���de niang sevinci
</HEADLINE>
<TEXT>Sol kaburga bölgesindeki sakatlığı nedeniyle tedavisi süren Niang’ın durumunun iyiye gittiği bildirildi. Bireysel futbolcu antrenörü Dolu Aslan yönetiminde yürüyüş yapan golcü futbolcuda, tedavinin ardından olumlu gelişmeler yaşandığı belirtildi.Tedavileri süren Selçuk, Güiza, Gökhan Gönül ve Berk takımdan ayrı çalışırken Dia düz koşu yaptı. Soğuk algınlığı başlangıcı nedeniyle kendisini kötü hisseden Emre ise tedbir amaçlı olarak dinlendirildi. Teknik Direktör Aykut Kocaman’ın Eskişehir önünde Gökhan Gönül’ün yerine genç Okan’a görev vermeyi düşündüğü öğrenildi.Kollar erken sıvandıTeknik Direktör Aykut Kocaman, gelecek yılın çalışmalarına şimdiden başladı. Başkan Aziz Yıldırım’ın “arkandayız” mesajını alan Kocaman, yeniden yapılanma için önümüzdeki sezonun transfer politikasını şimdiden belirlerken, Can Bartu Tesisleri’nde boş zamanlarını yardımcıları ile birlikte oyuncu kasetlerini izleyerek dolduruyor. Bu sezon Avrupa’da yaşanan hayal kırıklığını unutturmak ve çok daha kaliteli bir kadro oluşturmak isteyen Fenerbahçe’nin çalıştırıcısı, kafasındaki isimleri yakından inceleyerek daha fazla fikir sahibi olmayı planlıyor.</TEXT>
</DOC>
