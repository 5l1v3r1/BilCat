<DOC>
<DOCNO> 1321952 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f49be6e/l/0l0smilliyet0n0btr0csultanlar0ekorkuttu0e0cspor0chaberdetay0c0a30b110b20a10a0c130a950a60cdefault0bhtm/story01.htm </URL>
<DATE> 2010/11/03 </DATE>
<TIME> 03:13:08.0 </TIME>
<AUTHOR>  </AUTHOR>
<HEADLINE>
sultanlar korkuttu!
</HEADLINE>
<TEXT>16. Dünya Bayanlar Voleybol Şampiyonası’nda millilerimiz, iyi başlayamadığı maçta Kanada karşısında ilk iki seti kaybetti. Ancak kalan oyunlarda kendine gelen Filenin Sultanları salondan 3-2 galip ayrılarak 2. tura yükselmeyi garantiledi.Karşılaşmanın ilk setinde oyuna konsantre olamayan ay-yıldızlılar, ilk teknik molasını 8-6, 2. teknik molasını ise 16-13 geride kapadığı seti 25-19 kaybetti. Sultanlar 2. sete de iyi başlayamadı, özellikle son sayılarda kolay hatalar yapınca seti 25-20 mağlup kapatarak 2-0 geriye düştü.3. setten itibaren millilerimiz kendine geldi. İlk teknik molayı 8-7, 2. teknik molayı da 16-12 önde geçen Sultanlar seti 25-14 kazanarak moral buldu. Ay-yıldızlıların etkili oyunu 4. sette de sürdü. Hücumdaki etkinliğini iyice artıran Sultanlar seti 25-17 alarak skoru eşitledi: 2-2.Tie-break setinde rakibine karşı üstünlüğünü koruyan millilerimiz Bahar’ın başarılı bloklarıyla seti 15-8 alarak maçtan 3-2 galip ayrıldı. Sultanlar gruptaki son maçında bugün TSİ 08.30’da Güney Kore ile karşılaşacak. Zorlu maçı NTV Spor canlı olarak yayınlayacak.MAÇIN KARNESİSALON: Osaka Belediye MerkezHAKEMLER: Mohammed Shahmiri (İran), Gad Eizikovits (İsrail)TÜRKİYE: Naz (6), Neriman (5), Bahar (7), Neslihan (8), Seda (6), Eda (8), Gülden (7), Gözde (6), Esra (7), Elif (7)KANADA: O’Reilly (6), Dodds (7), Holness (5), Pavan (7), Mahon (6), Hinze (6), Young (6), Page (6), Richey (6), Mokelki (5), Bradstock (6), Field (5)SETLER: 19-25, 20-25, 25-14, 25-17, 15-8SÜRE: 106 dakika (23, 24, 22, 24, 13)‘Akıllar Güney Kore maçındaydı’A Milli Bayan Voleybol Takımı Antrenörü Mehmet Bedestenlioğlu, Kanada maçına turnuvanın en kötü oyunuyla başladıklarını söyledi. Türkiye’nin 3-2’lik üstünlüğü ile sona eren maçın ilk 2 setinde özellikle hücumda başarılı olamadıklarını belirten Bedestenlioğlu, “Kanada ise ilk 2 sette turnuvanın en iyi oyununu oynadı” dedi.Oyuncularının rakip seçtiğini dile getiren tecrübeli antrenör, “Güney Kore’nin Çin’i yenmesinin ardından yeni bir hedef oluşturdular. Güney Kore maçına odaklandılar. Dünden beni onu düşünüyorlar. Bu da konsantrasyon kaybına neden oldu” diye konuştu. Maçın 3. setinde yaptıkları geri dönüşün çok iyi olduğunu kaydeden Bedestenlioğlu, “Ondan sonra da zaten Türk takımının oyununu sahaya yansıttık ve maçı kazandık” ifadelerini kullandı.‘Hedefimiz final’Milli voleybolcu Neslihan Darnel, Kanada karşısında ilk set hiçbir şey yapamadıklarını söyledi. Rakiplerinin bugün çok iyi bir performans ortaya koyduğunu belirten Darnel, “Kanada bugün iyi oynadı. 2. tur için Tokyo’ya gideceğiz ve bunun için çok mutluyuz. Çok zor maçlar yapacağız. Maçlarımızı kazanıp finallerde de mücadele etmek istiyoruz” diye konuştu.</TEXT>
</DOC>
