<DOC>
<DOCNO> 1331893 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f73a61a/l/0l0smilliyet0n0btr0chagi0eliderlik0edersi0everdi0cspor0csondakika0c0a80b110b20a10a0c13117910cdefault0bhtm/story01.htm </URL>
<DATE> 2010/11/08 </DATE>
<TIME> 17:15:47.0 </TIME>
<AUTHOR>  </AUTHOR>
<HEADLINE>
hagi liderlik dersi verdi
</HEADLINE>
<TEXT>Galatasaray Teknik Direktörü George Hagi'nin, sarı kırmızılı camianın tarihinde çok önemli bir yere sahip olduğunu herkes biliyor. Ancak daha önce teknik adam olarak sarı kırmızılı takımdaki performansı tartışılan Hagi'nin, bu seneki pozitif etkisi her geçen gün daha da artıyor.Trabzonspor maçı yenilgisi sonrası büyük bir üzüntü yaşayan Hagi, basın mensuplarının ısrarlı soruları karşısında bile yenilen ilk golde hatası bulunan Servet'i savunması, sarı kırmızılı takımda olumlu bir hava yarattığı öğrenildi. Hagi, Servet'in hatasını yenilgiye bahane olarak görmeyip, aksine Servet'in iyi oynadığını, yürekten mücadele ettiğini hatta gol pozisyonuna bile girdiğini belirtti. Oysa buna benzer olaylarda eski teknik direktör Frank Rijkaard, oyuncularını eleştiriyor hatta elindeki futbolcu kadrosunun yetersiz olduğunu ileri sürüyordu.Hagi'nin Rijkaard'ın tam aksi yönde futbolcusuna sahip çıkan tavrı G.Saraylı futbolcular tarafından da büyük takdirle karşılandı. Sarı kırmızılı futbolcular kendi aralarında yaptıkları değerlendirmede, Hagi'nin maç sonu yaptığı konuşmadan çok etkilendikleri öğrenildi.</TEXT>
</DOC>
