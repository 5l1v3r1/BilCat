<DOC>
<DOCNO> 1337408 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa8bf89/l/0l0smilliyet0n0btr0chelvaci0ehepimiz0egorevimizin0ebasindayiz0e0cspor0csondakika0c150b110b20a10a0c13147170cdefault0bhtm/story01.htm </URL>
<DATE> 2010/11/15 </DATE>
<TIME> 15:10:18.0 </TIME>
<AUTHOR>  </AUTHOR>
<HEADLINE>
helvac��: 'hepimiz g��revimizin ba����nday��z'
</HEADLINE>
<TEXT>Galatasaray'da Manisaspor maçından sonra yaşanan olaylar sonrasında Yönetim Kurulu bugün toplandı.2 saat süren Yönetim Kurulu toplantısı sonrasında Galatasaray Kulübü 2. Başkanı Mehmet Helvacı açıklamalarda bulundu.İşte Mehmet Helvacı'nın açıklamaları: "Dün akşam olanları biliyorsunuz. Onun üstüne bnu toplantıyı yaptık. Haftaya salı günü yapılacak toplantının konusunu hazırladık. Görevimizin başındayız. Herhangi bir istifa yok. Şu anda bir karar almaya da gerek yok. Toplantılarımızı salı günü yaparız. Yarın bayram diye bugün yaptık. Toplantının bugün olmasının başka bir nedeni yok. Yönetimde bir deprem veya çatırdama yok. Müsait olan herkes toplantı geldi. Galatasaray'da Yönetim Kurulu tüzük çerçevesinde hareket eder. Bu toplantı başkanın yokluğunda yapılan ilk toplantı değil. Medyada çıkan yorumların çoğu yalan. Teknik ekipten bir rapor alacağız. Karar vermek için buna ihtiyacımız var. Yönetim Kurulu'nda herkes aynı fikirde olacak diye bir şey yok. Herkes görüşünü sunar, sonunda da kesin kararlar alınır. Ben her ne yapıyorsam Galatasaray'ın menfaatleri için yapıyorum. Her yerde her zaman söylüyoum. Takımın menfaatleri benden üstündür. Her zaman yaptım, yine yaparım. Biz şu anda görevimizin başındayız ve her zaman da öyle olacağız. Adnan Polat Galatasaray'ın başkanıdır, kimsenin başkanla sorunu olamaz. Bizim için önemli olan Hagi'nin bize vereceği rapordur.         GALATASARAY’DA FARKLI SESLER...Galatasaray futbol takımının kötü gidişi sarı-kırmızılı camiada büyük üzüntüye neden olurken, camianın önde gelen isimleri farklı görüşleri savunuyor.         Galatasaray Genel Kurul ve Divan Kurulu’nun önemli isimlerinden Hayrettin Kozak, yönetim kurulunun 2011 yılının Şubat ayında yapılacak mali genel kurul toplantısına kadar görevini sürdürmesi gerektiğini dile getirdi.         "Galatasaray fevkalade kritik günler geçirirken, İkinci Başkan Mehmet Helvacı’nın, ’Başkanının olmasına gerek yok, biz kendi kendimize karar veririz’ demesine katılmıyorum" ifadesini kullanan Kozak, sözlerini şöyle sürdürdü:         "Bu yöneticilerin hepsi Adnan Polat ile gelmiştir. Onları bu göreve getiren de Adnan Polat’dır. Her türlü kararı onunla birlikte almaları doğru olur. Eğer beraber olmamaya, ayrılmaya kesinlikle karar vermişlerse, istifa edip ayrılmaları gerek. Yönetimde en az 7 kişi bulunduğu sürece, Galatasaray’ı mali olağan genel kurula kadar götürecek sayı ve yetkiye sahiptir. Diğerleri ayrılsa da bu yönetim, Galatasaray’ı Şubat 2011’deki mali kongreye götürür. Mehmet Helvacı ve konu ettiği arkadaşları ayrılsalar bile, başkan dahil 7 kişinin altına düşmedikçe yönetim devam eder. Zaten bugün bir olağanüstü kongre kararı alınsa, genel kurulun toplanması 45 günden aşağı olmaz. Bu da Aralık ayı sonu demektir. Zaten gelecek yılın Şubat ayında mali genel kurul var. Yönetim orada hesabını vermelidir."         Kozak, bazı isimlerin "İsyancı, devrimci bir grup" görüntüsü veren beyanlarda bulunmalarının hiç yakışık almadığını dile getirerek, "Adnan Polat, her neredeyse derhal tatilini yarıda bırakıp, ilk uçakla İstanbul’a gelmeli ve stratejik bir yönetim kurulu toplantısı yaparak, devrimcileri de içeren radikal kararlar almaya mecburdur" şeklinde konuştu."OCAK AYINDA TRANSFER MACERASINA GEREK YOK"         Yönetim kurulundaki futbol yetkililerinin, yapılan transferde büyük ölçüde başarısız olduğunun altını çizen Kozak, Ocak ayında yeni bir transfer macerasına gerek olmadığını söyledi.         Hayrettin Kozak, yapılan yanlış transferlerin büyük parasal kayba da neden olduğunu dile getirerek, şöyle konuştu:         "Galatasaray’da 4,5 seneden bu yana futbol komitesi; Adnan Polat başta olmak üzere, vazgeçemediği Adnan Sezgin ve Murat Yalçındağ’dan oluşmaktadır. Bunlardan ikisi 4,5 yıldan bu yana tüm transferin ve futbolun direkt sorumlusudur. Yaptıkları transferler büyük oranda başarısızdır. Çok büyük parasal kayba da sebebiyet vermiştir. Kısacası yeterince denenmişlerdir. Netice olarak asla ve asla bu yönetimin ve söz konusu kişilerin, Ocak ayında yeni bir transfer macerasına girmesine gerek yoktur."         "SAVAŞÇI GENÇLERDEN OLUŞAN TAKIM OYNAMALI"         Galatasaray’ın futbol olarak son derece vahim bir durumda olduğunu dile getiren Kozak, "Zaten teknik direktör Hagi durumu çok net ortaya koydu. Hagi’nin ortaya koyduğu gerçek, bugün yarın yıldırım operasyonu ile halledilir gibi değil" dedi.         Kozak, Hagi ile yardımcısı Tugay Kerimoğlu’nun kafa kafaya vermesi gerektiğini dile getirerek, şöyle devam etti:         "Galatasaray’ın futbolcu envanterine bakacaklar. Profesyonel kadroda bulunan, (A) takımda görev alabilecek niteliklere haiz futbolcuların envanterini ortaya koyacaklar. Bu futbolcuların içinden, Galatasaray için canını dişine takacak, kendi ve Galatasaray’ın geleceklerini de göz önünde tutarak sahada formasını sonuna kadar terletecek, belki şöhret olmayan ama Galatasaray adına sahada top koşturacak, o aşkı sahada gösterecek, savaşçı, genç pırıl pırıl bir takım çıkarılmalı. Galatasaray ligde ha 10. olmuş, ha 16. olmuş, ikisinin birbirinden farkı yok. Yeter ki küme düşmesin. Bu saatten sonra fazla önemi kalmadı. Galatasaray şampiyon olamadıkça, kupada iddialı olmadıkça, hiç değilse gençlerin önünü açsınlar, bundan sonra şanslarını gençlerle denesinler. Emre Çolak, Musa, Anıl, Çağlar gibi futbolcuları oynatsınlar. İçlerinden birkaç tane forma aşkını bilen ağabeylik yapacak oyuncu katsınlar. Yoksa bunlardan hiçbir şey olmaz. Çünkü hepsi çıt kırıldım olmuşlar. Ben bu sakatlıkların tümünün samimi ve gerçek sakatlıklar olduğuna asla inanmıyorum. Sakatlık konusu futbolcunun iki dudağı arasındaki bir söyleme dönüşmüştür. Gece yatıp, sabah gribim diye oynamıyorlar. Böyle şey olmaz, Kewell’ın durumu belli, Baros narin bir futbolcu. Geriye dönüp, iki yılda iki futbolcunun oynadıkları maç adedine ve yanında aldıkları paraya bakmak yeterli. Hiçbir işe yaramazlar. Hagi çok doğru söylüyor, bunları hemen yollamak lazım."         Hagi’nin, futbolculuktaki kendi görev, disiplin ve forma aşkı anlayışına uygun futbolculardan lig kadrosu kurması gerektiğini vurgulayan Hayrettin Kozak, bu özellikleri taşımayan oyuncuların hiç birini Florya’ya dahi sokmaması gerektiğini dile getirdi.         Kozak, şunları söyledi:         "Bu tip oyuncuların Florya’ya girmeleri, diğerlerinin de disiplinin bozulmasına neden olur. Florya’nın kendi içindeki yaşam tarzı ve atmosferi, artık herkes tarafından bütün olumsuzluğuyla biliniyor. Kimse zannetmesin ki Florya ve soyunma odasında yaşananlar gizli kapaklı. Florya, Fatih Terim’in 1996-2000 yıllarındaki disiplin ortamına kavuşmadığı sürece hiç bir şey olmaz. Hagi ve Tugay’a düşecek en önemli görev; bu disiplini sağlayacak ortamı orada yaşatmaktır. Bunu da sağlayacak deneyimleri var. Kısacası Florya eskiden olduğu gibi olmalıdır. Galatasaray taraftarı ve genel kurul üyeleri, forması için kendilerini yırtan, canını dişine takan, savaşçı gençlerden oluşan bir futbolcu grubunu seyretmeye hasret kalmıştır. Bu saatten sonra ligde bu sezon fazla hedef kalmadığı için denenmesi gereken tek yol, tartışmasız bu yoldur."         KIRAN’DAN OLAĞANÜSTÜ KONGRE ÇAĞRISI         Galatasaray Kulübü eski yöneticilerinden Turgay Kıran ise yönetim kurulunun derhal olağanüstü genel kurula gitmesi gerektiğini söyledi.         Futbol takımının düzelmesinin artık mucize olacağını dile getiren Kıran, "Hagi iyi niyetle geldi ama gördü ki takımda yürümeyen bir şeyler var. Artık Galatasaray bu sayfayı kapatmalı ve önümüzdeki seneler için bir takım kurulmalı. Hagi’ye bu sorumluluğu verecek yönetim kurulunun da genel kuruldan güven oyu alması şarttır" dedi.         Turgay Kıran, yönetimin her yerde beyaz bir sayfa açtığını ve atılımlardan bahsettiğini hatırlatarak, "Ancak yönetimde ikilem var. Yöneticiler birbirine düşmüş vaziyette. Bunun temizlenmesi, yeni bir sayfa açılması lazım. Yıpranmamış bir Galatasaray ve yönetim kurulunun yola devam etmemesi lazım. Tazelenmiş ve güven almış bir başkan ve yönetim kurulu olması lazım. Kendi kafalarına bir ekip kurup, yeniden çalışabilirler" şeklinde konuştu.         Galatasaray’ın eski yönetim kurulu üyesi ve divan kurulu üyesi Mehmet Bilen ise Galatasaray’da arızanın sadece futbolda olmadığını belirterek, "Sayın Polat yönetiminin ilk gününden beri köklü sorunlar vardı. Etik olmayan girişimlere prim verildi. Sorunlar geçiştirildi. Aşırı harcama ve borçlanma, bilanço makyajlarıyla örtüldü. Maalesef bugün bir futbol maçı kaybedildikten sonra bütün sorunlar gün yüzüne çıktı. Herkes gördü. Bu arada Galatasaray’da tarihi harcama rekoru kırıldı. Futbolculara verilen trilyonlar havalara uçtu" ifadelerini kullandı.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırAA+-15 Yorum              tüm yorumları oku »  Bu habere yorum yazmak için üye olun ya da giriş yapın.shuttle                          - kozak haklı:bir gs taraftarı olarak bu sene takımdan hiç ümitli değilim.bu yüzden yabancı oyuncular olan baroş, kevel,cana,misimoviç,elano,insua,servet,ayhan,bu futbolcuların hepsini para edenleri parasıyla etmeyenleri ise elden çıkarsınlar.altyapıdaki futbolcuları oynatsınlar.gs için en hayırlısı bencede bu..Cevap ver00Yorumu Oylakayu1965                          - HayretBunlari dinledikce hayret ediyorum.... ama koltuk sevdalari büyük'müs. Bizleri rezil ettiler ve önüne gelenin (diger takim taraftarlarin) alay konusu olduk ve halen yönetimdekiler utanmadan konusuyorlar. Helvaci gibi birisi Futbol GS'nin sadece bir kücük parcasi'mis diye TV'da söyledi. Zaaten Futbolun ne kadar önemli oldunu anlamadiklari icin bu hale düstük.Cevap ver00Yorumu Oylaroyal64                          - olması gereken buyduaksi taktirde. tribünlerin çatlak sesine kulak vermek gibi büyük bir hata yapılırdı. doğru bildikleri yolda yürümeye devam etmeliler. yeni stadla birlikte bu İYİ GÜN DOSTU tribünlerin grupların, kabadayıların sesi tamamen kesilmeli. diledikleri oyuncuya tavır dilediklerine destekte neyin nesi.  manisa maçını kewell kaybetmedimi. cana kaybetmedimi.Cevap ver00Yorumu Oylaultracrow                          - herzzamanki gibi suclu baskası biz gorevimize devam ediyoruz...once adnanlar gidicekki sonra gencler oynayacak..adnan sezgin denen adamın istifasını kabul etmemek nedemektir ya..olağan üstü kongre olmadıktan sonra hicbirsey degismez ..beşiktaş macında stadı ilk 15 dakka boş bırakmayı oneriyorum taraftara..ama nerde bizde o taraftar..yarısından cogu paralı asker stattakilerin...Cevap ver00Yorumu Oylatüm yorumları oku »  Bu habere yorum yazmak için üye olun ya da giriş yapın.12</TEXT>
</DOC>
