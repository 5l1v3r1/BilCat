<DOC>
<DOCNO> 1324952 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f567c88/l/0l0smilliyet0n0btr0ckayserispor0egencler0ei0ebekliyor0cspor0csondakika0c0a40b110b20a10a0c1310a1390cdefault0bhtm/story01.htm </URL>
<DATE> 2010/11/04 </DATE>
<TIME> 13:15:29.0 </TIME>
<AUTHOR>  </AUTHOR>
<HEADLINE>
kayserispor, gen��ler'i bekliyor
</HEADLINE>
<TEXT>Kayserispor, yarın kendi saha ve seyircisi önünde, 11.haftanın açılış karşılaşmasında Gençlerbirliği ile saat 20.00'de karşı karşıya gelecek. Sarı- kırmızılı ekipte Santana, sarı kart cezası nedeniyle takımda yerini alamayacak.Spor Toto Süper Lig'in 11. haftasında Kayseri Büyükşehir Belediyesi Kadir Has Stadyumu'nda Gençlerbirliği'ni ağırlayacak. Yarın saat 20:00'de oynanacak karşılaşmanın biletleri Ticketturk tarafından, Güney ve Kuzey (alt-üst) Tribünü : 10 TL Doğu ve Batı (alt üst) Tribünü : 20 TL ve Vip : 50 TL'den satışa sunulacak. Çift sarı karttan dolayı cezalı duruma düşen orta sahanın önemli isimlerinden Santana ile ameliyat sonrası tedavileri süren Cangele ve Triosi'den yoksun kadrosunda sarı kırmızılı futbolcular üst üste 5.galibiyeti elde edip seriyi sürdürmek istiyor. Kayserispor teknik direktörü Şota Arvaledza, " Kendi sahamızda oynayacağımız maçta noksanlarımıza rağmen, Gençlerbirliğini yenecek gücümüz var. Ligde bulunduğumuz konumu güçlendirmek ve yakaladığımız galibiyet serisini sürdürmek istiyoruz" dedi.Öte yandan, Denizbank'ın etkinliği için Kayseri'ye gelen . Beyaz lakaplı ünlü sovmen Beyazıt Öztürk, Kayserispor'u bulunduğu konumundan dolayı tebrik ederek, bir maçını tribünlerden izlemek istediğini söyledi. Beyaz " Şota 'yı candan kutluyorum. Zira, ligin büyüklerini ya yeniyor ya da çelmeleyip, gönderiyor"dedi. Beyazıt Öztürk, " Kayserispor teknik direktörü Şota ile karşılaşınca, Arçil' mi kendi mi diye ayırt etmekte zorlanacağımı düşünüyorum. Umarım bana bu konuda şaka yapmaz" diye konuştu</TEXT>
</DOC>
