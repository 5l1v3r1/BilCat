<DOC>
<DOCNO> 1321947 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f49caaf/l/0l0smilliyet0n0btr0chaber0eturu0e0cspor0chaberdetay0c0a30b110b20a10a0c130a95230cdefault0bhtm/story01.htm </URL>
<DATE> 2010/11/03 </DATE>
<TIME> 03:13:01.0 </TIME>
<AUTHOR>  </AUTHOR>
<HEADLINE>
haber turu...
</HEADLINE>
<TEXT>Ertelenen maç bugünSamsunspor Teknik Direktörü Hüseyin Kalpar, Mersin İdmanyurdu’nun eski antrenörü Yüksel Yeşilova’nın bıçaklanması nedeniyle ertelenen ve bugün oynanacak karşılaşmayı kazanacaklarını söyledi. Kalpar, “Maça 40. dakikadan itibaren 1-0 mağlup başlayacağız. Futbolda her türlü sonuç var. Amacımız 1-0’lık skoru lehimize çevirerek son haftalardaki çıkışımızı sürdürmek“ dedi.Ömer Aşık ısınıyorNBA’de Chicago Bulls’un sahasında Portland Trail Blazers’ı 110-98 yendiği maçta, milli basketbolcu Ömer Aşık 6 sayı kaydetti. Ev sahibi takımda Luol Deng 40 sayı, 4 ribaunt ve 2 asistle kariyer rekoru kırarken, 27 dakika oyunda kalan Ömer Aşık ise 6 sayı attı, 7 ribaunt aldı, 1 de asist yaptı. Sacramento Kings ise sahasında Toronto Raptors’ı 111-108 yenerken, Los Angeles Clippers ise sahasında San Antonio Spurs’a 97-88 yenildi.Efes’in rakibi Armani MilanoEfes Pilsen, THY Avrupa Ligi D Grubu üçüncü maçında bugün İtalya’nın Armani Jeans Milano takımını konuk edecek. Sinan Erdem Spor Salonu’nda oynanacak karşılaşma saat 20.15’de başlayacak ve Skytürk ekranlarından naklen yayınlanacak. Avrupa Arenası’nda 422. maçına çıkacak olan lacivert-beyazlılar, bugüne kadar oynadığı 421 karşılaşmada 254 galibiyet ve 167 yenilgi aldı.Aslan 2’de iki peşindeGalatasaray Medical Park Basketbol Takımı, FIBA Bayanlar Avrupa Ligi C Grubu ikinci maçında bugün Rusya’nın Spartak Moskova Region Vidnoje takımı ile karşılaşacak. Vidnoje Spor Salonu’nda oynanacak karşılaşma TSİ 19.00’da başlayacak. Sarı-kırmızılılar, grubundaki ilk maçında Fransa’nın Tarbes Gespe Bigorre takımını 84-68 yenmişti.Williams’a yeni şanzımanFormula 1 takımlarından Williams, gelecek sezondan itibaren HRT takımına şanzıman desteği sağlayacak. Williams yöneticisi Alex Burns, 2011 yılından itibaren, HRT takımına şanzıman desteği sağlayacaklarını açıkladı. Burns, söz konusu anlaşmanın iki takım için de verimli olacağını belirtirken, HRT’nin takım patronu Colin Kolles de “Girişim, takımımızın performansını bir adım daha ileri götürecek” dedi.Gençler yetişiyorSakarya Türk Telekom sporcusu Merve Demircioğlu, Alanya’da yapılan kulüplerarası puanlı yol yarışında Türkiye şampiyonu olarak büyük bir başarıya imza attı. Telekom, ‘Türkiye’ye Değer’ sloganıyla 5.438 sporcusu, 41 spor kulübüyle ülkemizde sporun gelişmesine katkıda bulunuyor. Demircioğlu’nun kariyerinde ise iki yıl üst üste Türkiye birinciliği var.</TEXT>
</DOC>
