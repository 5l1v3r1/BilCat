<DOC>
<DOCNO> 1318773 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f386402/l/0l0smilliyet0n0btr0cbilica0eya0eizin0eyok0cspor0chaberdetay0c0a10b110b20a10a0c130a85520cdefault0bhtm/story01.htm </URL>
<DATE> 2010/11/01 </DATE>
<TIME> 01:19:07.0 </TIME>
<AUTHOR>  </AUTHOR>
<HEADLINE>
bilica���ya izin yok
</HEADLINE>
<TEXT>YUSUF KOBALBucaspor’dan ayrılarak Eskişehirspor’un başına geçen Bülent Uygun, eski öğrencisi olan Fenerbahçeli Fabio Bilica’ya ikinci kez kanca attı. Brezilyalı oyuncuyu daha önce Bucaspor’a transfer etmek isteyen, ancak sarı-lacivertli kulüpten olumsuz yanıt alan Uygun, Bilica için bir kez daha Fenerbahçe’nin kapısını çaldı. Bülent Uygun’un, Yobo’nun gelişiyle yedeğe çekilen, Sivasspor’dan eski öğrencisi Bilica’yı devre arasında almak için teklif yaptığı bildirildi.Eskişehirspor’un, Bülent Uygun’un isteğiyle Brezilyalı futbolcu için yaptığı öneri, sarı-lacivertli kulüp tarafından geri çevirildi. Teknik Direktör Aykut Kocaman’ın, Bilica’nın takımda kalmasını istediği ve bu nedenle Eskişehirspor’a olumsuz yanıt verildiği vurgulandı.Lugano’nun sarı kart cezalısı olması yüzünden Bursaspor deplasmanında ilk 11’de forma giyen Bilica’nın da daha önce ayrılık hesapları yapmasına rağmen Eskişehirspor’un teklifine sıcak bakmadığı ifade edildi. Yedeğe düşen sambacının, Fenerbahçe’deki maddi imkanları Eskişehir’de bulamayacağını düşünerek kalmaya karar verdiği kaydedildi.Bu arada Bursaspor deplasmanından beraberlikle dönen sarı-lacivertli takım dün dinlendi. Fenerbahçe bugün sabah basına açık yapacağı antrenmanla Eskişehirspor maçının hazırlıklarını sürdürecek.Aydınlar’ın baba acısıFutbol Federasyonu ve Fenerbahçe Kulübü eski yöneticilerinden Acıbadem Sağlık Grubu Yönetim Kurulu Başkanı Mehmet Ali Aydınlar’ın babası Hami Aydınlar vefat etti. Baba Aydınlar’ın cenazesi ikindi vakti kılınan namazın ardından Malatya’nın Arapgir İlçesi Şehir Mezarlığı’nda toprağa verildi. Fenerbahçe Kulübü internet sitesinden Aydınlar Ailesi için başsağlığı mesajı yayınladı.</TEXT>
</DOC>
