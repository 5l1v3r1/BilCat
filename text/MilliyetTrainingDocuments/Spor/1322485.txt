<DOC>
<DOCNO> 1322485 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4c9190/l/0l0smilliyet0n0btr0chagi0enin0e20earda0esi0e0cspor0csondakika0c0a30b110b20a10a0c130a95840cdefault0bhtm/story01.htm </URL>
<DATE> 2010/11/03 </DATE>
<TIME> 11:11:46.0 </TIME>
<AUTHOR>  </AUTHOR>
<HEADLINE>
hagi'nin 2. arda's��!
</HEADLINE>
<TEXT>Tam 5 yıl önce Galatasaray'ın başındayken Arda'yı ortaya çıkaran Hagi, şimdi de istikrarı yakalayamayan Emre Çolak'ı parlatmaya çalışıyor. Rumen çalıştırıcı Emre'ye uzun dönemli, özel çalışma programı uygulamaya başladı.Hagi, yeni Arda'sını buldu... Sarı-Kırmızılı takımın geçtiğimiz sezon hazırlık kampında parıldayan ancak daha sonra beklenen şansı bulamayan genç yıldızı Emre Çolak'la yakından ilgilenen Rumen teknik adam, Fenerbahçe ve Antalyaspor maçlarında Emre'yi sahaya sürerek ona duyduğunu güveni gösterdi. Hagi'nin Emre ile antrenmanlarda özel olarak ilgilendiği ve tıpkı Arda gibi genç oyuncusunun da büyük bir çıkış yapmasını beklediği ifade ediliyor. Hocasının kendisine gösterdiği ilgiden ve verdiği şanslardan da son derece memnun olan genç yıldızın ise büyük bir hırsla çalışmaya devam ettiği öğrenildi.Yöneticilere umut aşıladıRijkaard döneminde zaman zaman kadroya girebilen Emre, daha ilk iki haftasında Hagi'nin ikinci yarılarda şans verdiği oyuncuların başında geldi. Emre'nin son derece yetenekli bir oyuncu olduğunu söyleyen Rumen hocanın, yöneticilere de genç oyuncuyu övdüğü belirtildi.</TEXT>
</DOC>
