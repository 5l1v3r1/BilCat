<DOC>
<DOCNO> 1322972 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4d7f26/l/0l0smilliyet0n0btr0cbobo0eunvan0eicin0egol0eatacak0cspor0csondakika0c0a30b110b20a10a0c130a9640a0cdefault0bhtm/story01.htm </URL>
<DATE> 2010/11/03 </DATE>
<TIME> 15:15:39.0 </TIME>
<AUTHOR>  </AUTHOR>
<HEADLINE>
bobo, unvan i��in gol atacak
</HEADLINE>
<TEXT>UEFA Avrupa Ligi (L) Grubu’nda yarın Portekiz’in Porto takımıyla karşı karşıya gelecek Beşiktaş’ta Brezilyalı futbolcu Bobo, gollerini hem takımı, hem de unvan için atmaya çalışacak.Geldiği sezondan itibaren golcü kimliğini takımının hizmetine sunan ve Beşiktaş tarihinin en golcü yabancı oyuncusu durumunda bulunan Bobo, Porto karşısında atacağı gollerle takımının Avrupa’daki en golcü futbolcusu olmayı hedefliyor.Beşiktaş adına Avrupa’da bugüne dek 12 gole imza atan ve 14 gollü Oktay Derelioğlu’nun ardından siyah-beyazlı ekibin Avrupa kupalarındaki en golcü ikinci oyuncusu olan Brezilyalı oyuncu, yarınki maçta atacağı gollerle Oktay Derelioğlu’nu yakalamaya veya geçmeye çalışacak.UEFA Avrupa Ligi’nde bu sezon şu ana dek 4 gole imza atan yıldız futbolcu, 2 gol daha atması halinde Oktay’ı yakalayacak. Bobo, 3 gol atması halinde ise Beşiktaş’ın Avrupa’daki en golcü oyuncu unvanını eline alacak.2006-07 SEZONUNDA AVRUPA’DA ATMAYA BAŞLADI2005-06 sezonun ikinci yarısında takıma dahil olan Bobo, sonraki sezon UEFA Kupası’nda gol serisini başlattı.2006-07 sezonunda UEFA Kupası’nda 2 gol atan Brezilyalı oyuncu, takımının Avrupa’daki her sezonunda gol atma başarısı gösterdi.-EN GOLCÜ İKİNCİ SEZONU- Bobo, Avrupa’daki en golcü ikinci sezonunu ise bu yıl yaşadı.Takımının 2007-08 sezonunda Şampiyonlar Ligi’nde ön elemede ve grupta yaptığı maçlarda 4 gol atan siyah-beyazlı futbolcu, bu sezon UEFA Avrupa Ligi’nde kalan 3 maça rağmen bu sayıya ulaştı.Beşiktaşlı futbolcu, yarın Porto karşısında gol attığı takdirde Avrupa’daki en golcü sezonunu da yaşama başarısı gösterecek.GOL ATTIĞI 10 MAÇTA 6 GALİBİYET GELDİBrezilyalı futbolcunun Avrupa’da 12 gol attığı 10 maçta, Beşiktaş 6 galibiyet alma başarısı gösterdi.Siyah-beyazlı takım, golcü oyuncusunun skorer kimliğini gösterdiği 10 maçta 6 kez kazanırken, 1 maçtan ise beraberlikle ayrıldı. Bobo’nun gol attığı 3 karşılaşmada ise Beşiktaş, galibiyete ulaşamadı.         -BOBO’NUN GOLLERİ-         Bobo’nun Avrupa’da attığı goller ise şöyle:         2006-07-UEFA Kupası:         CSKA Sofya (Bulgaristan)-Beşiktaş.....: 2-2 (1 Gol)         Dinamo Bükreş (Romanya)-Beşiktaş......: 2-1 (1 Gol         2007-08-Şampiyonlar Ligi:         Sheriff (Moldova)-Beşiktaş............: 0-3 (2 Gol-ön eleme)         Beşiktaş-Liverpool (İngiltere)........: 2-1 (1 Gol)         Beşiktaş-Marsilya (Fransa)............: 2-1 (1 Gol)         2008-09-UEFA Kupası:         Beşiktaş-S. Brijeg (Bosna Hersek).....: 4-0 (1 Gol)         2009-10-Şampiyonlar Ligi:         Beşiktaş-CSKA Moskova (Rusya).........: 1-2 (1 Gol)         2010-11-UEFA Avrupa Ligi:         Vikingur (Faroe Adaları)-Beşiktaş.....: 0-4 (2 Gol)         Rapid Wien (Avusturya)-Beşiktaş.......: 1-2 (1 Gol)         Beşiktaş-Porto (Portekiz).............: 1-3 (1 Gol)</TEXT>
</DOC>
