<DOC>
<DOCNO> 1327504 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5faf0d/l/0l0smilliyet0n0btr0csadri0esener0eteofilo0egalatasaray0ea0egidebilir0cspor0csondakika0c0a50b110b20a10a0c1310a6450cdefault0bhtm/story01.htm </URL>
<DATE> 2010/11/05 </DATE>
<TIME> 15:18:31.0 </TIME>
<AUTHOR>  </AUTHOR>
<HEADLINE>
sadri ��ener: teofilo, galatasaray'a gidebilir
</HEADLINE>
<TEXT>Trabzonspor Başkanı Sadri Şener, Galatasaray maçı ve Teofilo konusuyla ilgili çarpıcı açıklamalar yaptı.Sadri Şener ismi Galatasaray'la anılan Kolombiyalı oyuncuları Teofilo'ya yeşil ışık yaktı ardında da şartlarını sıraladı!.. Bilet fiyatları konsunda çıkan spekülasyonlara cevap veren Şener, "Stadı nasıl doldururuz hesabını yapıyoruz. Bu yüzden Galatasaray’a verilen bilet fiyatlarını düşük tuttuk." dedi.Radyospor’da Özgür Sancar’la Haber Özel Programı’na katılan Trabzonspor'un patronu Galatasaray maçına ilişkin de iddialı konuştu.İşte Şener'in açıklamaları;"HAGI RÜZGARI BİZE ESMEZ"Şener, Galatasaray’daki teknik direktör değişikliğinden kaynaklanan pozitif etkinin Fenerbahçe maçında işe yaradığını; ama aynı şeyin Pazar akşamı olmayacağını belirterek, “Fenerbahçe ve Beşiktaş’ı yendik. Galatasaray’ı da yenersek, İstanbul’un 3 büyüklerine karşı bir seri yakalamış olacağız. Bunu yapabilecek gücümüz var. Galatasaray’da teknik direktör değişikliğinin yarattığı hava Fenerbahçe maçında sonucunu verdi. Elbette yeni teknik direktör bir dinamizm verir. Ama bu sürekli olacak diye bir kural yok. Bana göre bitti” dedi."BİLET FİYATLARI DÜŞÜRDÜK"Rakip takım taraftarına ayrılan biletlerin fiyatlarının, Fenerbahçe ve Beşiktaş maçlarına oranla düşük tutulmasının sebebini de açıklayan Sadri Şener, “Stadı nasıl doldururuz hesabını yapıyoruz. Bu yüzden Galatasaray’a verilen bilet fiyatlarını düşük tuttuk. Bazen ne yaparsanız yapın stat dolmuyor. Biz alım gücü düşük olan taraftarları da düşünerek böyle bir uygulama yaptık” şeklinde konuştu."TEO, TEKLİF ALDIYSA GİDER"Teofilo’nun Galatasaray’la temasta olduğu yönünde bir bilgi almadığını dile getiren Şener, “Teofilo, Galatasaray’dan teklif aldıysa gitsin. Gidebilir. Bize böyle bir duyum gelmedi. Teofilo meselesi 3 şekilde çözülür. 1. Futbol oynamaz. 2. Başka bir takıma gider, bonservis ücretini getirir. 3. Türkiye’ye gelir, Şenol Güneş’le konuşur, hocamız oynatır oynatmaz; buna ben karışamam. Dördüncü bir yol olarak da futbolu bırakır” şeklinde konuştu.  Şenol Güneş, uygun bulursa, Teofilo’yu affedebilecekleri yönünde mesaj veren Şener, “Ben kulüp başkanıyım, meseleye pozitif bakarım. Ben gelip oynamasından yanayım; ama teknik direktörümüz bu meseleyi nasıl değerlendirir bunu bilemem. Bu hareket yapan, yarın çok önemli bir maç arifesinde bu veya benzeri hareketleri tekrarlar mı? Bilemem. Bir yere transfer olması için futbol oynaması ve bu hareketleri yapmaması gerekir” dedi.  "ÜLKESİNDEN BİLE TEPKİ ALDI"“Kolombiya Milli Takım teknik direktörü, yaptığının ne kadar yanlış olduğunu bize söyledi. Kendisine de aynı şeyi söyledi.  Biz gerekli yasal işlemi yaptık. Bekleyeceğiz. Menajeri de bizi aradı ve ‘siz yüzdü yüz haklısınız’ dedi” diye konuşan başkan Şener, “Böyle bir şey yapmasına hiçbir gerekçe yoktu. Parasını alıyor. İki katlı bir evde oturuyor. Altında arabası var.  Uçak biletleri, çocuklarının eğitimi her şey var. Geriye kalıyor, top oynamak, biz de ondan sadece top oynamasını istedik” şeklinde konuştu.</TEXT>
</DOC>
