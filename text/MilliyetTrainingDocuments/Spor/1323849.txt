<DOC>
<DOCNO> 1323849 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52d3ce/l/0l0smilliyet0n0btr0conce0edurdur0esonra0evur0cspor0chaberdetay0c0a40b110b20a10a0c130a99870cdefault0bhtm/story01.htm </URL>
<DATE> 2010/11/04 </DATE>
<TIME> 01:13:14.0 </TIME>
<AUTHOR>  </AUTHOR>
<HEADLINE>
��nce durdur, sonra vur
</HEADLINE>
<TEXT>CENGİZ MALGIRAvrupa Ligi’ndeki temsilcimiz Beşiktaş, Porto maçı için dün Portekiz’e gitti. Türk Hava Yolları’na ait özel bir uçakla saat 10.00’da Sabiha Gökçen Havalimanı’ndan hareket eden siyah-beyazlılar, yaklaşık 4,5 saatlik bir yolculuğun ardından Porto’ya indi. Siyah-beyazlıları burada 20 kişiye yakın bir taraftar grubu karşıladı.Avrupa Ligi’nde Porto ile birlikte liderlik mücadelesine giren Beşiktaş, gruptaki dördüncü maçını oynayacağı Porto maçının hazırlıklarını dün akşam maçın oynanacağı Dragao Stadı’nda yaptıkları idmanla tamamladı. Beşiktaş Teknik Direktörü Bernd Schuster’in, savunma ağırlıklı bir taktik oynayarak kontrataklarla skora ulaşmaya çalışacağı öğrenildi. Siyah-beyazlı teknik adamın, sakatlıktan yeni çıkan Aurelio ile son maçların başarılı ismi Ersan’ı bir süreliğine ilk on birde denediği bildirildi. Schuster’in, Sivasspor maçında olduğu gibi bu maçta da orta sahayı kalabalık tutacağı belirtildi. </TEXT>
</DOC>
