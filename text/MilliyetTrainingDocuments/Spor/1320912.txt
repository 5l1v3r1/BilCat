<DOC>
<DOCNO> 1320912 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4455cb/l/0l0smilliyet0n0btr0cen0ecok0ederbi0ekonusuldu0e0cspor0csondakika0c0a20b110b20a10a0c130a91770cdefault0bhtm/story01.htm </URL>
<DATE> 2010/11/02 </DATE>
<TIME> 17:17:03.0 </TIME>
<AUTHOR>  </AUTHOR>
<HEADLINE>
en ��ok derbi konu��uldu...
</HEADLINE>
<TEXT>Medya takip ajansı Interpress’ın verilerine göre, spor medyası ekim ayında en çok golsüz eşitlikle biten Fenerbahçe-Galatasaray derbi maçı üzerine kalem oynattı.Interpress’ten yapılan açıklamaya göre, Fenerbahçe-Galatasaray maçı, spor sayfalarında bin 822 haber ve köşe yazısına konu oldu.En popüler futbolcu sıralamasında Beşiktaş’ın dünyaca ünlü futbolcusu Guti Hernandez, hakkında çıkan bin 634 haberle ilk sırada yer alırken, ikinci sırayı Fenerbahçe’nin milli futbolcusu Emre Belezoğlu bin 185 haberle aldı.Brezilyalı futbolcu Alex de Souza çıkan bin 101 haberle üçüncü sırada yer alırken, Senegalli golcü Mamadou Niang bin 80 haberle dördüncü, Portekizli yıldız Ricardo Quaresma ise bin 69 haberle beşinci sırada kaldı.Araştırmaya göre spor kulüpleri arasında isminin geçtiği 4 bin 747 haberle ilk sırayı Fenerbahçe aldı. Sarı-lacivertli kulübü 4 bin 635 haberle Beşiktaş ile 4 bin 12 haberle Galatasaray izledi. Geçen yılın şampiyonu lider Bursaspor ise 3 bin 150 haberle dördüncü sırada yer aldı.EN FAZLA SCHUSTERTeknik direktörler dikkate alınarak yapılan incelemede Beşiktaş Teknik Direktörü Bernd Schuster, hakkında çıkan bin 436 haberle ilk sırada yer aldı.Fenerbahçe Teknik Direktörü Aykut Kocaman bin 460, Galatasaray’ın yeni teknik direktörü George Hagi bin 249 habere konu oldu. Bursaspor Teknik Direktörü Ertuğrul Sağlam bin 20 haberle dördüncü, Trabzonspor Teknik Direktörü Şenol Güneş 883 haberle beşinci sırada yer aldı.EN ÇOK ADNAN POLAT KONUŞULDURaporda, Ekim ayında 840 haberle Galatasaray Kulübü Başkanı Adnan Polat en çok habere konu olan kulüp başkanı oldu.Fenerbahçe Kulübü Başkanı Aziz Yıldırım 478 haberle ikinci sırada kalırken, Beşiktaş Kulübü Başkanı Yıldırım Demirören 412 haberle üçüncü, Trabzonspor Kulübü Başkanı Sadri Şener 504 haberle dördüncü ve Bursaspor Kulübü Başkanı İbrahim Yazıcı da 380 haberle beşinci sırada yer aldı.</TEXT>
</DOC>
