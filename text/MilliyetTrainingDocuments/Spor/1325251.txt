<DOC>
<DOCNO> 1325251 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5786b2/l/0l0smilliyet0n0btr0cgalatasaray0eda0etrabzonspor0emaci0ehazirliklari0e0cspor0csondakika0c0a40b110b20a10a0c1310a1940cdefault0bhtm/story01.htm </URL>
<DATE> 2010/11/04 </DATE>
<TIME> 15:15:14.0 </TIME>
<AUTHOR>  </AUTHOR>
<HEADLINE>
galatasaray'da trabzonspor ma���� haz��rl��klar��...
</HEADLINE>
<TEXT>Spor Toto Süper Lig’de hafta sonu Trabzonspor’a konuk olacak Galatasaray, hazırlıklarını sürdürdü.Teknik Direktör Gheorghe Hagi yönetiminde Florya Metin Oktay Tesisleri’nde gerçekleştirilen ve 1 saat 15 dakika süren antrenmanda futbolcular, istasyon ve pas çalışmalarının ardından yarı sahada çift kale maç yaptılar.Neşeli bir ortamda geçen antrenmanda futbolcuların da oldukça hırslı oldukları gözlenirken, Teknik Direktör Hagi, pas çalışması ile çift kale maç bölümlerinde oyuncularını doğru pas seçimi yapmaları ve hızlı oynamaları konularında sık sık uyardı.Diğer yandan antrenmanın tamamlanmasının ardından, Elano, Pino, Aydın ve Çağlar’a özel olarak şut çalışması yaptırılması da dikkati çekti.Sarı-kırmızılı takımın antrenmanına, sakatlıkları devam eden Aykut, Serkan ve Arda katılmazken, Hakan Balta ile Baros kondisyoner eşliğinde çalıştı.Galatasaray, yarın sabah basına kapalı olarak gerçekleştireceği antrenmanla Trabzonspor karşılaşmasının hazırlıklarını sürdürecek.ELANO’NUN KEYFİ YERİNDEGalatasaray’da teknik direktör Gheorghe Hagi’nin göreve gelmesiyle yeniden takımda kendine yer bulan Brezilyalı yıldız Elano Blumer’in neşesi dikkatlerden kaçmadı.Teknik direktör Frank Rijkaard döneminde gözden düşen ve moralsiz olduğu gözlenen Elano, bugünkü antrenmanda da takım arkadaşlarıyla girdiği sıcak diyaloglarla ve neşeli tavırlarıyla dikkati çekti.TOP TAŞIYICI KÜÇÜK HAGİTeknik Direktör Gheorghe Hagi’nin oğlu İonis, Galatasaray takımın adeta bir parçası oldu.Antrenmana çıkan sarı-kırmızlı takımın toplarını taşıyan İonis, anteman süresince ise hem çalışmayı izleyip hem de tek başına futbol topuyla çalışmalar yaptı.Hagi’nin çalışma sonrası oğluyla özel olarak ilgilendiği görüldü.Ayrıca, Galatasaray takımının eski kalecilerinden Brezilyalı oyuncu Claudio Andre Taffarel de sarı-kırmızlı takımın antrenmanın bir süre izledi.</TEXT>
</DOC>
