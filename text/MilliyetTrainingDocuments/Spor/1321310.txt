<DOC>
<DOCNO> 1321310 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4771f0/l/0l0smilliyet0n0btr0carda0eguti0ehayrani0ecikti0e0cspor0csondakika0c0a20b110b20a10a0c130a93190cdefault0bhtm/story01.htm </URL>
<DATE> 2010/11/02 </DATE>
<TIME> 19:16:14.0 </TIME>
<AUTHOR>  </AUTHOR>
<HEADLINE>
arda guti hayran�� ����kt��!
</HEADLINE>
<TEXT>İSTANBUL CNR EXPO Uluslararsı Kongre ve Ticaret Merkezi’nde 29 Ekim’de başlayan ve 7 Kasım’da sona erecek 13. Uluslararası Otomobil Fuarı’nın bugün futbol dünyasından da konukları vardı. Beşiktaş Futbol Komitesi Üyesi Cengiz Zülfikaroğlu, Siyah Beyazlı takıma Futbol Federasyonu Eski Başkanı Haluk Ulusoy’un şirketi tarafından 3 ay sonra hediye edilecek yeni takım otobüsü için, otobüs firmasının stantını ziyaret etti."Viseon" marka otobüs firmasının geçtiğimiz aylarda Almanya’nın en önemli kulüplerinden Bayern Münih’e hazırladığı 600 bin Euro değerindeki otobüsün aynısını Siyah Beyazlı kulüp içinde yapacağı öğrenildi. 34 koltuk kapasiteli otobüsün 3 ay içinde hazır olacağı ve Haluk Ulusoy’un şirketi tarafından Beşiktaş’a hediye edileceği kaydedildi.Öte yandan bugün aynı firmanın stantını ziyarete gelen Galatasaray kaptanı Arda Turan yaptığı espri ile günün konusu olsu. Beşiktaş Futbol Komitesi Üyesi Cengiz Zülfikaroğlu, firma yetkililerine ve Haluk Ulusoy’a yanında getirdiği formalarını hediye ederken çekilecek fotoğrafta Arda Turan’ın da yer alması istendi. Haluk Ulusoy tarafından fotoğrafta yer alması istenen genç futbolcu "Bana da Guti’nin imzalı bir formasını verirseniz fotoğrafa dahil olurum" esprisi stantta neşeli dakikaların yaşanmasına neden oldu.</TEXT>
</DOC>
