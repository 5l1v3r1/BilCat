<DOC>
<DOCNO> 1328285 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f634e7d/l/0l0smilliyet0n0btr0c0efenerbahce0eaciz0ebirakti0e0cspor0chaberdetay0c0a60b110b20a10a0c1310a8910cdefault0bhtm/story01.htm </URL>
<DATE> 2010/11/06 </DATE>
<TIME> 01:14:30.0 </TIME>
<AUTHOR>  </AUTHOR>
<HEADLINE>
���fenerbah��e aciz b��rakt�����
</HEADLINE>
<TEXT>Avrupa Basketbolu'nun kulüpler bazında en büyük takımı olarak kabul edilen ve son Avrupa Şampiyonu unvanını taşıyan Barcelona'yı deplasmanda mükemmel bir savunma ile 69-61 yenen Fenerbahçe Ülker'de büyük coşku yaşanırken, İspanyol basınında yer alan haberler de zaferin büyüklüğünü ortaya koyuyor. 2008 Ocak ayından bu yana Euroleague'de evinde grup maçı kaybetmeyen Barça'yı devirerek, bu başarıyı elde eden ilk Türk takımı olan Fenerbahçe Ülker hakkında El Mundo Deportivo, "Türk takımı çok iyi oynadı ve önemli dakikalarda kilit sayılar attı. 3’lük atışlarda başarı sağlayamayan Barça, sadece 2 top çalabildi. Barça, birkaç hafta önce İspanyol liginde CAI Zaragoza’ya karşı yenildi ama orada hata tamamen antrenör Pascual’ındı. Fenerbahçe karşısındaki mağlubiyet ise çok basit bir şekilde Türkler daha üstün olduğu için alındı. Fenerbahçe Barça'yı güçsüz ve aciz bıraktı" yorumunu yaptı.Roko Ukiç’e de övgü yağdıDiğer Kalatan gazetesi Sport da "Layık olunan bir yenilgi" başlığı altında "Barça, Avrupa Ligi şampiyonu olduktan sonraki ilk yenilgisini aldı. Bir yenilgi belki çok fazla şey değiştirmez ama bu olay Barça’da bir dönemin sonu ve yeni başlangıç olmalı" şeklinde ifadeler kullandı."Barça kötü başladı berbat bitirdi!" diyen Sport, "Antrenör Spahija’nın Fenerbahçe’de bir takım yaratmayı başardığını ve Barça karşısında oyunu tamamen kontrolü altında tutmasını bildiğini" vurguladı. Marca gazetesi de maçı "Barça tam takım düşüyor. Fenerbahçe, salonu istila ediyor" başlığı altında okuyucusuna duyurdu. Haberde, 13 sayı ile maçın en skorer oyuncusu olan Fenerbahçeli Roko Ukiç’in Katalan takımının mağlubiyetinde önemli rol oynadığını ve "Türklerin çok rahat sayılar bulduğunu" yazdı. </TEXT>
</DOC>
