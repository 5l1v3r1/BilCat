<DOC>
<DOCNO> 1332120 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f754986/l/0l0smilliyet0n0btr0cnuri0esahin0eden0ekizilay0ekampanyasina0edestek0cspor0csondakika0c0a80b110b20a10a0c1311890a0cdefault0bhtm/story01.htm </URL>
<DATE> 2010/11/08 </DATE>
<TIME> 19:14:51.0 </TIME>
<AUTHOR>  </AUTHOR>
<HEADLINE>
nuri ��ahin'den k��z��lay kampanyas��na destek
</HEADLINE>
<TEXT>Borussia Dortmund'un yıldız oyuncusu Nuri Şahin, Kızılay'ın gerçekleştirdiği vekaletle kurban kampanyasının tanıtımına katıldı. Kampanyaya destek veren Nuri, Avrupalı Türkler'in kampanyaya katılmalarını tavsiye etti.Türk Kızılayı'nın vekaletle kurban kampanyası için Almanya'daki başarılı Türk futbolcularının desteğiyle yaptığı tanıtımlar kapsamında, Borussia Dortmund'un yıldız oyuncusu Nuri Şahin'in katıldığı bir basın toplantısı düzenlendi. Iduna Park Stadyumu'ndaki toplantıya, milli futbolcuyla birlikte Kızılay Yönetim Kurulu Üyesi Fecri Alpaslan katıldı.NURİ'YE TEŞEKKÜRKampanya hakkında bilgi veren Fecri Alpaslan, Türk Milli Takım ve Borussia Dortmund'un başarılı Türk oyuncusu Nuri Şahin'e verdiği destekten ötürü teşekkür etti. Türk Kızılayı'nın 143 yıldır Türkiye'de ve dünyanın 58 ülkesinde ihtiyaç sahibi insanların yardımına koştuğunu belirten Alpaslan, bu yıl bağışlanacak kurbanların yarısının, "Kardeş payı" organizasyonuyla Pakistan'a diğer yarısının ise afet bölgeleri ile ihtiyaç sahibi insanlara yollanacağını açıkladı. Kurban ücretinin 210 Euro olarak belirlendiğini belirten Alpaslan, vekaletle kurban kestirmek isteyenlerin Ziraat Bankası kanalıyla bu hizmetten faydalanabileceklerini söyledi.NURİ DE BAĞIŞLADIKampanyaya katkı sağlayacağı için mutlu olduğunu dile getiren Nuri Şahin de, kurban kestirmek isteyen Avrupalı Türklerin Türk Kızılayı'na vekalet vermelerini tavsiye etti. Nuri, kurbanını kampanya kapsamında Kızılay'a bağışladığını açıkladı. Konuşmaların ardından Alpaslan Nuri Şahin için özel hazırlanan bir şilt ile vekalet belgesini genç futbolcuya hediye etti.Konut kampanyalarında doğru adres.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
