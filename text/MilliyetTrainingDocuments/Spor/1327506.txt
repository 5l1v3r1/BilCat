<DOC>
<DOCNO> 1327506 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f604992/l/0l0smilliyet0n0btr0cujfalusi0eye0ebenzetilmek0ehosuma0egitti0cspor0csondakika0c0a50b110b20a10a0c1310a6680cdefault0bhtm/story01.htm </URL>
<DATE> 2010/11/05 </DATE>
<TIME> 15:18:36.0 </TIME>
<AUTHOR>  </AUTHOR>
<HEADLINE>
ujfalusi'ye benzetilmek ho��uma gitti
</HEADLINE>
<TEXT>Beşiktaş’ın Porto’yla yaptığı maçta, başarısıyla ön plana çıkan savunma oyuncusu Ersan Gülüm, şanssızlıktan yakındı.Radyospor’dan Özgür Sancar’a konuşan genç futbolcu, “İkinci yarıda çok iyi oynadık. Gol pozisyonları ürettik, ama işe yaramadı. Eğer, futbolda şans faktörü, bazen çok belirleyiciyse; dün akşam şans bize ait değildi” dedi.UJFALUSİ’YE BENZETİLMEK HOŞUMA GİTTİ Tek hamlelerdeki başarısı ve kademe anlayışıyla dikkat çeken Ersan, stil ve oyun tarzı açısından Atletico de Madrid’te forma giyen ünlü Çek savunma oyuncusu Tomas Ujfalusi’ye benzetilmesinin önemli olduğunu belirterek, “Ben böyle bir değerlendirme yapmamıştım; ama bu benzetme gerçekten hoşuma gitti. Ujfalusi gibi önemli bir oyuncuya benzetilmek benim için önemli” diye konuştu.11’DE SÜREKLİ OLMAK İÇİN ELİMDEN GELENİ YAPACAĞIMKendisine şan veren Schuster’e teşekkür eden Ersan, “Şansımı iyi kullanmaya çalmıştım. Elimden geleni yaptım; ama bunu yeterli olduğuna inanmıyorum. Bundan sonra 11’de sürekli olur muyum, bilmiyorum; ama size sezon başında da söyledim. 11’de yer almak için elimden geleni yapacağım” dedi.MİLLİ TAKIM’A SEÇİLİRSEM ÇOK MUTLU OLURUM, AMA ŞU ANDA SADECE BEŞİKTAŞ’A KONSANTRE OLDUMMilli Takım’daki gençleştirme hareketinde kendisine şans gelip gelmeyeceği yönündeki soruya ise genç futbolcu şu yanıtı verdi: “Milli Takım’a seçilirsem çok mutlu olurum; ama ben şu anda sadece Beşiktaş’a konsantre oldum. Beşiktaş’ta 11’de oynamak da beni fazlasıyla mutlu ediyor” şeklinde konuştu.</TEXT>
</DOC>
