<DOC>
<DOCNO> 1336494 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3d669/l/0l0smilliyet0n0btr0ctaraftar0eisyan0eetti0cspor0chaberdetay0c150b110b20a10a0c1314590a0cdefault0bhtm/story01.htm </URL>
<DATE> 2010/11/15 </DATE>
<TIME> 01:12:50.0 </TIME>
<AUTHOR>  </AUTHOR>
<HEADLINE>
taraftar isyan etti
</HEADLINE>
<TEXT>İlk olarak her topla buluştuğu pozisyonda Servet ve Ayhan’ı ıslıklayan taraftarlar daha sonra, “Yönetim istifa” tezahüratı yaptı. Başkan Adnan Polat ve Sportif Direktör Adnan Sezgin’i protesto eden taraftarlar, “Sallasana sallasana mendilini, Adnan Polat kurtarsana Sezgin’i” şeklinde tempo tuttu. Taraftarlar, Haldun Üstünel’in yanı sıra Hakan Şükür ve Keita lehine de tezahürat yaptı.Maçın bitimiyle birlikte stat hoparlöründen Galatasaray marşları çalındı. Işıklar ise sürpriz bir şekilde söndürüldü. Sarı-kırmızılılar bu davranışa büyük tepki gösterince müzik kesildi, ışıklar da açıldı. Taraftarlar uzun süre stattan ayrılmayıp tepkilerini sürdürdü. Yaklaşık 45 dakika tribünlerden ayrılmayan sarı-kırmızılılar, yönetim ve futbolcuları hedef aldı.Sarı-kırmızılı futbolcular tepkiler yüzünden stattan yaklaşık 1 saat sonra ayrıldı. Çıkış kapısında bekleyen 500 kişilik taraftar grubu, oyunculara büyük tepki gösterdi.</TEXT>
</DOC>
