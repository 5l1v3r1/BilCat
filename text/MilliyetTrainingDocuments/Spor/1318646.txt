<DOC>
<DOCNO> 1318646 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f385e0d/l/0l0smilliyet0n0btr0cozkalfa0easiri0ehosgoruluydu0cspor0chaberdetay0c0a10b110b20a10a0c130a85370cdefault0bhtm/story01.htm </URL>
<DATE> 2010/10/31 </DATE>
<TIME> 01:00:00.0 </TIME>
<AUTHOR>  </AUTHOR>
<HEADLINE>
��zkalfa a����r�� ho��g��r��l��yd��
</HEADLINE>
<TEXT>METİN?TOKATNecip’in attığı ikinci gol öncesi ceza alanına havadan gelen topta Bobo şeklen ofsayttı. Kurala göre oyuna ve rakibe müdahalesi yoktu. Yardımcı hakem bekle-gör tekniğini doğru uyguladı. Atılan gol nizamiydi. Keita-Guti eşleşmesinde önleyici davranamayınca Guti sinirlendi.İkinci devrenin başında Keita topa yönelmeden Guti’yi itekledi. Pozisyonu devam ettirdi. Daha sonra rakibini itekleyen Guti’ye sarı kartını çıkarması maçın başından beri bu iki oyuncu arasındaki çekişmeyi çözememesinden kaynaklandı. Kaleye doğru hareketlenen Guti’yi Sedat engellemek istedi. Özkalfa avantaja bıraktı. Devamında ceza alanı çizgisi önünde bu kez Keita yandan kayarak Guti’yi düşürdü. İlk faule dönmesi ilginçti. Doğrusu Keita’ya da sarı kartını çıkarıp ikinci faulün olduğu yerden atışı kullandırmasıydı.Sertleşen karşılaşmada skor sıkışınca Mehmet Yıldız ve Mehmet Nas’ın sarı kartlarını gecikmeli olarak gösterdi. Maçın sonlarına doğru Suarez ve Abdurrahman’a çıkardığı kartlarda haklıydı. Üst üste faullerden sonra Nihat Kahveci kart görmeliydi. Özkalfa maç süresince oynamak isteyenlerle, oynatmamak isteyen oyunculara önlem alamadı. Sivasspor’un maçı 11 kişi tamamlamasında aşırı hoşgörüsünün etkisi vardı. Beşiktaş kazanmasaydı, kararlarındaki tutarsızlık nedeniyle çok tartışılırdı.</TEXT>
</DOC>
