<DOC>
<DOCNO> 1322958 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4ef845/l/0l0smilliyet0n0btr0cguiza0eyi0erezil0eettiler0e0cspor0csondakika0c0a30b110b20a10a0c130a97110cdefault0bhtm/story01.htm </URL>
<DATE> 2010/11/03 </DATE>
<TIME> 15:15:21.0 </TIME>
<AUTHOR>  </AUTHOR>
<HEADLINE>
g��iza'y�� rezil ettiler!
</HEADLINE>
<TEXT>Fenerbahçe‘nin İspanyol golcüsü Daniel Güiza‘nın ilk eşi Rocio Aranda, ”Tele 5” kanalında yayınlanan ”DEC” isimli programa katıldı ve sarı-lacivertlilerde forma giyen oyuncu hakkında inanılmaz iddialarda bulundu.Ayak topuğundan ameliyat olan ve tedavisi sona erdikten sonra İstanbul’a dönerek takıma katılan Daniel Güiza, ”Benim için gerçek bir dönüm noktası olacak” diyerek Fenerbahçeliler’e umut saçmıştı. Ancak İspanyol yıldızın üzerinde gezinen kara bulutlar dağılacak gibi görünmüyor. Çünkü İspanya’dan gelen son haberler, yine ortalığı karıştıracak türden..İspanya televizyon kanallarından ”Tele 5” geçtiğimiz cuma günü Daniel Güiza‘nın iki eski eşini bir araya getirdi. Cahime Canisamo’nun sunuculuğunu üstlendiği ”DEC” isimli programda, ilk eşi Rocio Aranda, Güiza‘ya şok suçlamalarda bulundu.”Daniel tam bir kokainmandı” diyerek konuşmasına başlayan Aranda, hem sunucuyu hem de izleyicileri şoka soktu. Eski eş Aranda bu iddiasını da bir anısıyla doğrulamaya çalıştı:”Bir gün bana olan sevgisini çok farklı bir şekilde ifade etti. Kendi evinde masanın üzerine ismimi kokainle yazıp, fotoğrafını çekmiş ve cep telefonuma göndermişti. Bu olayı birçok ortak arkadaşımız da biliyor..”Aranda’nın bu sözlerinin ardından şaşkına dönen sunucu Canisamo, bu kez mikrofonu Güiza‘nın Fenerbahçe‘ye geldiği dönemde birlikte olduğu sevgilisi ve menajeri Nuria Bermudez’e çevirdi. Aranda kadar olmasa da, Bermudez’in anlattıkları da dikkat çekiciydi:”Güiza sözünü yerine getirmiyor. Nafaka da ödemiyor. Son dönemlerde çocuğuna bile para göndermedi”Rocio Aranda, aynı programa geçen yıl da katılmış, Güiza‘nın bir milli maç kampında kendisini otele davet ettiğini ve birlikte olduklarını söylemişti. Güiza‘nın hem Rocio Aranda hem de Nuria Bermudez’den birer çocuğu bulunuyor.(Fanatik)</TEXT>
</DOC>
