<DOC>
<DOCNO> 1325521 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f587124/l/0l0smilliyet0n0btr0cmilli0ejudocuya0ekabul0etoreninde0eaci0ehaber0e0cspor0csondakika0c0a40b110b20a10a0c1310a2490cdefault0bhtm/story01.htm </URL>
<DATE> 2010/11/04 </DATE>
<TIME> 17:16:01.0 </TIME>
<AUTHOR>  </AUTHOR>
<HEADLINE>
milli judocuya kabul t��reninde ac�� haber!
</HEADLINE>
<TEXT>Antalya’da düzenlenen Dünya Judo Takımlar Şampiyonası’nda, bayanlarda 40 yıl aradan sonra bronz madalya kazanan milli takımın kaptanı Aynur Samat, Gençlik ve Spor Genel Müdürü (GSGM) Yunus Akgül’ün makamındaki kabul töreninde annesinin öldüğünü öğrendi Milli judocunun eski antrenörü de olan Judo Federasyonu Asbaşkanı Murat Ak, AA muhabirine yaptığı açıklamada, Aynur Samat’ın 65 yaşındaki annesi Asiye Samat’ın Trabzon’un Maçka ilçesinin Kaynarca köyünde tarlada çalıştığı sırada yuvarlanarak yüksekten düşmesi sonucu hayatını kaybettiğini belirtti.Samat’in yakınlarının kendisini arayarak acı olayı ilettiğini ifade eden Ak, "Kabul töreninde bana Aynur Samat’ın annesinin kaza geçirdiği ve ağır yaralandığını söylediler. O sırada Aynur’a olayı belli etmedim. Tören sırasında da tekrar durumunu sormak için aradığımda acı haberi öğredim. Çok üzüntülüyüm" dedi.Törenin ardından zor da olsa haberi Aynur Samat’a aktardığını söyleyen Ak, "Şu anda Aynur çok üzgün, ağlıyor. Konuşacak gibi değil. Bu akşam uçakla Trabzon’a döneceğiz" diye konuştu.Trabzonspor’un sporcusu olan Samat’ın daha önce ferdi olarak Dünya Kupası şampiyonluğu da bulunuyor.</TEXT>
</DOC>
