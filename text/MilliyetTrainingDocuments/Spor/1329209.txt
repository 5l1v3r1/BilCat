<DOC>
<DOCNO> 1329209 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f661901/l/0l0smilliyet0n0btr0cnba0eda0etoplu0esonuclar0cspor0csondakika0c0a60b110b20a10a0c13110a0a70cdefault0bhtm/story01.htm </URL>
<DATE> 2010/11/06 </DATE>
<TIME> 13:12:47.0 </TIME>
<AUTHOR>  </AUTHOR>
<HEADLINE>
nba'da toplu sonu��lar
</HEADLINE>
<TEXT>Amerikan profesyonel basketbol ligi NBA’de dün akşam 12 maç oynandı.NBA’de ilk sezonlarını geçiren Semih Erden ile Ömer Aşık’ı karşı karşıya getiren maçta Erden’in formasını giydiği Boston Celtics, Chicago Bulls’u uzatmada 110-105 yenerken, Phoenix Suns, evinde oynanan heyecan dolu maçta Memphis Grizzlies’i 123-118 yendi.US Airways Center’da oynanan maçta Suns, normal sürenin son 3,7 saniyesine 4 sayıyla yenik girdiği karşılaşmayı iki uzatma periyodunun ardından kazanmayı başardı.Maçın 38 sayıyla en skorer ismi olan Jason Richardson, evsahibi ekibin 98-94 yenik girdiği son 3,7 saniyede 3 sayı çizgisinin dışından attığı basketle farkı bire indirdi. Normal sürenin bitmesine 1,1 saniye kala, Steve Nash konuk takımdan Rudy Gay’e taktik faul yaptı. İlk serbest atışını kaçıran Gay, kalan süreyi düşünerek ikinci serbest atışı kaçırmaya çalıştı, ancak top çemberden içeri girdi ve Suns’a kenardan başlama şansı doğdu. Topu oyuna sokan Grant Hill’in mükemmel pasını pota altında sayıya çeviren Richardson, durumu 99-99’a getirdi ve maçı uzatmaya götürdü.Uzatma dakikalarına damgasını vuran isim ise Steve Nash oldu. Nash, 25 sayısının 13’ünü uzatma dakikalarında atarak Richardson ile birlikte takımına galibiyeti getiren isim oldu. Hidayet Türkoğlu, attığı 18 sayıyla evsahibi takımın en skorer üçüncü ismi oldu.Grizzlies’de ise 6 oyuncu sayıda çift haneli rakama ulaştı. Marc Gasol ile Rudy Gay 26’şar, Oj Mayo 23, Mike Conley 16, Zach Randolph 12, Darrell Arthur 10 sayı ile oynadı. Randolph 14, Arthur 11 ribaunt alarak geceyi "double double" yaparak tamamlayan iki isim oldu.NBA’de dün gece oynanan maçlarda şu sonuçlar alındı: Indiana Pacers: 90 - Milwaukee Bucks: 94 Orlando Magic: 105 - New Jersey Nets: 90 Philadelphia 76’ers: 116 - Cleveland Cavaliers: 123 Detroit Pistons: 97 - Charlotte Bobcats: 90 New York Knicks: 112 - Washington Bullets: 91 New Orleans Hornets: 96 - Miami Heat: 93 Minnesota Timberwolves: 103 - Atlanta Hawks: 113 Denver Nuggets: 111 - Los Angeles Clippers: 104 Golden State Warriors: 85 - Utah Jazz: 78 Los Angeles Lakers: 108 - Toronto Raptors: 103 Phoenix Suns: 123 - Memphis Grizzlies: 118 Boston Celtics: 110 - Chicago Bulls: 105</TEXT>
</DOC>
