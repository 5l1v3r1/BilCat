<DOC>
<DOCNO> 1332311 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f768c72/l/0l0smilliyet0n0btr0ckartal0einonu0ede0eucamadi0cspor0csondakika0c0a80b110b20a10a0c13120a10a0cdefault0bhtm/story01.htm </URL>
<DATE> 2010/11/08 </DATE>
<TIME> 23:13:23.0 </TIME>
<AUTHOR>  </AUTHOR>
<HEADLINE>
kartal in��n��'de u��amad��
</HEADLINE>
<TEXT>İLK DEVRESpor Toto Süper Lig’de Beşiktaş ile Kasımpaşa arasında yapılan maçın ilk yarısı 0-0 beraberlikle sona erdi.Nihat, Holosko ve Bobo üçlüsünden oluşan hücum hattıyla sahaya çıkan Beşiktaş, özellikle orta sahada organizasyonları sağlayacak oyuncu sıkıntısı yaşadı. Birbirinden kopuk kalan siyah-beyazlılar, çok pas hatası yaptı.Maçta önce gol yememeyi düşünen Kasımpaşa, kontra ataklarla zaman zaman Beşiktaş kalesinde tehlikeli oldu. Organize olamayan ve sadece duran toplarla pozisyon arayan Beşiktaş, bunda da başarılı olamadı ve mücadelenin ilk yarısı iki takımın golsüz eşitliğiyle tamamlandı.32. dakikada Dimitrov’un soldan ortasında ceza alanı içinde sağ çaprazda topla buluşan Şahin’in bekletmeden sert şutunda, kaleci Rüştü meşin yuvarlağı tokatladı ve tehlikeyi önledi.34. dakikada Nihat, sol çaprazdan kullandığı serbest vuruşta, sert vurdu, ancak kaleci Tolga meşin yuvarlağı kornere çeldi.44. dakikada Guti’nin sağ çaprazdan kullandığı serbest vuruşta, ceza alanı içinde İbrahim Toraman’ın kafayla savunmanın arkasına aşırttığı topla arka direkte buluşan Ersan, etkisiz bir kafa vuruşu yapınca meşin yuvarlak kaleci Tolga’da kaldı.İki takımın da etkisiz kaldığı ve temposuz geçen maçın ilk yarısı 0-0 beraberlikle tamamlandı.İKİNCİ DEVRE62. dakikada ani gelişen Kasımpaşa atağında Hüseyin’in sol kanatta yerden ortasında, arka direkte Ersan Martin’den önce İsmail meşin yuvarlağı kornere attı.64. dakikada Hüseyin’in ceza alanı önünden sert şutunda, kaleci Rüştü topu kornere tokatladı.66. dakikada Yekta’nın sağ çaprazdan sert şutunda, top direğin dibinden auta gitti.76. dakikada Şahin’in sağdan ortasında, ceza alanı içinde arka direkte topla buluşan Ersan Martin, İbrahim Toraman’ın üstünden kafayla meşin yuvarlağı ters köşeye atarak takımını 1-0 öne geçirdi.81. dakikada Hilbert’in pasında ceza alanı önünde topla buluşan Ernst’in bekletmeden sert şutunda, meşin yuvarlak yandan auta gitti.85. dakikada Tabata, kullandığı korner atışında sol çaprazda bekleyen İsmail’i gördü. Bu oyuncunun sert şutunda, savunmaya çarpan meşin yuvarlak filelere gidince Beşiktaş 1-1’lik beraberliği sağladı.86. dakikada Ernst’in ara pasında sağ çaprazda ceza alanı içinde topla buluşan Nihat, kaleciyle karşı karşıya kaldığı pozisyonda plase bir vuruş yaptı.Ancak kaleci Tolga’dan dönen meşin yuvarlağı savunma daha sonra uzaklaştırdı.90 1. dakikada Quaresma’nın ceza alanı içinde sol çaprazdan plase vuruşunda, top yandan auta gitti.90 2. dakikada soldan gelişen atakta Beşiktaş, öne geçecek golü buldu, ancak hakem Bülent Yıldırım faul gerekçesiyle golü vermedi. Hilbert’in sağdan sert şutunda altıpasın önünde oluşan karambolde topu son olarak Quaresma filelere attı. Ancak hakem golü geçerli saymadı.90 4. dakikada Guti’nin pasında savunmanın arkasında topla buluşan Nihat, Barış tarafından düşürülünce hakem penaltı noktasını gösterdi.90 5. dakikada penaltı atışını kullanan Guti’nin vuruşunda, kaleci Tolga meşin yuvarlağı köşeden çıkarınca Beşiktaş galibiyet şansını değerlendiremedi ve karşılaşma 1-1 beraberlikle sona erdi.-GUTİ PENALTI KAÇIRDI- Karşılaşmanın son dakikalarında galibiyet golünü bulmak için tüm hatlarıyla rakip kaleye yüklenen siyah-beyazlılar, 90 artı 4. dakikada penaltı kazandı.Topun başına gelen İspanyol futbolcu Guti’nin penaltı atışını kaleci Tolga kurtarırken, siyah-beyazlılar kaçan bu penaltıyla galibiyetten oldu.Bu arada siyah-beyazlıların 90 artı 2. dakikada Quaresma ile bulduğu bir gol de hakem Bülent Yıldırım tarafından iptal edildi.Siyah-beyazlılar, bu pozisyon için hakeme itirazda bulunurken, golün ofsayt gerekçesiyle iptal edildiği öğrenildi.-AVRUPA’DAN SONRA 13 PUAN KAYBETTİ- Beşiktaş, bu sezon Avrupa kupalarında oynadığı maçların ardından çıktığı lig maçlarında 5. kez puan kaybetti.UEFA Avrupa Ligi play off turunda oynadığı ve 2-0 kazandığı HJK Helsinki maçı sonrası ligde İstanbul Büyükşehir Belediyespor’a 2-0 mağlup olan siyah-beyazlılar, CSKA Sofya’yı 1-0 yendiği karşılaşmanın ardından da Fenerbahçe ile 1-1 berabere kaldı. 2-1’lik Rapid Wien galibiyetinin ardından Trabzonspor’a 1-0 mağlup olan Beşiktaş, 3-1 yenildiği Porto karşılaşmasından sonra da Kayserispor’a 1-0 kaybetti. Siyah-beyazlılar, son olarak da deplasmandaki Porto beraberliğinden sonra evinde Kasımpaşa ile 1-1 berabere kaldı.Beşiktaş, böylece UEFA Avrupa Ligi maçlarının ardından ligde toplam 13 puan yitirdi.-LİGDE 7 MAÇTIR GOL YEDİLER- Beşiktaş, Spor Toto Süper Lig’de oynadığı son 7 maçta da kalesinde gol gördü.4. haftada 4-0 kazandığı Ankaragücü maçının ardından oynadığı 7 karşılaşmada da gol yiyen Beşiktaş, bu maçlarda 2 galibiyet, 2 beraberlik, 3 de yenilgi aldı.Son 7 maçında Fenerbahçe ve Kasımpaşa ile 1-1 berabere kalan siyah-beyazlılar, Medical Park Antalyaspor ve Sivasspor’u 2-1 yendi, Trabzonspor ve Kayserispor’a 1-0, Manisaspor’a da 3-2 mağlup oldu.-SCHUSTER SİNİRLENDİ- Beşiktaş Teknik Direktörü Bernd Schuster, ikinci yarıda Quaresma’nın yerde kaldığı bir pozisyonun ardından yerinden kalkarak faul düdüğü çalmayan hakem Bülent Yıldırım’a tepki gösterdi.Oldukça sinirlenen Alman teknik adam, bir süre de maçın 4. hakemi Kutluhan Bilgiç ile tartıştı.-HOLOSKO VE ERHAN’A ISLIK- Beşiktaş’ta Filip Holosko ve Erhan Güven maçın ikinci yarısında oyundan alınırken bazı taraftarlarca ıslıklandı.Holosko, maçın 57. dakikasında oyundan çıkarken bazı taraftarlarca ıslıklanırken, bazı taraftarlar da Slovak futbolcuyu alkışladı.Erhan Güven de 74. dakikada yerini Hilbert’e bırakırken tribünlerin tepkisini aldı.-IVERSON GİTTİ GOL GELDİ- Karşılaşmayı izleyen Beşiktaş’ın yeni transferi ABD’li basketbolcu Allen Iverson, maç sırasında zaman zaman heyecanlandı.Özellikle ikinci yarıda Beşiktaşlı futbolcuların yaptıkları güzel hareketleri alkışlayan Iverson, yenilen gol sonrası üzüldü.Iverson, maçın 82. dakikası oynanırken stattan ayrıldı.Iverson’ın stattan ayrılışının ardından 85. dakikada Beşiktaş, İsmail ile beraberlik golünü buldu.-BAŞKAN DEMİRÖREN UĞUR DENEDİ- Maçın ilk yarısını protokol tribünün ön bölümünde izleyen Beşiktaş Kulübü Başkanı Yıldırım Demirören, ikinci yarda ise uğur deneyerek arka sıraya geçti.Ancak siyah-beyazlılar, sahadan 1-1’lik beraberlikle ayrıldı.Bu arada maçın bitiş düdüğüyle birlikte hakemlerin yanına kadar giden Kasımpaşa Teknik Direktörü Yılmaz Vural’ın, konuşma esnasında 4. hakem Kutluhan Bilgiç’in elini öptüğü gözlendi.-ERHAN GÜVEN 2,5 AY SONRA SAHADA- Beşiktaş’ta sakatlığı geçen Erhan Güven de yaklaşık 2,5 ay sonra sahaya ilk 11’de çıktı.Schuster tarafından Kasımpaşa maçında ilk 11’de sahaya sürülen Erhan, en son 21 Ağustosta İstanbul Büyükşehir Belediyespor ile oynanan Spor Toto Süper Lig 2. hafta maçında forma giymişti.8 hafta sonra ligde forma şansı bulan Erhan, Hilbert’in yerine savunmanın sağında görev aldı. Hilbert ise yedek kulübesinde oturdu.-RÜŞTÜ, KALEYİ GERİ ALDI- Porto ile deplasmanda yapılan UEFA Avrupa Ligi maçında sakatlığı nedeniyle forma giyemeyen Rüştü, Kasımpaşa maçında formasını geri aldı.Kasımpaşa karşısında kaleyi Rüştü korurken, yedek kaleci olarak ise Hakan Arıkan kadroda yer buldu.-İBRAHİM ÜZÜLMEZ’İN YERİNE İSMAİL- Teknik direktör Schuster, kaptan İbrahim Üzülmez’i Kasımpaşa karşısında yedek kulübesinde tutup, dinlendirirken, savunmanın solunda İsmail Köybaşı’na forma verdi.Bu arada son Porto maçında ilk 11’de sahaya çıkan Tabata, bu kez yedek soyunurken, yerine Holosko forma giydi.-FATİH VE ZAPOTOCNY KADRODA YOK- Beşiktaş’ta teknik direktör Schuster, Porto maçının kadrosunda yer verdiği Fatih Tekke ile Tomas Zapotocny’yi, Kasımpaşa maçı kadrosuna almadı.Bu iki futbolcunun yanı sıra Yusuf, Onur ve sakatlıkları bulunan Ferrari, Nobre, Ekrem, Cenk ile Rıdvan da kadroya dahil edilmedi.-4 YABANCI YEDEK KULÜBESİNDE- Beşiktaş’ta yedek kulübesinde 4 yabancı futbolcu yer aldı.Michael Fink, Ricardo Quaresma, Roberto Hilbert ve Rodrigo Tabata’nın yanı sıra Hakan, Necip ve İbrahim Üzülmez yedek kulübesinde yer alan futbolcular oldu.Siyah-beyazllarda ilk 11’de ise 4 yabancı futbolcu görev aldı. Bobo, Guti, Holosko ve Ernst, Kasımpaşa karşısında ilk 11’de oynadı.-NİHAT’A SEVGİ GÖSTERİLERİ- Beşiktaşlı taraftarlar son dönemde zaman zaman protesto ettikleri Nihat Kahveci’ye, Kasımpaşa maçı öncesi sevgi gösterilerinde bulundu.Porto maçında beraberlik golünü atan Nihat’ı ilk olarak tribünlere çağıran taraftarlar, "Beşiktaş’ın çocuğu Nihat Kahveci" diye tezahüratlarda bulundu. Milli futbolcu da tribünleri alkışlayarak taraftarları selamladı.Bu arada Beşiktaş Kulübü Başkanı Yıldırım Demirören, karşılaşmayı protokol tribününde Kasımpaşa Kulübü Başkanı Hilmi Öksüz ile birlikte izledi.-YILMAZ VURAL’A ÇİÇEK- Beşiktaşlı taraftarlar, karşılaşma öncesinde Kasımpaşa Teknik Direktörü Yılmaz Vural’a çiçek ve Beşiktaş atkısı verdi.Numaralı tribünde bulunan taraftarlar, maç öncesi yedek kulübesine gelen Vural’a çiçek ve atkı attı. Vural da Beşiktaşlı taraftarlara teşekkür etti.</TEXT>
</DOC>
