<DOC>
<DOCNO> 1330880 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f711575/l/0l0smilliyet0n0btr0civerson0eistanbul0ea0egeldi0cspor0csondakika0c0a80b110b20a10a0c13116280cdefault0bhtm/story01.htm </URL>
<DATE> 2010/11/08 </DATE>
<TIME> 11:10:37.0 </TIME>
<AUTHOR>  </AUTHOR>
<HEADLINE>
��verson istanbul'a geldi
</HEADLINE>
<TEXT>Beşiktaş Cola Turka'nın yeni transferi ABD'li yıldız basketbolcu Allen Iverson İstanbul'a geldi. Yıldız basketbolcuyu havaalanında 40 kadar Beşiktaş taraftarı karşıladı. New York'tan gelişi cumartesi günü beklenen ancak 2 günlük rötar yapan Iverson'ın yoğun ilgi karşısında şaşkın olduğu gözlendi. Taraftarların yanı sıra havaalanındaki çeşitli personelin de büyük ilgi gösterdiği İverson, pasapart kontrolünden çıktıktan sonra çantasından küpelerini çırakıp takması dikkat çekti. Yıldız oyuncu uçuş boyunca küpelerini takmazken, alanda kameraların karşısına çıkmadan önce elmas küpelerini takması şıklığa ne kadar önem verdiğinin bir göstergesiydi.Siyah-Beyazlı kulübün New York'ta 2 yıllık sözleşme imzaladığı 35 yaşındaki basketbolcu sağlık kontrolünün ardından ilerleyen günlerde Beşiktaş taraftarı önünde, görkemli ışık, ses ve lazer şovlarıyla özel olarak hazırlanacak tanıtma töreninde de imza atacak.'En iyi yaptığı işi yapmaya geldim'Iverson havaalanında şunları söyledi: " Geldiğimde gördüklerim beni çok etkiledi. Buraya gelmek ve kabul edilmek bende çok iyi bir his yarattı. Çok seviniyorum buraya geldiğim için. Buraya basketbol oynamaya geldim, en iyi yaptığım işi yapmaya geldim. Herkese çok teşekkür ederim. Burada en çok yapmak istediğim şey beni canlı olarak seyretmeleri. Muhtemelen beni seyretmişlerdir ama burada canlı olarak çok daha iyi bir Iverson seyredecekler. Bunu göstermeye geldim. Taraftarın bütün hislerini biz de paylaşacağız. Dolayısıyla bize en büyük itici güç taraftar olacak. Şu anda Türkçe olarak hiçbir şey bilmiyorum ama gitmeden önce Türkçe konuşacağımdan emin olabilirsiniz</TEXT>
</DOC>
