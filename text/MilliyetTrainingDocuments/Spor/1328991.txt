<DOC>
<DOCNO> 1328991 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f65b063/l/0l0smilliyet0n0btr0clahm0esozlesmesini0euzatti0cspor0csondakika0c0a60b110b20a10a0c1310a980a0cdefault0bhtm/story01.htm </URL>
<DATE> 2010/11/06 </DATE>
<TIME> 11:12:37.0 </TIME>
<AUTHOR>  </AUTHOR>
<HEADLINE>
lahm s��zle��mesini uzatt��
</HEADLINE>
<TEXT>ALMAN Milli Takımı kaptanı Philipp Lahm, Bayern Münih ile olan sözleşmesini 2016 yılına kadar uzattı. Bayern Münih defans oyuncusu ve geleceğinin takım kaptanı olarak gördüğü Lahm'a yılda 9 Milyon Euro olmak üzere beş yıllık anlaşma için 45 milyon Euro ödeyecek. Bayern Münih Yönetim Kurulu Başkanı Karl-Heinz Rummenigge, "Lahm bizim gelecek planımızda önemli bir rol üstlenecek. Alt yapımızdan yetişen Lahm, bizim için hem futbolculuğu, hem de takım içindeki arkadaşlığı bakımından çok önemli bir futbolcumuz. 2012'ye kadar sözleşmesi olan futbolcumuzla şimdiden anlaşma yaptığımız için çok memnunuz" dedi.ALMAN MİLLİ TAKIM KAPTANLIĞINI ÜSTLENDİ 11 Kasım'da 27 yaşına girecek olan Philipp Lahm, Barcelona, Arsenal ve Manchester United takımlarından transfer teklifi almıştı. 2016 yılında 33 yaşında olacak olan Philipp Lahm, "Benim takım değiştirmek gibi bir düşüncem yoktu. Bayern ile sözleşmemi uzatmaktan çok mutluyum" diye konuştu.Kiralık olarak gittiği Stuttgart'ta 53'ü olmak üzere 148 kez Bundesliga'da forma giyen Philipp Lahm Almanya Milli Futbol Takımı'nın 2006 ve 2010 FIFA Dünya Kupası kadrosunda da yer aldı. Defansın sağında görev yapan Lahm 66 kez giydiği Almanya Milli Futbol Takımı forması içinde 4 gol sevinci yaşadı. Euro 2008'de Türkiye ile oynanan Yarı Final maçının 3. golünü atarak maçı bitirmiş ve milli takımını finale çıkararak "Yenilmez armada" ünvanını aldı. Güney Afrika'da yapılan son Dünya Kupası öncesi Michael Balack'ın sakatlığı sonrası Almanya Milli Takımı'nın kaptanlığını üstlenndi. Philipp Lahm, Dünya Kupası'ndan hemen sonra Claudia Schattenberg ile evlendi.</TEXT>
</DOC>
