<DOC>
<DOCNO> 1320894 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f45e870/l/0l0smilliyet0n0btr0cvolkan0edemirel0ein0esirri0e0cspor0csondakika0c0a20b110b20a10a0c130a92560cdefault0bhtm/story01.htm </URL>
<DATE> 2010/11/02 </DATE>
<TIME> 17:16:38.0 </TIME>
<AUTHOR>  </AUTHOR>
<HEADLINE>
volkan demirel'in s��rr��!
</HEADLINE>
<TEXT>Galatasaray ve Bursaspor maçlarında takımını kurtaran isim olan Fenerbahçe'nin milli file bekçisi Volkan Demirel'in yükselen performasının sırrını menajeri Erdinç Şehit açıkladı. Radyospor'da Özgür Sancar'la Haber Özel Programı'na katılan Şehit, "Volkan iki haftadır çok iyi performans gösteriyor. Bu doğal olarak Fenerbahçe'nin de aldığı sonuçlara yansıyor. Volkan, takımın bir parçası. Mutlu bir evlilik yaptı; yükselen performansında evliliğinin de payı olduğunu düşünüyorum" diye konuştu. VOLKAN'IN HER ZAMAN ARTILARI FAZLADIR, MAÇLARI TAM KONSANTRASYONLA OYNUYOR Erdinç Şehit, "Volkan'ın bazen iyi oynadığı maçlarda yaptığı hatalarla goller yediği, bunun maçın tamamına konsantre olamamaktan mı kaynaklandığı" yönündeki soruya, "Volkan, böyle bir sorun yaşamaz. Her kaleci hata yapabilir. Volkan, konsantrasyon sorunu yaşamıyor. İlk dakikadan 90. dakikaya kadar tam konsantre olur. Hatalı goller yiyebilir; ama artıları hep daha fazla oluyor" dedi. SADECE FENERBAHÇE VE MİLLİ TAKIM'IN BAŞARISINI DÜŞÜNÜYOR Her an Volkan'la iletişim halinde olduğunu belirten Şehit, "milli kaleci için Avrupa'dan teklif alıyor musunuz" şeklindeki soruya ise, "Volkan şu anda tam olarak Fenerbahçe'nin şampiyonluğuna konsantre olmuştur. Fenerbahçe'yle kontratının dışında gönül ilişkisi vardır. 2 yıllık sözleşmesi var. Gönülden Fenerbahçelidir. Elbette pek çok takım onu beğenerek izliyor. Milli Takım'da da başarılı maçlar çıkardı. Volkan, sadece Fenerbahçe ve Milli Takım'a konsantre olmuş durumda " şeklinde konuştu. </TEXT>
</DOC>
