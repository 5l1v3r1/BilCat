<DOC>
<DOCNO> 1331453 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f71a8e4/l/0l0smilliyet0n0btr0cali0etandogan0ein0eson0edurumu0cspor0csondakika0c0a80b110b20a10a0c13116730cdefault0bhtm/story01.htm </URL>
<DATE> 2010/11/08 </DATE>
<TIME> 14:39:00.0 </TIME>
<AUTHOR>  </AUTHOR>
<HEADLINE>
ali tando��an'��n son durumu
</HEADLINE>
<TEXT>Medical Park Antalyaspor-Bursaspor karşılaşmasında gol attığı pozisyonda sakatlanan ve dün Acıbadem Bursa Hastanesi’ne getirilerek ameliyat edilen Ali Tandoğan’ın sağlık durumunun iyi olduğu, yarın taburcu edilebileceği bildirildi.Acıbadem Bursa Hastanesi Başhekimi Prof. Dr. Kaya Aksoy, AA muhabirine yaptığı açıklamada, Antalya’daki maçta sakatlanmasının ardından Tandoğan’ın durumunu sürekli takip ettiklerini söyledi.Antalya’da kaldırıldığı hastanenin beyin cerrahisi doktorlarıyla sürekli görüştüklerini ve Bursa’ya nakli için optimal şartları beklediklerini dile getiren Aksoy, şunları kaydetti: "Ameliyat olacağı Antalya’da belliydi. Orada kontrol amaçlı bekletildi.Şartlar oluştuğu anda ameliyat için Tandoğan’ı Bursa’ya getirdik. Uçak ambulansla gelen Tandoğan’ı hemen ameliyata aldık. Beyin cerrahisi bölümünde yaklaşık 2 saat süren ameliyat oldukça iyi geçti. Fiziksel hiçbir sorunu yok, şuuru açık." Aksoy, Tandoğan’ın yarın taburcu edilebileceğini belirterek, "Aktivitesini sınırlayacak durumu yok, bir ay sonra sahalara dönebilir. Futbolcu da bir an önce bunu istiyor" dedi.</TEXT>
</DOC>
