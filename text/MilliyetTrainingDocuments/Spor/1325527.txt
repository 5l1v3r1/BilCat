<DOC>
<DOCNO> 1325527 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f57c6f0/l/0l0smilliyet0n0btr0csammer0eturkler0etaciz0eediyor0e0cspor0csondakika0c0a40b110b20a10a0c1310a2140cdefault0bhtm/story01.htm </URL>
<DATE> 2010/11/04 </DATE>
<TIME> 17:16:11.0 </TIME>
<AUTHOR>  </AUTHOR>
<HEADLINE>
sammer: "t��rkler taciz ediyor!"
</HEADLINE>
<TEXT>Hiddink'in Mehmet Ekici'nin ardından Ömer Toprak ve İlkay Gündoğan gibi isimleri takibe alması, Almanlar'ı tedirgin ettiA Milli Takım Teknik Direktörü Guus Hiddink'in Nürnberg'in genç yıldızı Mehmet Ekici'yi ikna etmesinin ardından Almanlar, Mesut Özil gibi genç yıldızları kaybetmemek için harekete geçti.Hollandalı teknik adamın İlkay Gündoğan ve Ömer Toprak'ın peşinde düşmesi üzerine Almanya Futbol Federasyonu Sportif Direktörü Matthias Sammer, Bild'e verdiği demeçte, "Ömer Toprak'ın yanı sıra Almanya'da oynayan başka Türk kökenli oyuncularla da ilgileniyorlar. Gelişmeleri yakından takip ediyoruz. Genç takımlardaki oyuncuları taciz ettikleri söyleniyor. Oyuncular arada kalıyor. Kısa sürede A Takıma yükselme vaadinde bulunuyorlar" şeklinde konuştu.Futbolcularını kaptırmamak için büyük bir mücadele verdiklerini ifade eden Sammer, "Bütün oyuncularla konuşuyoruz ancak her hafta bunu tekrar etme şansımız yok. Eğer bir oyuncumuz farklı bir milli takımı seçerse bunu saygıyla karşılarız. Bizler oyuncuları asla taciz etmeyeceğiz" dedi.(Goal.com)</TEXT>
</DOC>
