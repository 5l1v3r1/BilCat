<DOC>
<DOCNO> 1330116 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f6926c7/l/0l0smilliyet0n0btr0chedef0e30ezafer0cspor0chaberdetay0c0a70b110b20a10a0c13112470cdefault0bhtm/story01.htm </URL>
<DATE> 2010/11/07 </DATE>
<TIME> 01:12:59.0 </TIME>
<AUTHOR>  </AUTHOR>
<HEADLINE>
hedef 3. zafer
</HEADLINE>
<TEXT>Spor Toto Süper Lig’de bu sezon sahasında ezeli rakiplerinden Fenerbahçe ve Beşiktaş ile oynadığı iki derbi maçı da kazanan Trabzonspor, üçüncüsünü gözüne kestirdi. Bordo-mavililerde herkes bugünkü Galatasaray maçı öncesi zafere kilitlendi. Futbolcular ise teknik heyete galibiyet sözü verdi.Zorlu maç öncesi oyuncularından sadece sahaya odaklanmalarını isteyen Teknik Direktör Şenol Güneş’in, kadroda mini bir revizyon yapacağı öğrenildi. Glowacki’nin yokluğunda stoperde Giray’a, savunmanın solunda ise Cale’ye forma vermeyi düşünen tecrübeli çalıştırıcı, ülkesinden dönen Colman’a da orta sahada şans tanıyacak.‘Çok önemli avantaj’Galatasaray maçının her açıdan önemli olduğunu ifade eden Güneş, “Fenerbahçe ve Beşiktaş’ı mağlup etmeyi başardık. Tüm camianın bu maçtan zafer beklediğini biliyoruz. Biz de bu inançla sahaya çıkacağız. Oyuncularımın bunu başarmak için ne gerekiyorsa yapacak. 90 dakika sonunda kazanan taraf biz olursak çok önemli bir avantaj yakalayacağımızı düşünüyoruz” dedi.Alacaklar ödendiTrabzonspor Yönetimi, Galatasaray maçı öncesi futbolculara önemli bir miktarda ödeme yaptı. Trabzon’a erkenden gelen Başkan Sadri Şener’in isteği ile yapılan ödemelerden oyuncuların çok memnun kaldığı belirtildi. Bu arada yönetimin Galatasaray ve ardından oynanılacak olan Bursaspor maçının kazanılması durumunda büyük bir prim daha ödemeyi planladığı öğrenildi.Özel etkinliklerTrabzonspor’un sponsorlarından Türk Telekom, “Futbol Sen Bizim Herşeyimizsin” (FSBH) konsepti ile Galatasaray maçında etkinlikler yapacak. Telekom’a bağlı ekipler maç öncesi fotoğraf makineleriyle birlikte tribünleri dolaşarak, taraftarların fotoğraflarını çekip, çerçeve içinde kendilerine hediye edecekler. Türk Telekom Tribünü’nde “FSBH” yazılı bayrak açılacak ve Telekom Tribünü ile Yol tarafı Kale Arkası Tribünleri’ne forma atılacak.İç sahada Trabzon üstünTrabzonspor ile Galatasaray bugün oynayacakları maçla birlikte lig tarihinde 108. kez karşı karşıya gelecek. İki takım arasında bugüne kadar oynanan 107 karşılaşmanın 34’ünü Trabzonspor kazanırken, Galatasaray 49 karşılaşmadan galibiyetle ayrıldı. 24 karşılaşma ise beraberlikle sonuçlandı. Trabzon’da yapılan lig maçlarında ise bordo-mavililer 36, sarı-kırmızılılar da 15 galibiyet elde etti. 9 karşılaşma beraberlikle sonuçlandı.</TEXT>
</DOC>
