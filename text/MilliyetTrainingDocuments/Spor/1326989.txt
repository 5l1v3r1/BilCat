<DOC>
<DOCNO> 1326989 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5e44e3/l/0l0smilliyet0n0btr0cahmet0ecakar0ebursaspor0ebu0eyil0eda0esampiyon0cspor0csondakika0c0a50b110b20a10a0c1310a5390cdefault0bhtm/story01.htm </URL>
<DATE> 2010/11/05 </DATE>
<TIME> 11:13:02.0 </TIME>
<AUTHOR>  </AUTHOR>
<HEADLINE>
ahmet ��akar: bursaspor bu y��l da ��ampiyon
</HEADLINE>
<TEXT>ING Bank tarafından KOBİ ve Ticari Bankacılığına sunulan çözümler ve hedeflerin paylaşıldığı 'Biz Bize Sohbetler' toplantısının ilki Bursa'da yapıldı. 'Bayan Kahkaha' olarak da tanınan CNNTÜRK televizyon programcısı Saba Tümer'in yönetiminde geçen toplantıda Türkiye'deki ekonomik gelişmeler ve futbol aynı anda tartışıldı.Bursaspor Teknik Direktörü Ertuğrul Sağlam, Bursaspor İkinci Başkanı Haluk Özkıyıcı, UTİB Başkanı İbrahim Burkay, BTSO Başkan Vekili Mahmut Yılmaz, ING Bank CEO'su Wilfred Nagel ve Bursalı işadamlarının yanı sıra spor camiasının ünlü ismi eski fıfa kokartlı hakem Ahmet Çakar'ın da katıldığı Almira Otel'deki toplantının sohbet bölümünde süper lig ve milli takım da konuşuldu.Sohbet sırasında Bursaspor Teknik Direktörü Ertuğrul Sağlam'a başarılarından dolayı övgüler yağdıran Ahmet Çakar ise Bursaspor'un başarısında yönetiminden oyuncusuna, taraftarından çimleri biçen görevliye kadar herkesin emeği bulunduğunu söyledi.'Hem üretimde hem de futbolda Bursa'nın tüm aslanlarını kutluyorum' diyen Çakar, başarının bu sezonda devam etmesini istedi. Bursaspor'un Şampiyonlar Ligi'nde puan alamamasına üzülmemesi gerektiğini kaydeden Çakar, "4-5 yaşındaki çocuğun logaritma problemini çözmesi imkansız. Çocuk bunları çözemiyorum diye üzülürse onu psikologa götürmeniz gerekir. Bu yüzden kimse Bursaspor'dan bir başarı beklememeli. Aksi olsaydı 4-5 yaşındaki çocuğun logaritma problemini çözmesi gerekirdi" dedi.Bu yıl şampiyonluk için Bursaspor, Trabzonspor veya Fenerbahçe'nin güçlü adaylar arasında olduğunu vurgulayan Çakar, Manchester United maçını izledikten sonra Bursaspor'un şampiyonluğa daha yakın olduğuna inandığını dile getirdi.Türkiye Milli takımının başına getirilebilecek iki teknik direktör bulunduğunu kaydeden Çakar, bunlardan birinin Ertuğrul Sağlam birinin de Real Madrid takımının teknik direktörü Juose Mourinho olduğunu sözlerine ekledi.</TEXT>
</DOC>
