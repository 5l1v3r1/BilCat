<DOC>
<DOCNO> 1331687 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f736204/l/0l0smilliyet0n0btr0cnecati0eg0esaray0ea0egeri0emi0edonuyor0e0cspor0csondakika0c0a80b110b20a10a0c13117610cdefault0bhtm/story01.htm </URL>
<DATE> 2010/11/08 </DATE>
<TIME> 15:14:12.0 </TIME>
<AUTHOR>  </AUTHOR>
<HEADLINE>
necati g.saray'a geri mi d��n��yor?
</HEADLINE>
<TEXT>Ligde bu sezon üst sıraları hedefleyen ve 11 maçta 5 galibiyet 3 mağlubiyet ve 3 beraberlik alan Antalyaspor'un golcü oyuncusu Necati Ateş ile ilgili Galatasaray iddiaları ortaya atılmıştı.Hatta bir zamanlar Galatasaray forması giyen ve başarılı performansı ile (A) Milli Takım'a kadar yükselen Necati Ateş'in Florya'ya gittiği, Hagi'nin de golcü oyuncu için yönetime talepte bulunduğu ileri sürülmüştü.Necati yaptığı açıklamada "Evet Florya'da olduğum doğru ancak tedavi amaçlı oradaydım. Ben Antalyaspor'da çok mutluyum. Kulübümde çok huzurluyum. Şu ana kadar ne bana ne de kulübe bu konuyla ilgili bir teklif gelmedi. Şu anda sadece Antalyaspor'u ve Antalyaspor'un başarısını düşünüyorum" dedi."Galatasaray'dan teklif gelse, Hagi seni isterse yanıtın ne olurdu?" sorumuza ise başarılı golcü "Hagi'nin olduğu her takımda seve seve forma giyerim. Sonuçta Galatasaray benim yuvam. Ama az önce de dediğim gibi üzerine basa basa tekrar söylüyorum, şu anda Antalyaspor'da mutluyum ve gelen herhangi bir teklif yok. Kimseyle de görüşmedim" diyerek cevap verdi.(İlker Ezibay / Maraton.com.tr)</TEXT>
</DOC>
