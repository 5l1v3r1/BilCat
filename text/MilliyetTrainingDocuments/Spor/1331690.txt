<DOC>
<DOCNO> 1331690 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f736201/l/0l0smilliyet0n0btr0cnurin0esahin0ealmanya0eda0ezirvede0e0cspor0csondakika0c0a80b110b20a10a0c13117720cdefault0bhtm/story01.htm </URL>
<DATE> 2010/11/08 </DATE>
<TIME> 15:14:46.0 </TIME>
<AUTHOR>  </AUTHOR>
<HEADLINE>
nurin ��ahin almanya'da zirvede...
</HEADLINE>
<TEXT>Almanya 1. Futbol Ligi’nde (Bundesliga) 11. hafta karşılaşmaları sonrasında, Borussia Dortmund’da forma giyen milli futbolcu Nuri Şahin, en iyi oyuncu sıralamasında zirvede yer aldı.Almanya’nın önde gelen spor dergilerinden Kicker’in 11. hafta karşılaşmaları sonrasında yaptığı sıralamada, Nuri ilk sırada yer alırken, Nuri’yi takım arkadaşı Kagawa ile Eintracht Frankfurt’un Yunan golcüsü Gekas izledi.Dergi tarafından bu sezon 5 kez "Günün onbirine" seçilen Nuri, bu sezon attığı 3 gol ve yaptığı 5 asist ile 8 puan toplayarak, gol-asist sıralamasında 13 puanı bulunan Gekas, 10 puanı bulunan Nürnberg’li oyuncu Schieber ile 9’ar puanı bulunan Freiburg’lu Cisse, Hoffenheim’lı Ba ve Mainz’lı Holtby’nin ardından Dortmund’lu Barrios, Leverkusen’li Vidal ve Wolfsburg’lu Dzeko ile 6. sırayı paylaştı.Bu sezon ligde attığı goller ile kendinden söz ettiren Nürnberg’li İlkay Gündoğan da bu hafta 3. kez "Günün onbirine" seçildi. Geçen hafta 2 gol atan İlkay, bu hafta da Köln’ü 3-1 yenen Nürnberg’in bir golüne imza atmıştı.</TEXT>
</DOC>
