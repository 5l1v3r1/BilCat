<DOC>
<DOCNO> 1327957 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f61dc21/l/0l0smilliyet0n0btr0ckanatlar0eonlara0eteslim0e0cspor0csondakika0c0a50b110b20a10a0c1310a7280cdefault0bhtm/story01.htm </URL>
<DATE> 2010/11/05 </DATE>
<TIME> 19:14:55.0 </TIME>
<AUTHOR>  </AUTHOR>
<HEADLINE>
kanatlar onlara teslim!
</HEADLINE>
<TEXT>Sarı kırmızlılarda Teknik Direktör Hagi'nin Trabzonspor karşısında Pino'yu yine forvet olarak oynatacağı kanatlarda da Fenerbahçe maçında olduğu Misimovic ve Elano ikilisini kullanacağı vurgulandı.Lig TV'nin internet sitesinin haberine göre; Galatasaray'da Trabzonspor maçı hazırlıkları sürerken teknik direktör Hagi'nin oyuncularını duran toplar konusunda uyarırken müsait pozisyonda olan her futbolcudan şut çekmelerini istediği öğrenildi.  Rumen teknik adamın ilk haftalarda duran toplar konusunda zaaf yaşadıklarına dikkat çekerek, ''Bu tür pozisyonlarda adam paylaşımlarına çok dikkat etmeliyiz. Gol yemeyen takım yoktur ama bunu en aza indirgemezsek başarılı olamayız. Büyük takımların duran toptam bu kadar çok gol yemek gibi bir lüksü olamaz'' dediği öğrenildi.  Trabzonspor'un kontraatak futboluna müsait hızlı oyuncularına da dikkat çeken teknik direktör Hagi'nin, ''Bu sizinle birlikte çıkacağım 3. maç ama bence en zoru bu olacak. Fenerbahçe maçı başlangıçtı, Antalyaspor maçını kazanmasını bildik. Ama şimdi bu iki maçla beklentileri yükselttik. Üzerinizde baskı oluşmasına izin vermeyin. İyi futbol iyi sonucu da getirecektir. Hepinizden mücedele etmenizi bekliyorum. Kaleyi gören, kendine güvenen herkes şut çeksin. Ne kadar çok şut çeker , kaleyi yoklarsak o kadar çok gol atma şansımız olur.'' ifadelerini kullandığı bildirildi. Bu arada teknik direktör Hagi'nin Trabzonspor karşısında Pino'yu yine forvet olarak oynatacağı kanatlarda da Fenerbahçe maçında olduğu Misimovic ve Elano ikilisini kullanacağı vurgulandı.  Belindeki problem devam eden Aykut'un bu maçta da forma giyemeyeceği belirtilirken savunmanın solunda Insua'nın, sağ bekte de Sabri'nin görev yapacağı öğrenildi. </TEXT>
</DOC>
