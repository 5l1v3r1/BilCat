<DOC>
<DOCNO> 1325249 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f57baf4/l/0l0smilliyet0n0btr0ckewell0erijkaard0ecok0eiyi0ebir0eteknik0edirektordu0cspor0csondakika0c0a40b110b20a10a0c1310a20a40cdefault0bhtm/story01.htm </URL>
<DATE> 2010/11/04 </DATE>
<TIME> 15:15:11.0 </TIME>
<AUTHOR>  </AUTHOR>
<HEADLINE>
kewell: rijkaard ��ok iyi bir teknik direkt��rd��
</HEADLINE>
<TEXT>Galatasaray’ın Avustralyalı yıldızı Harry Kewell, teknik direktör Gheorghe Hagi ile yeniden bir çıkış yakalamaları gerektiğini söyledi.Florya Metin Oktay Tesisleri’nde gerçekleştirilen antrenmanın ardından basın mensuplarına açıklama yapan Kewell, "Sakatlığım nedeniyle bir süre takımdan ayrı kaldım ve şimdi çalışmalara başladım. Kendimi artık daha iyi hissediyorum" derken, takım olarak iyi yerlere gelmek zorunda olduklarını aktardı.Sarı-kırmızılı ekipteki teknik direktör değişikliğine değinen Kewell, en önemli şeyin Galatasaray’ın başarısı olduğunu dile getirirken, şunları söyledi: "Bazı olaylar yaşandı ve bunları geride bırakmak lazım. Frank Rijkaard çok mükemmel bir insan ve çok iyi bir teknik direktördü. Bizden oyun anlamında beklediği bazı şeyler vardı ama dürüst olmak gerekirse çok iyi performans gösterdiğimizi düşünmüyorum. Sonrasında öyle bir karar verildi. Bu, benim hakkında konuşabileceğim bir karar değil. Yeni ve çok değerli bir hocamız var.Onunla birlikte toparlanmamız ve iyi şeyler yapmamız lazım. Galatasaray’ı iyi yerlere getirmeliyiz. Hak etmediğimiz bir konumdayız.""TRABZONSPOR MAÇI ÇOK ÖNEMLİ"Harry Kewell, önlerindeki Trabzonspor karşılaşmasının kendileri için önemine dikkati çekerek, "Trabzonspor karşısında çok önemli ve zor bir maç yapacağız. Ama bizim için çok güzel bir maç geçeceğini düşünüyorum. Oraya gidip, en iyi şekilde oynayıp, 3 puanla dönmemiz gerekiyor. Şu anda 3 puana odaklanmış durumdayız. Benim oynayıp oynamayacağımı ise hocamıza sormakta fayda var" diye konuştu.Teknik direktör Hagi’nin yardımcılığını üstlenen Tugay Kerimoğlu’yla ilgili bir soru üzerine, Tugay’ın futbolculuğunu hatırladığını ve karşı karşıya oynama fırsatı bulduğunu anlatan Kewell, "Kendisi çok önemli bir insan. Şimdi hoca olarak da tecrübelerinden dolayı bize katkıları olacaktır" ifadelerini kullandı.Galatasaray’da sözleşmesinin 1 yıllık olduğunun hatırlatılması ve gelecek için nasıl bir planının olduğu sorusuna ise Avustralyalı oyuncu, "Şu anda sadece kendi performansıma ve önümüzdeki maça konsantre oluyorum. Uzun vadeli bir soru bu. Ben kısa vadeli düşünüyorum. Galatasaray’ın başarısını düşünüyorum şu anda.Galatasaray başarılı olduğunda ve ben de iyi iş çıkarttığımda tabii ki oturup konuşulabilir. Ama şu an için kafamdaki tek düşünce Trabzonpor maçı" diye yanıt verdi.</TEXT>
</DOC>
