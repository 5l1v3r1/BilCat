<DOC>
<DOCNO> 1331883 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f746b9e/l/0l0smilliyet0n0btr0cali0etandogan0ehastanede0ebasin0etoplantisi0eduzenledi0cspor0csondakika0c0a80b110b20a10a0c13118390cdefault0bhtm/story01.htm </URL>
<DATE> 2010/11/08 </DATE>
<TIME> 17:15:32.0 </TIME>
<AUTHOR>  </AUTHOR>
<HEADLINE>
ali tando��an, hastanede bas��n toplant��s�� d��zenledi
</HEADLINE>
<TEXT>Spor Toto Süper Lig’de deplasmanda Medical Park Antalyaspor ile oynanan maçın 51. dakikasında attığı golün ardından başından sakatlık geçiren Ali Tandoğan, "Bursa ve Bursaspor benim için çok önemli. Sahada elimden gelenin en iyisini vermeye çalışıyorum" dedi.Tandoğan, tedavi gördüğü Acıbadem Bursa Hastanesi’ndeki odasında Başhekim Prof. Dr. Kaya Aksoy ile birlikte basın toplantısı düzenledi.Oldukça yorgun olduğu, konuşmakta güçlük çektiği gözlenen Tandoğan, sözlerine tedavisini gerçekleştiren doktor ve sağlık ekibine teşekkür ederek başladı.Tandoğan, henüz çok iyi durumda olmadığını, maçta aldığı darbe nedeniyle kafatasında kırık oluştuğunu anlatarak, doktorların 10 gün sonra koşulara başlayabileceğini söylediğini, bu durumun da kendisini mutlu ettiğini vurguladı.Başına gelen olayın ardından, federasyon başkanı, milletvekilleri, futbolcu arkadaşlarının da aralarında bulunduğu çok sayıda kişinin kendisini aradığını dile getiren Ali Tandoğan, şunları söyledi: "Doğrusu bu kadar sevildiğimi bilmiyordum. Tedavimi gerçekleştiren sağlık ekibine çok teşekkür ediyorum. Bursa ve Bursaspor benim için çok önemli.Sahada elimden gelenin en iyisini vermeye çalışıyorum. En kısa zamanda sahalara dönüp, Bursaspor için elimden geleni yapmaya devam edeceğim."PROF. DR. AKSOYAcıbadem Hastanesi Başhekimi Prof. Dr. Kaya Aksoy da Ali Tandoğan’ın, bu kadar kısa sürede oturarak basın toplantısı gerçekleştirmesinin önemli olduğunu belirtti.Ali Tandoğan’ın genel sağlık durumunun iyi olduğunu ifade eden Aksoy, "Başında kırık var. Genel olarak sağlık durumu gayet iyi. Umuyorum en kısa sürede sahalara dönecek" diye konuştu.</TEXT>
</DOC>
