<DOC>
<DOCNO> 1320891 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f46489a/l/0l0smilliyet0n0btr0chagi0eden0euyari0egeldi0e0cspor0csondakika0c0a20b110b20a10a0c130a92580cdefault0bhtm/story01.htm </URL>
<DATE> 2010/11/02 </DATE>
<TIME> 17:16:36.0 </TIME>
<AUTHOR>  </AUTHOR>
<HEADLINE>
hagi'den uyar�� geldi!
</HEADLINE>
<TEXT>Galatasaray'da Trabzonspor maçı öncesi teknik direktör Hagi'nin orta saha oyuncularını tek top oynamaları ve ayaklarında top tutmamaları konusunda uyardığı öğrenildi.Lig TV'nin internet sitesinin haberine göre; Rumen teknik adamın yaptığı toplantıda oyunu çabuk oynamaları gerektiğini vurguladığı ve ''Teknik kapasitesi yüksek, çalım atabilen, yaratıcı oyuncularımız var. Onları maç içinde en faydalı şekilde kullanabilmemiz için çabuk oynamalı, ayağımıza aldığımız her topu en kısa zamanda onlarla buluşturmalıyız. Bu yüzden orta sahada topu alan futbolcunun hemen en çabuk şekilde bu tarz oyunculardan biriyle oynamasını istiyorum. Ne kadar hızlı oynarsak rakibimizi o kadar zayıf yakalarız'' dediği belirtildi. Hagi'nin kanatlardan gelecek topların önemi üzerinde de durarak ''Forveti kanatlardan gelecek paslarla beslemeliyiz. Hızlı hücum yapıp savunmaya da en çabuk şekilde dönmeliyiz. Ayağına topu alıp kaptırana kadar ayağında tutmaya çalışan adeta rakibin savunmasının yerleşmesini bekleyen bir anlayış istemiyorum. Bundan sonra hem hücumda hem savunmada çabuk futbol oynayacağız'' ifadelerini kullandığı vurgulandı. Bu arada Galatasaray'da Trabzonpor maçı hazırlıkları sürerken grip olduğu için Medikal Park Antalyaspor maçında forma giyemeyen Elano'nun iyileştiği ve takımdaki yerini alabileceği belirtildi. Hagi'nin bu fubolcuyu orta sahanın sağında görevlendireceği, Sabri'yi ise sağ beke çekmeyi planladığı öğrenildi.KEWELL TAKIMLA BİRLİKTE ÇALIŞTI Galatasaray, Spor Toto Süper Lig’in 11. haftasında deplasmanda Trabzonspor ile yapacağı maçın hazırlıklarını sürdürdü.Florya Metin Oktay Tesisleri’nde teknik direktör Gheorghe Hagi yönetiminde basına kapalı gerçekleştirilen antrenmanda, futbolcuların ısınma ve açma germe hareketlerinin ardından kondisyon ve dayanıklılık çalışması yaptığı bildirildi. Yaklaşık iki saat süren idmanın topla pozisyon oyunları ile tamamlandığı belirtildi.Sarı-kırmızılı takımda tedavisi tamamlanan Harry Kewell’ın takımla birlikte çalıştığı, Milan Baros’un ise takım ile ısınma hareketleri yaptıktan sonra kondisyoner eşliğinde saha çalışmalarına devam ettiği ifade edildi.Medical Park Antalyaspor maçında ayağına aldığı darbe nedeniyle tedavisi yapılan Juan Pablo Pino’nun ise salonda çalıştığı bildirildi.Serkan Kurtuluş ile Hakan Balta’nın tedavileri sürdürülürken, bel spazmı şikayeti olan Aykut Erçetin ve Arda Turan’ın fizyoterapist eşliğinde çalışmalarına devam ettiği belirtildi.Sarı-kırmızılı takım, Trabzonspor maçı hazırlıklarını yarın yapacağı çift antrenmanla sürdürecek.</TEXT>
</DOC>
