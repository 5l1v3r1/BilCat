<DOC>
<DOCNO> 1319446 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f3b074e/l/0l0smilliyet0n0btr0cheat0edeplasmanda0enets0ei0e10a10e780eyendi0e0cspor0csondakika0c0a10b110b20a10a0c130a86310cdefault0bhtm/story01.htm </URL>
<DATE> 2010/11/01 </DATE>
<TIME> 11:21:11.0 </TIME>
<AUTHOR>  </AUTHOR>
<HEADLINE>
heat, deplasmanda nets'i 101-78 yendi...
</HEADLINE>
<TEXT>Amerikan Profesyonel Basketbol Ligi’nde (NBA) Miami Heat’in deplasmanda New Jersey Nets’i 101-78 yendiği maçta, 3 "All Star" oyuncu LeBron James, Chris Bosh ve Dwyane Wade toplam 55 sayı atarak, Heat’in galibiyetinde önemli rol oynadı.New Jersey’deki Prudential Center’da 17 bini aşkın basketbolseverin izlediği karşılaşmada Miami Heat’in en fazla sayı üreten oyuncuları, 20 sayı, 7 asist ve 7 ribauntla LeBron James, 18 sayı, 2 asist ve 1 ribauntla Chris Bosh, 17 sayı, 7 asist ve 6 ribauntla Dwyane Wade oldu.Ev sahibi ekipte ise Brook Lopez 20 sayı attı, 5 ribaunt alıp, 1 asist yaptı. Devin Harris’in 13 sayı attığı karşılaşmada, Derrick Favors’ın 13 sayı, 13 ribaunt ve 1 asistlik "double-double"ı da yenilginin önüne geçemedi.Milli basketbolcu Mehmet Okur’un sakatlığı nedeniyle forma giymediği maçta, Utah Jazz deplasmanda Oklahoma City Thunder’ı 120-99 mağlup etti.Diğer maçlarda Los Angeles Clippers sahasında Dallas Mavericks’e 99-83 yenildi, Los Angeles Lakers ise evinde Golden State Warriors’a 107-83 üstünlük sağladı.Lige, TSİ yarın sabaha karşı yapılacak 3 maçla devam edilecek.</TEXT>
</DOC>
