<DOC>
<DOCNO> 1319450 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f3afac4/l/0l0smilliyet0n0btr0cf0ebahce0eden0ekimler0egidecek0e0cspor0csondakika0c0a10b110b20a10a0c130a86220cdefault0bhtm/story01.htm </URL>
<DATE> 2010/11/01 </DATE>
<TIME> 11:21:20.0 </TIME>
<AUTHOR>  </AUTHOR>
<HEADLINE>
f.bah��e'den kimler gidecek?
</HEADLINE>
<TEXT>F.Bahçe Teknik Direktörü Aykut Kocaman devre arasında özellikle yabancı konusunda ciddi kararlar verecek.Sabah Gazetesi'nin haberine göre; Fenerbahçe Teknik Direktörü Aykut Kocaman, devre arasında takım içinde yapacağı operasyonla ilgili Kasım ayında son kararlarını verecek. Tecrübeli teknik adam, lig ve kupada oyuncuların göstereceği bireysel performansları inceleyecek.Ve devre arasında yapacağı hamleler için son kararını verecek. Kocaman, Aralık başında hazırladığı raporla yönetim kurulunun karşısına çıkacak ve atılacak adımlarla ilgili bilgileri paylaşacak.Ocak ayında özellikle yabancılar konusunda önemli tasarruflarda bulunulması bekleniyor. Gönderilmesi muhtemel ilk isim, Cristian Baroni...Fenerbahçe'yle 3.5 yıllık daha sözleşmesi bulunan Brezilyalı ön liberonun, istenen bonservis rakamına ulaşılamadığı takdirde kiralık olarak gönderilebileceği ifade edildi.YABANCI KONTENJANI BOŞ KALABİLİRKocaman Brezilya Milli Takım oyuncusu Andre Santos'la da görüşecek ve ikili zirveden çıkacak sonuca göre bu oyuncunun da iyi bir fiyatla satılması gündeme gelecek.İspanya'dan dönen Daniel Güiza'yla ilgili sorunun halen devam ettiği, Kocaman'ın kendini futbola vermemesi durumunda golcü futbolcuyu göndermeyi düşündüğü bildirildi.Çok tartışılmasına rağmen Fabio Bilica, takımda kalma ihtimali en yüksek yabancı olarak görülüyor. Kocaman'ın, Bilica'yı Lugano ve Yobo'nun arkasında alternatif olarak tutacağı gelen haberler arasında.Christian ayrılmak istiyor(Goal.com)Fenerbahçe'nin Brezilyalı orta saha oyuncusu Cristian, devre arasında takımdan ayrılmak istediğini söylediFenerbahçe'nin Brezilyalı oyuncusu Cristian, düzenli olarak forma giyemediği için takımdan ayrılmak istediğini söyledi.Lancenet.com.br adresine demeç veren Cristian, "Benim 4 yıllık daha kontratım var. Ama para problem değil. Eğer Brezilya'da yeniden yüzüm gülecekse, dönmek için her şeyi yapmaya hazırım. Ben sadece mutlu olmak ve yeniden gülümsemek istiyorum" ifadelerini kullandı.Devre arasında takımdan ayrılmak istediğini söyleyen Cristian, Brezilya'da büyük ihtimal kiralık olarak oynayacağını da sözlerine ekledi.Tüm yabancıların gönderilmesi halinde dahi, Fenerbahçe kontenjan doldurmak için transfer yapmayacak. Sarı-lacivertlilerin sadece Cristian'ın yerine bir orta saha oyuncusu alıp transferi kapatabileceği belirtiliyor</TEXT>
</DOC>
