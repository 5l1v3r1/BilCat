<DOC>
<DOCNO> 1323854 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f52cd3a/l/0l0smilliyet0n0btr0caslan0ea0edev0esigorta0cspor0chaberdetay0c0a40b110b20a10a0c130a99740cdefault0bhtm/story01.htm </URL>
<DATE> 2010/11/04 </DATE>
<TIME> 01:13:18.0 </TIME>
<AUTHOR>  </AUTHOR>
<HEADLINE>
aslan���a dev sigorta
</HEADLINE>
<TEXT>NEVZAT DİNDARGalatasaray Başkanı Adnan Polat, Alman sigorta devi HDI’nin bünyesi altında oluşturulan GSSİGORTA HDI’nin tanıtım töreninde hedeflerinin 2 yıl içinde 200 bin poliçe satmak olduğunu söyledi. Swissotel’de düzenlenen törene Başkan Polat, HDI Gerling International Yönetim Kurulu Üyesi ve HDI Sigorta Yönetim Kurulu Başkanı Matthias Maak ile HDI Sigorta Genel Müdürü Enis Talaşman katıldı. Polat, yeni proje ile kulübün çok ciddi bir gelir kaynağına ulaşacağını dile getirdi. Kamuoyu araştırmalarına göre spor ve futbolla ilgilenlerin yüzde 37’sinin Galatasaray taraftarı olduğunun altını çizen Polat, 107 yaşındaki HDI’nın, 105. yılını kutlayan Galatasaray’dan 2 yaş büyük olduğunu da vurguladı.Matthias Maak, Galatasaray’ın adını ilk kez 30 yıl önce Türk arkadaşlarından duyduğunu belirterek, “Türkiye nüfusunun yüzde 37’sinin de desteklediği bir kulüple doğru zamanda bir ortaklık yaptık” dedi. Talaşman ise taraftarların GSSİGORTA markasında tüm sigorta ürünlerini bulabileceğini söyledi. ‘Yüzde 95 teknik adam’ Başkan Adnan Polat, Matthias Maak ve Enis Talaşman törenin ardından basına birlikte poz verdi. Hagi’nin takımın başına geçmesinden sonra Florya’daki havanın değişmesiyle ilgili görüşleri de sorulan Polat, “Bir teknik direktörün takım üzerindeki etkisi yüzde 95’tir. Bunu sadece ilk 11’i hazırlayıp, taktiği vermek olarak görmemek gerekir” yorumunu yaptı. FOTOĞRAF: MUSTAFA ALKAÇ</TEXT>
</DOC>
