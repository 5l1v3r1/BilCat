<DOC>
<DOCNO> 1326993 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f5e44d9/l/0l0smilliyet0n0btr0candre0esantos0ea0edev0etalip0cspor0csondakika0c0a50b110b20a10a0c1310a5530cdefault0bhtm/story01.htm </URL>
<DATE> 2010/11/05 </DATE>
<TIME> 11:13:07.0 </TIME>
<AUTHOR>  </AUTHOR>
<HEADLINE>
andre santos'a dev talip
</HEADLINE>
<TEXT>R.Madrid'in Fenerbahçe'de forma şansı bulmakta zorlanan Andre Santos'u takip ettiği öğrenildi. Teklif bekleyen sarı-lacivertliler de, Diarra için girişimde bulunacakFenerbahçe'de forma şansı bulmakta zorlanan Andre Santos'u dünyaca ünlü Real Madrid kulübünün takibe aldığı öğrenildi. İspanyol ekibinin bir süre önce Fenerbahçe'ye haber gönderdiği ve "Futbolcunuz Andre Santos'u takip ediyoruz. Yakın zamanda sizinle masaya oturmak için talebimiz olabilir" mesajını verdiği bildirildi. Yaklaşık 1 aydır Andre Santos'u gözlem altında tutan Real Madrid'in, Fenerbahçe maçlarına Andre Santos'u izlemek üzere bir ekip gönderdiği de kaydedildi. Ancak bu ekibin, Aykut Kocaman'ın Santos'u sürekli ilk 11'de oynatmaması nedeniyle zaman zaman eli boş döndüğü de ifade edildi. İspanyollar'ın yaklaşımına Aykut Kocaman'ın da olumlu baktığı belirtilirken, tecrübeli teknik adamın yönetime "Kulübün yararına olacaksa, neden olumsuz yaklaşalım? Önce Real Madrid'in resmi teklif yapmasını bekleyelim. Masaya oturduğumuzda her şeyi konuşuruz" şeklinde görüş verdiği öğrenildi. Real'in, Santos için Fenerbahçe'ye 6 milyon Euro civarında bir rakam önereceği ve transfer için devre arasına kadar harekete geçeceği de gelen haberler arasında.</TEXT>
</DOC>
