<DOC>
<DOCNO> 1330117 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f6926c5/l/0l0smilliyet0n0btr0ctransfer0esinyali0cspor0chaberdetay0c0a70b110b20a10a0c13112510cdefault0bhtm/story01.htm </URL>
<DATE> 2010/11/07 </DATE>
<TIME> 01:13:00.0 </TIME>
<AUTHOR>  </AUTHOR>
<HEADLINE>
transfer sinyali
</HEADLINE>
<TEXT>SERDAR SARIDAĞBeşiktaş Futbol Komitesi Başkanı Serdal Adalı, Porto ile berabere kalarak kazandıkları bir puandan sonra gruptan çıkma şanslarının daha da arttığını belirterek, devre arasındaki transfere yeşil ışık yaktı.Siyah-beyazlı idareci, “Avrupa’da yolumuza istediğimiz gibi ilerliyoruz. Gruptan çıkma şansımız çok büyük aksilikler olmazsa garantiye yakın gibi. Devre arasında hem ligde, hem de Avrupa’da hedeflerimize ulaşabilmek için takviye yapmamız gündeme gelebilir. Bunu oturup hocamızla konuşacağız. Ama şunu herkes bilmeli ki alacağımız oyuncu, UEFA Avrupa Ligi’nde oynayabilecek bir isim olmalı. Transfer dönemi geldiğinde çoğu futbolcular Avrupa’da forma giymiş oluyor. Bu nedenle işimiz biraz zor. Sezon öncesinde olduğu gibi devre arasında da nokta transfer yapmalıyız. Hocamız bizden transfer isterse tabii ki alacağız. Mevkii konusunda ise henüz net bir şey yok” ifadelerini kullandı.Ersan Gülüm’ü, Beşiktaş’a getiren Serdal Adalı, genç oyuncu için, “Yeteneğinin farkındayız. Kendisi bizde kiralık. Satış opsiyonu bizde değil ama Adana Yönetimi önceliği bize bıraktı. Bence futbolcular birkaç maçla göklere çıkarılmamalı. Onlara da zarar vermiş oluruz. Bir çiçekle bahar gelmez” açıklamasını yaptı.</TEXT>
</DOC>
