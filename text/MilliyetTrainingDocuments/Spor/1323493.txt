<DOC>
<DOCNO> 1323493 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f500ddf/l/0l0smilliyet0n0btr0cpellegrini0emalaga0eile0eanlasmak0euzere0cspor0csondakika0c0a30b110b20a10a0c130a97630cdefault0bhtm/story01.htm </URL>
<DATE> 2010/11/03 </DATE>
<TIME> 19:16:16.0 </TIME>
<AUTHOR>  </AUTHOR>
<HEADLINE>
pellegrini, malaga ile anla��mak ��zere
</HEADLINE>
<TEXT>Villarreal ve Real Madrid’in eski teknik direktörü Şilili Manuel Pellegrini’nin, Jesualdo Ferraira’yı görevden alan Malaga ile anlaşmak üzere olduğu belirtildi.La Liga’da 9. hafta sonunda 7 puanla 18. sırada bulunan Malaga’da, teknik direktör Jesualdo Ferreira’nın yerine en güçlü aday olarak Pellegrini gösteriliyor. İspanyol basını, bugün Şili’den Malaga’ya gelmesi beklenen Pellegrini ile 2013 Haziran ayına kadar geçerli bir sözleşme imzalanacağını ve basına tanıtımın perşembe günü yapılacağını savunuyor.2004-2009 yıllarında Villarreal ile önemli başarılar elde eden, daha sonra geldiği ve 1 sezon çalıştırdığı Real Madrid’de bekleneni veremeyen Pellegrini’nin adı İngiltere’nin Liverpool takımı için de geçiyordu.Malaga kulübü, geçen temmuz ayında Katarlı şeyh Abdullah Bin Nasser El Thani tarafından satın alındıktan sonra ekonomik sorunlarını tamamen çözmüştü.Malaga kulübünün Katarlı sahibinin 3-4 yıl içerisinde takımı Avrupa’da önemli başarılar elde edebilecek düzeye getirmek istediği belirtiliyor.</TEXT>
</DOC>
