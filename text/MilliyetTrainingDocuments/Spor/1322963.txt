<DOC>
<DOCNO> 1322963 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4ea050/l/0l0smilliyet0n0btr0csir0ealex0eferguson0ebursa0eseyircisine0ekirik0enot0everdi0cspor0csondakika0c0a30b110b20a10a0c130a96870cdefault0bhtm/story01.htm </URL>
<DATE> 2010/11/03 </DATE>
<TIME> 15:15:28.0 </TIME>
<AUTHOR>  </AUTHOR>
<HEADLINE>
sir alex ferguson, bursa seyircisine k��r��k not verdi
</HEADLINE>
<TEXT>Manchester United’ın Avrupa Şampiyonlar Ligi (C) Grubu’nda dün gece Bursaspor’u deplasmanda 3-0 yenmesi İngiliz basınında geniş yer buldu.Gazetelerde, "Kırmızı Şeytanlar"ın galibiyete ulaşmak için "bedel" ödediği, karşılaşmada sakatlanan Darren Fletcher ve Nani’nin ligde bu hafta Wolverhampton karşısında, gelecek hafta da Manchester City derbisinde forma giyemeyeceği kaydedildi.Fletcher, Obertan ve Bebe ile galibiyete uzanan Manchester United’ın futbolundan övgüyle bahseden gazetelerde, Premier League ve Şampiyonlar Ligi’ndeki rakiplerin daha dikkatli olması gerekeceği yorumu yapıldı.MANCHESTER MAÇINDA BURSA TRİBÜNLERİNDEN İLGİNÇ FOTOĞRAFLAR İÇİN TIKLAYINBursasporlu taraftarların coşkulu tezahüratlarına da değinen İngiliz basını, Manchester United Menajeri Sir Alex Ferguson’un maçtan sonra düzenlediği basın toplantısında söylediği "İstanbul’da Beşiktaş, Galatasaray ve Fenerbahçe taraftarlarını görmüştüm. Onlar daha ateşliydi. Ancak Bursaspor taraflarının maçın son bölümündeki organizasyonu çok iyiydi" değerlendirmesine yer verdi.</TEXT>
</DOC>
