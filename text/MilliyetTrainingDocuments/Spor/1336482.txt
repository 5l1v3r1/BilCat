<DOC>
<DOCNO> 1336482 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3fa16/l/0l0smilliyet0n0btr0ctesekkurler0esultanlar0cspor0chaberdetay0c150b110b20a10a0c13146150cdefault0bhtm/story01.htm </URL>
<DATE> 2010/11/15 </DATE>
<TIME> 01:12:33.0 </TIME>
<AUTHOR>  </AUTHOR>
<HEADLINE>
te��ekk��rler sultanlar
</HEADLINE>
<TEXT>16. Dünya Bayanlar Voleybol Şampiyonası’nda İtalya’ya 3-0 yenilen millilerimiz, altıncı oldu. Filenin Sultanları onuncu olduğu 2006 yılına göre büyük bir başarıya imza attı.Karşılaşmaya tutuk başlayan Filenin Sultanları, ilk teknik molayı 8-6 önde geçmesine rağmen yeterince iyi savunma yapamayınca geriye düştü. Neslihan’ın servislerden bulduğu sayılar yeterli olmayınca, ay-yıldızlılar ilk seti 25-23 kaybetti. İkinci setin ilk teknik molasını 8-7 önde geçen milliler, basit hatalara devam etti ve 2. teknik molada 16-12 geriye düştü. Manşet ve bloktaki tüm etkinliğini yitiren Sultanlar, ikinci seti de 25-20 kaybetti.3. sette millilerin gücü tamamen bitti. Maça bir türlü konsantre olamayan ay-yıldızlılar karşısında rahat bir oyun ortaya koyan İtalya ilk teknik molayı 8-3, 2. teknik molayı 16-9 önde tamamladı. Milliler, son bölümde biraz hareketlense de İtalya seti 25-21 maçı da 3-0 kazandı. 2002 Dünya Şampiyonu ve 2006 yılının da 4.’sü olan İtalya ise şampiyonayı beşinci tamamladı.Karşılaşmayı Türkiye’nin Tokyo Büyükelçisi Sermet Atacanlı, Türkiye’nin Bakü Büyükelçisi Hulusi Kılıç, Türkiye Voleybol Federasyonu (TVF) Başkanı Erol Ünal Karabıyık ve TVF Yönetim Kurulu Üyesi Ahmet Göksu da tribünlerden takip etti.SALON: Tokyo MetropolitanHAKEMLER: Dejan Jovanovic (Sırbistan), Susana Rodriguez (İspanya)İTALYA: Lo Bianco (7), Del Core (7), Arrighetti (6), Ortoloni (7), Piccinini (5), Gioli (8), Cordullo (7), Crisanti (5), Bosetti (5)TÜRKİYE: Naz (5), Neriman (5), Bahar (6), Neslihan (7), Esra (6), Eda (5), Gülden (6), Gözde (4), Seda (5), Elif (6)SETLER: 25-23, 25-20, 25-21SÜRE: 72 dakika (24, 25, 23)Neslihan yine zirvede!Japonya’nın ev sahipliğini yaptığı 16. Dünya Bayanlar Voleybol Şampiyonası’nın en skorer oyuncusu Neslihan Darnel oldu. En yakın rakibi  Japon Saori Kimura’ya 11 sayı fark atan Darnel, bu unvanı ikinci kez elde etmeyi başardı. Milli oyuncumuz 2006 yılında yapılan turnuvada Alman Angelina Grün 5 sayı fark atarak en skorer voleybolcu olmuştu.EN SKORERLEROYUNCU   TOPLAM SAYINeslihan Darnel (Tür.)  251Kimura Saori (Jap.)  240Gamova Ekaterina (Rus.)  223Carcaces (Küba)  222Hooker Destinee (ABD)  219Kozuch Margareta (Alm.)  192Flier Manon (Hol.)  190Castro Sheilla (Bre.)  180Wang Yimei (Çin)  172Pereira Natalia (Bre.)  170Rövanş da Rusya’nınFinalde Brezilya’yı 3-2 yenen Rusya, üst üste 2. kez mutlu sona ulaştı. Zorlu mücadelede 21-25, 25-17, 20-25, 25-14 ve 15-11’lik setlerle 3-2 galip gelen Rusya, altın madalyanın sahibi oldu. 2006 yılında da finalde 2 ülke karşılaşmış ve Rusya yine şampiyon olmuştu.Turnuvada ABD’yi 3-2 mağlup eden ev sahibi Japonya üçüncü sırayı aldı. Maçın setleri 25-18, 25-23, 25-21, 25-19 ve 15-8’lik skorlarla sonuçlandı. Sırbistan’ı 3-1 yenen Almanya 7. sırayı alırken, Çin’i 3-0 mağlup eden Polonya 9., Küba’yı 3-0 yenen Hollanda ise 11. oldu.</TEXT>
</DOC>
