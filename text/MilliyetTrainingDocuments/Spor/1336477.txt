<DOC>
<DOCNO> 1336477 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3fa1c/l/0l0smilliyet0n0btr0ckapiyi0ekapatti0e0cspor0chaberdetay0c150b110b20a10a0c13145960cdefault0bhtm/story01.htm </URL>
<DATE> 2010/11/15 </DATE>
<TIME> 01:12:27.0 </TIME>
<AUTHOR>  </AUTHOR>
<HEADLINE>
kap��y�� kapatt��!
</HEADLINE>
<TEXT>ONUR DİNÇERBursaspor deplasmanında attığı şık gollerle Trabzonspor’un zirvedeki yerini perçinlemesini sağlayan Jaja, Brezilya’nın önde gelen gazetesi Globo Esporte’ye çarpıcı açıklamalar yaptı.Brezilya’da kısa bir dönem Flamengo forması giyen sambacı, burada başarılı olamamasıyla ilgili soruya, “O dönem İspanya’dan kendi ülkeme yeni gelmiştim ve benden beklentiler çok büyüktü. Buna karşılık takım kötü bir durumdaydı, kulüp de kendi iç sorunlarıyla boğuşuyordu” yanıtını verdi.Ukrayna’nın Metalist takımından Trabzonspor’a gelişinde adaptasyon sorunu yaşamadığını kaydeden Jaja, Türkiye’ye gelmesinde ülke vizyonunun etkili olduğunu söyledi. Brezilyalı forvet, “Ukrayna’da 3 sezon geçirdim. Orada her zaman mutluydum, ancak görünürlüğü daha fazla olan bir ülkeye gitmeye karar verdim” diye konuştu.Trabzonspor’a, Brezilya Milli Takımı’na seçilme hedefini gerçekleştirmek için geldiğini vurgulayan Jaja, “Her futbolcu gibi benim de bazı hedeflerim var. Teknik Direktör Mano Menezes’in, Trabzonspor’daki maçlarımı izleyeceğini umut ediyorum” dedi.Bu sözleriyle Türk Milli Takımı’na kapıyı kapatan Brezilyalı oyuncu, Guus Hiddink’e övgü dolu sözleri için teşekkür etmeyi unutmadı. Sambacı, “Hiddink’in benimle ilgili güzel sözlerini duydum. Ancak benim amacım bu değil. Brezilya için oynamayı istiyorum ve bunun için şansım olduğunu düşünüyorum” ifadelerini kullandı.Rivaldo mutluluğuJaja, Brezilya Milli Takımı’na devamlı çağrılan Fenerbahçeli Andre Santos ile kendi durumunu kıyaslayan bir soru üzerine ise “Andre uzun bir zaman Brezilya’da oynadı ve dolayısıyla tanınacak zamana sahipti. Bense ülkemden çok erken ayrıldım. Fakat kariyerime baktığımda ülkeyi gençken terk etmenin daha iyi olduğunu görüyorum” yorumunu yaptı.Rivaldo’ya benzetilmesinden mutluluk duyduğunu da dile getiren Jaja, “İnsanlar beni her zaman Rivaldo ile karşılaştırdılar. Benim rüyam da onun gibi oynayabilmek” dedi.</TEXT>
</DOC>
