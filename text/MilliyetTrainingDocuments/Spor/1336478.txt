<DOC>
<DOCNO> 1336478 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3fa1a/l/0l0smilliyet0n0btr0c0earzuladigimiz0eduzeyde0edegil0e0cspor0chaberdetay0c150b110b20a10a0c13145980cdefault0bhtm/story01.htm </URL>
<DATE> 2010/11/15 </DATE>
<TIME> 01:12:28.0 </TIME>
<AUTHOR>  </AUTHOR>
<HEADLINE>
���arzulad������m��z d��zeyde de��il!���
</HEADLINE>
<TEXT>Bordo-mavili hoca, “Ligimizde artık büyük, küçük takım ayrımı kalmadı. Sadece camiası büyük takım var ve biz de onlardan biriyiz. Şampiyonluk için Kayserispor, Fenerbahçe, Galatasaray, Beşiktaş ve Bursaspor’la mücadele edeceğimizi düşünüyoruz. Türkiye’de maalesef takımlar bir anda zirveye çıkarılıyor ve bir anda indiriliyor. Bizim büyük takımları yenmemiz şampiyon olacağız anlamına gelmemeli. Türkiye’de her takım her takımı yenebilir” ifadelerini kullandı.‘Çok yetenekli bir oyuncu’Şenol Güneş, Bursaspor’a attığı gollerle galibiyette başrolü oynayan Jaja’nın henüz düşündükleri seviyede olmadığını dile getirdi. Brezilyalı yıldızın performansını daha da artırabileceğini kaydeden Güneş, “Takıma geldiği ilk günlerde uyum sorunu yaşamıştı, ancak kendini bulmaya başladı. Çok yetenekli bir futbolcu. Tam olarak istediğim noktaya geldiğinde herkes ondan bahsedecektir” dedi.Bu arada Güneş’in, Bursaspor maçında sarı kart görerek cezalı duruma düşen Ceyhun’un yerine Eskişehirspor’a karşı sakatlığı büyük ölçüde düzelen Colman’a forma vereceği vurgulandı.Selçuk’un hedefiBordo-mavili takımın başarılı oyuncularından Selçuk İnan, altı maçlık galibiyet serisini daha ileriye taşımak istediklerini söyledi. Üst üste elde ettikleri galibiyetlerle büyük özgüven kazandıklarının altını çizen Selçuk, “Seriyi sürdürmek ve sezon sonunda şampiyonluğa ulaşmak istiyoruz. Trabzon’da sokağa çıktığımızda konuşulan tek bir şey var o da şampiyonluk. Kadromuz şampiyonluğa ulaşacak kaliteye sahip. Milli Takım’a çağrılan oyuncu sayımızın artması da motivasyonumuzu artırdı” dedi.</TEXT>
</DOC>
