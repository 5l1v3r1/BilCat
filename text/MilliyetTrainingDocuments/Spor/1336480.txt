<DOC>
<DOCNO> 1336480 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa3fa18/l/0l0smilliyet0n0btr0cefes0epilsen0ede0esinan0efarki0cspor0chaberdetay0c150b110b20a10a0c131460a0a0cdefault0bhtm/story01.htm </URL>
<DATE> 2010/11/15 </DATE>
<TIME> 01:12:31.0 </TIME>
<AUTHOR>  </AUTHOR>
<HEADLINE>
efes pilsen���de sinan fark��
</HEADLINE>
<TEXT>ÜMİT AVCIBeko Basketbol Ligi’nde 5. haftanın en önemli karşılaşmasına yıldız guardı Kerem Tunçeri’den yoksun çıkan Efes Pilsen, Galatasaray Cafe Crown’ı son çeyrekteki oyunuyla 78-73 yendi.Maça Rakocevic’in basketleriyle başlayan Efes ilk periyodu 20-16 önde bitirdi. Ender’in çeyrek biterken attığı üçlüğe önce sayı kararı veren hakemler, pozisyonun tekrarını izledikten sonra basketi iptal etti. Nachbar ve Kerem Gönlüm ile skor bulan Efes, 17. dakikada farkı 10 sayıya (34-24) çıkardı. Ancak Galatasaray, 13-2’lik seri ile devrenin bitimine 5 saniye kala 37-36 öne geçti. Devrenin son sözünü ise Ender söyledi: 38-37.İkinci yarı Tutku ile Kerem Gönlüm’ün karşılıklı basketleriyle başlarken, Shipp’in devreye girmesiyle kontrolü ele alan Galatasaray, Ermal’in üçlüğüyle son çeyreğe 62-54 üstün girdi. Sarı-kırmızılılar, 35. dakikayı da 69-60 önde geçti. Ancak sahneye Sinan çıktı, son 5 dakikaya 9 sayı, 3 asist, 1 blok sığdıran yıldız oyuncu takımının 12-0 seri yakalamasını sağladı ve  Roberts’ın üçlüğüyle rahatlayan Efes, salondan 78-73 galip ayrıldı. Ermal yetmediSezon başında Efes Pilsen’den Galatasaray Cafe Crown’a transfer olan Ermal Kurtoğlu eski takımına karşı etkili bir performans sergiledi. 19 sayıyla  sahanın en skorer ismi olan yıldız basketbolcu, buna rağmen yenilgiyi önleyemedi.Aliağa Petkim evinde teslimBeko Basketbol Ligi’nde 5. haftanın kapanış maçında Antalya Büyükşehir Belediyesi, normal süresi 75-75 biten mücadeleyi, Aliağa Petkim deplasmanında 97-90 galip bitirdi. Antalya ekibi 5. maçında 4. galibiyetini elde etti.</TEXT>
</DOC>
