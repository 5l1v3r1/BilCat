<DOC>
<DOCNO> 1330123 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f69240f/l/0l0smilliyet0n0btr0cjuventus0esurprizi0cspor0chaberdetay0c0a70b110b20a10a0c13112440cdefault0bhtm/story01.htm </URL>
<DATE> 2010/11/07 </DATE>
<TIME> 01:13:08.0 </TIME>
<AUTHOR>  </AUTHOR>
<HEADLINE>
juventus s��rprizi
</HEADLINE>
<TEXT>NEVZAT DİNDARCim-Bom’un iki yıldızı bugün görücüye çıkacak.  Galatasaray, Trabzonspor önünde galibiyet ararken, Elano ile Sabri, Juventus tarafından yakın takibe alınacak. İtalyan ekibinin Futbol İzleme Komitesi Başkanı Domenico Arruzzo, Hüseyin Avni Aker Stadı’nda yapılacak karşılaşmada sarı-kırmızılı oyuncuların performanslarını mercek altına yatıracak. Dünya Kupası’nda attığı goller ve ortaya koyduğu futbolla dikkat çeken Elano’yu ara transfer döneminde kadrosuna katmak isteyen Juventus’un, sambacı yıldızı birkaç hafta izleyeceği belirlendi. İtalyan devinin, sağ kanat oyuncusu olan Sırp yıldızı Milos Krasic’i orta sahada kullanmak istediği, Elano’yu da hücum hattının sağ kulvarı için düşündüğü öğrenildi.Sözleşmeleri devam ediyorJuventus’un, ikinci hedefinin ise Sabri olduğu ifade edildi. Çizme ekibinin defansın sağ kanadı için hızlı bir oyuncu aradığı ve Sabri’yi izleme kararı aldığı vurgulandı. Arruzzo’nun maçta Sabri’yi de izleyeceği ve teknik ekibine her iki oyuncu için rapor vereceği belirtildi.Galatasaray’ın, 2013’e kadar sözleşmesi bulunan Elano’yu teklif gelmesi halinde 10 milyon euro karşılığında satmaya sıcak baktığı, ancak son sözü Teknik Direktör Gheorghe Hagi’nin söyleyeceği ifade edildi. Sabri’nin de kulübüyle 2012’ye kadar mukavelesi var.</TEXT>
</DOC>
