<DOC>
<DOCNO> 1323264 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f4fe7bd/l/0l0smilliyet0n0btr0cwenger0ewalcott0eyeni0ehenry0eolabilir0cspor0csondakika0c0a30b110b20a10a0c130a97450cdefault0bhtm/story01.htm </URL>
<DATE> 2010/11/03 </DATE>
<TIME> 17:15:57.0 </TIME>
<AUTHOR>  </AUTHOR>
<HEADLINE>
wenger: walcott, yeni henry olabilir
</HEADLINE>
<TEXT>İngiltere Premier League ekiplerinden Arsenal’ın menajeri Arsene Wenger, genç yıldızı Theo Walcott’un gelecekte Thierry Henry gibi forvette oynayabileceğini söyledi.Fransız teknik adam, 21 yaşındaki futbolcusunun gol yollarında çok etkili olduğunu belirterek, topla hareket halindeyken savunma oyuncularının Walcott’u yakalayamadığını iddia etti.İngiliz futbolcunun forvet pozisyonunda oynamaya çok yakın olduğunu ifade eden Wenger, "Hava toplarında ve uzaktan şutlarda daha etkili olmalı. Fakat biz West Ham United gibi kapanan takımlara karşı oynuyoruz, böyle zamanlarda ben ondan kanatlarda yararlanıyorum" diye konuştu.Walcott’a zaman tanınması gerektiğini kaydeden deneyimli teknik adam, "Henry, Arsenal’a geldiğinde 23 yaşındaydı, Walcott ise 21 yaşında. 2 yıl sonra Walcott’un nasıl bir oyuncu olacağını göreceksiniz" dedi.</TEXT>
</DOC>
