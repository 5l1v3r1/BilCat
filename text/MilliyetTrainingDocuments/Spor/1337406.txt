<DOC>
<DOCNO> 1337406 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa84196/l/0l0smilliyet0n0btr0cgokhan0eunal0eayriliyor0emu0e0cspor0csondakika0c150b110b20a10a0c1314740a0cdefault0bhtm/story01.htm </URL>
<DATE> 2010/11/15 </DATE>
<TIME> 15:10:15.0 </TIME>
<AUTHOR>  </AUTHOR>
<HEADLINE>
g��khan ��nal ayr��l��yor mu?
</HEADLINE>
<TEXT>Ankara’daki kupa maçında, takımdan ayrılacağı yönünde serzenişte bulunduğu ve Semih’in formda olması, Niang’ın sakatlıktan kurtulması ve ikinci yarıda Guiza’nın da takıma dahil olmasıyla forma şansının iyice azalacağı yorumlarıyla karşı karşıya kalan Gökhan Ünal’ın, Fenerbahçe’den ayrılmayı düşünmediği öğrenildi.Eski teknik direktörü Tolunay Kafkas’ın tecrübeli forvet oyuncusunu Gaziantepspor’a almak istediği de iddia edilirken, Gökhan’ın menajeri Batur Altıparmak, iddiaların gerçeği yansıtmadığını söyledi.AYRILMASI SÖZ KONUSU DEĞİL Radyospor’da Özgür Sancar’la Haber Özel Programı’na katılan Altıparmak,  “Gökhan Ünal’ın Fenerbahçe’den ayrılmak istediği doğru değil. Her futbolcu oynamak ister, sürekli oynayamadığı için üzülüyor; ama daha 11 ay önce Fenerbahçe’ye imza attı ve 3 buçuk yıllık kontratı var. Şu an için takımdan ayrılmak gibi bir düşüncesi yok” dedi.  OCAK’TA FARKLI GELİŞME OLURSA BİZ DE ONA GÖRE DAVRANIZ Şu an için Gökhan’ın ayrılmasının söz konusu olmadığını belirten Altıparmak, ara dönem için ise açık kapı bırakarak, “Günler ne getirir bilemeyiz; ama Ocak’ta farklı bir gelişme olursa biz de ona göre davranırız. Fakat şunu çok net söyleyebilirim, “Gökhan Ünal gitmek istiyor ya da Fenerbahçe Yönetimi Gökhan’ı gönderecek söylemleri” doğru değil. Ama futbolda yarının ne olacağı belli olmaz. Şunu söyleyebilirim, profesyonel futbolcu oynamasını da bilecek, oturmasını da…  24 kişilik bir kadro var. Her futbolcuyu oynatamıyorsunuz. Dolayısıyla sabırlı olmasını bilmek gerekiyor” dedi.  GÖKHAN’IN ÜZERİNDE BASKI VAR; AMA BUNU AŞMASI GEREKİR Gökhan’ın transfer maliyeti ve fazla forma şansı bulamaması nedeniyle eleştirildiği için baskı altında olup olmadığı yönündeki soruya ise Batur Altıparmak, “Gökhan’ın üzerinde baskı olduğu var. Fakat bu baskı bir yerde biter. Her takımda baskı vardır. Baskılı ortama artık alışacağız. Baskıyı da profesyonellik çerçevesinde aşmayı bilmek gerekir” diye cevap verdi</TEXT>
</DOC>
