<DOC>
<DOCNO> 1321964 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f49be75/l/0l0smilliyet0n0btr0caman0edikkat0e0cspor0chaberdetay0c0a30b110b20a10a0c130a94950cdefault0bhtm/story01.htm </URL>
<DATE> 2010/11/03 </DATE>
<TIME> 03:13:24.0 </TIME>
<AUTHOR>  </AUTHOR>
<HEADLINE>
aman dikkat!
</HEADLINE>
<TEXT>SERDAR SARIDAĞAvrupa Ligi’ndeki dördüncü maçını Porto ile deplasmanda oynayacak olan Beşiktaş, Quaresma’yı evde bıraktı. Siyah-beyazlı ekipte Portekizli oyuncu, 19 kişilik kadroda yer almadı.Şu anda düz koşulara çıkan Quaresma’nın düz koşu yapması nedeniyle oynatılabileceğini düşünen kulüp doktorlarının, “Bu oyuncu için iyileşse bile oynatılamaz” raporu verdikleri ifade edildi. Sağlık heyetinin Teknik Direktör Schuster’i uyardığı, Ricardo Quaresma’nın, oynatılması durumunda sakatlığının daha da ciddi boyutlara ulaşarak ilk yarıyı kapatabileceğini ifade ettikleri öğrenildi. Yaklaşık bir aydır sahalardan uzak kalan Quaresma’nın, ligdeki Kasımpaşaspor maçında oynayabileceği açıklanmıştı.‘Önyargım yok’Bu arada dün futbolcularıyla bir toplantı yapan Alman teknik adam, Fatih Tekke olayını tatlıya bağlamak için tüm oyuncularına yönelik bir konuşma yaptı. Sinirli oluşunun herhangi bir futbolcuya karşı olmadığına vurgu yapan siyah-beyazlıların teknik patronu, “Zor bir kulvara giriyoruz. Oyundan kaçmayın. Kendinizi maça verin. Yoksa kimseye karşı bir önyargım yok” dediği öğrenildi.</TEXT>
</DOC>
