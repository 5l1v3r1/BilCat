<DOC>
<DOCNO> 1334082 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f879ef2/l/0l0smilliyet0n0btr0cpanzerler0etehlikeli0cspor0chaberdetay0c110b110b20a10a0c13129510cdefault0bhtm/story01.htm </URL>
<DATE> 2010/11/11 </DATE>
<TIME> 01:27:39.0 </TIME>
<AUTHOR>  </AUTHOR>
<HEADLINE>
panzerler tehlikeli
</HEADLINE>
<TEXT>Ay-yıldızlı bayanların hedeflediği dünya beşinciliğinde ilk rakibi olan Almanya, geçen yıl Türkiye’nin 5. sırada tamamladığı Avrupa Şampiyonası’nda 4. oldu. Polonya’nın Wrochlaw şehrinde yapılan bu şampiyonada Filenin Sultanları rakibine 3-2’lik skorla boyun eğdi. Ayrıca İtalya’da yapılan 2011 Dünya Grnad Prix Avrupa Elemeleri’nde bir kez daha karşılaştığımız Almanya’ya bu kez 3-1 mağlup olduk. Türkiye 2006 yılında ilk kez katıldığı Dünya Şampiyonası’nda 10. olurken, Almanya 11. sırada yer aldı.Giudetti bizi iyi tanıyorF Grubunu 3. sırada tamamlayan Almanya’nın en önemli kozu, en skorer oyuncusu Margareta Kozuch. Ayrıca Suschke ve bu sezon Fenerbahçe Acıbadem forması giyecek olan Fürst de takımın en etkili sporcuları olarak göze batıyor. Türkiye karşısında Kathleen, Beier, Fürst, Kozuch, Suschke, Brinker ve Tzscherlich’ten oluşan kadrosuyla mücadele edecek olan Almanya’nın başında da aynı zamanda Vakıfbank Güneş Sigorta bayan takımının da antrenörlüğünü yapan İtalyan Giovanni Giudetti bulunuyor.SULTANLAR Almanya önünde16. Dünya Bayanlar Voleybol Şampiyonası’nda 2. tur E Grubu’ndaki son maçında Polonya’ya 3-1 yenilen Türkiye 5-8’incilik maçlarında, (F) Grubu 3’üncüsü Almanya ile eşleşti. Ay-yıldızlı ekip, Almanya ile 13 Kasım Cumartesi günü TSİ 08.30’da karşılaşacak. Sultanlar bu maçtan galibiyetle ayrılabilirse Sırbistan-İtalya eşleşmesinin galibiyle 14 Kasım Pazar günü 5’incilik maçına çıkacak. Ay-yıldızlı ekip Almanya’ya yenilirse Sırbistan-İtalya eşleşmesinin mağlubuyla yine pazar günü 7’ncilik için mücadele edecek. Pazar günü yapılacak maçların saatleri daha sonra belirlenecek.Şampiyon kim olacak?(E) Grubu’nu yenilgisiz tamamlayan Rusya, (F) Grubu ikincisi ABD ile eşleşirken, (F) Grubu’nu yenilgisiz bitiren Brezilya da (E) Grubu ikincisi Japonya ile eşleşti. Bu 4 takım arasında yapılacak Dörtlü Final mücadelesinde, 13 Kasım’da yapılacak ilk maçlarda galip gelen ekipler Dünya şampiyonluğu, mağlup olan takımlar ise Dünya 3’üncülüğü için karşılaşacak.</TEXT>
</DOC>
