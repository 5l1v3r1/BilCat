<DOC>
<DOCNO> 1321312 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/f46c494/l/0l0smilliyet0n0btr0cboby0echarlton0ebursaspor0ealtyapisini0eziyaret0eetti0cspor0csondakika0c0a20b110b20a10a0c130a92930cdefault0bhtm/story01.htm </URL>
<DATE> 2010/11/02 </DATE>
<TIME> 19:16:21.0 </TIME>
<AUTHOR>  </AUTHOR>
<HEADLINE>
boby charlton, bursaspor altyap��s��n�� ziyaret etti
</HEADLINE>
<TEXT>Manchester United takımıyla birlikte Bursa’ya gelen İngiliz ve dünya futbolunun efsanevi isimlerinden Boby Charlton, Bursaspor altyapısını ziyaret etti.Manchester United Kulübü CEO’su David Gill ile birlikte Bursaspor Vakıfköy Orhan Özselek Tesisleri’ne gelen Charlton’ı, Bursaspor Kulübü Başkanı İbrahim Yazıcı, yeşil-beyazlı yönetim kurulu üyeleri, altyapı antrenörleri ve genç oyuncular karşıladı.Bursaspor Kulübü tarafından bir süre önce altyapıya tahsis edilen tesislerdeki antrenman sahalarını gezen ve yetkililerden bilgi alan Charlton, daha sonra antrenman yapan oyuncuların yanına gitti.Efsanevi oyuncu, burada genç oyunculara hitaben yaptığı konuşmada, dünyanın en iyi oyununun futbol, dünyada icat edilmiş en iyi oyuncağın da futbol topu olduğunu söyledi.Dünyanın tanınmış futbolcuları Pele, Maradona, Cruyff ve Messi’nin başarılarının altında çok çalışmanın ve sürekli antrenman yapmanın yattığını anlatan Charlton, şunları kaydetti: "Çok önemli ve güzel imkanlara sahipsiniz. Sizin yaşınızda olup futbola yeni başlamış olmak isterdim. Hepiniz çok iyi futbolcu olabilirsiniz. Tutkulu ve hırslı olun, başarı için çok çalışın. Bu akşam Şampiyonlar Ligi’nde mücadele ettiğinizi hayal edin. Çalışmalarınızın karşılığını milli takıma yükselerek alırsınız." Bursaspor Kulübü Başkanı İbrahim Yazıcı, Boby Charlton ve David Gill, daha sonra altyapı antrenörleriyle hatıra fotoğrafı çektirdi.</TEXT>
</DOC>
