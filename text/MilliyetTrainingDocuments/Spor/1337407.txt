<DOC>
<DOCNO> 1337407 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fa84195/l/0l0smilliyet0n0btr0cgalatasaray0etaraftar0egrubu0eultraslan0edan0eaciklama0e0cspor0csondakika0c150b110b20a10a0c13147430cdefault0bhtm/story01.htm </URL>
<DATE> 2010/11/15 </DATE>
<TIME> 15:10:17.0 </TIME>
<AUTHOR>  </AUTHOR>
<HEADLINE>
galatasaray taraftar grubu ultraslan'dan a����klama...
</HEADLINE>
<TEXT>Galatasaray taraftar grubu UltrAslan, sarı-kırmızılı takımda üst üste alınan başarısız sonuçlar nedeniyle bir açıklama yayınlayarak, acil önlemlerin alınması çağrısında bulundu.UltrAslan taraftar grubunun internet sitesinde genel koordinatör Oğuz Altay imzasıyla yayınlanan açıklamada, "Galatasaray’ımızın zincirleme devam eden hatalarla bugün içine düşürüldüğü duruma dün akşam Ali Sami Yen Stadı’nda gösterilen taraftar tepkisi, artık tüm Galatasaraylılar’ın ve Galatasaray yönetiminin serinkanlı bir şekilde oturup düşünerek, kalıcı önlemleri devreye alma vaktinin geldiğini göstermektedir" denildi."Aylardır, önceliği her zaman Galatasaray olan Galatasaray taraftarının gösterdiği sağduyulu ve sabırlı duruş, radikal değişimin yapılabilmesi için yeterli zaman dilimini içeriyordu" denilen değerlendirmede, "Ancak aylardır konduramasak da, gözümüzle gördüklerimizi aklımıza kabul ettiremesek de, artık çok net bir şekilde görülmektedir ki 105 yıllık geçmişi olan bu onurlu formayı taşımayı hak etmeyen, taşımaktan aciz oyuncular vardır. Bunları izlemekten Galatasaray taraftarı olarak bizler büyük bir üzüntü duyuyoruz. Ama bizim üzüntü duymamız yetmez. Galatasaray futbolunun merkezi olan Florya’yı, futbolcuya dayalı bir düzenin üssü haline getirenler, bu acı tablonun baş sorumlusudurlar ve hemen gereğini yapmalıdırlar" ifadeleri kullanıldı."GALATASARAY TARAFTARI OYUNUN FARKINDA"UltrAslan’ın açıklamasında, yaşanan kötü durumdan kendisine fayda sağlamaya çalışan kişilerin olduğuna değinilirken, şu cümlelere yer verildi: "Galatasarayımızın böylesine zorlu günlerden geçmekte olduğu dönemde, sorumlu mevkide oldukları halde, ellerini ovuşturarak kendi kişisel hesaplarının peşinde gitmekte olanları da ibretle izliyoruz. Galatasaray tribünlerinin öfkesini ve tepkisini, kendi değirmenlerine taşıma suyu olarak kullananlar, tavşana kaç, tazıya tut politikasını acemice uygulamaya çalışanlar, zannetmesinler ki bu tabloda hiçbir sorumlulukları yoktur! Galatasaray taraftarı, oynanan oyunun pekala farkındadır. UltrAslan olarak bir kez daha sesleniyoruz.Galatasaray’ın bugün içine düşürüldüğü tabloda payı olan yönetici, profesyonel ve sporcu herkes, kulübümüze olan tarihi sorumluluklarının gereğini yerine getirmeli, başarısızlığın faturasını kendisine çıkarmalı ve hemen Galatasaray’ın önünü açmalıdır. Galatasaray taraftarı, on yıllardır olduğu gibi tribünlerdeki yerindedir, yerini almaya bundan sonra da devam edecektir. Kulübümüzün, takımımızın ve teknik yönetimimizin bu en zor günlerinde yanında yer almayı, sarı-kırmızıya olan koşulsuz desteğini sunmayı sürdürecektir. Ama bu utanç verici tablonun sorumlularını ve fırsatçılarını da çekip gidene dek takip etmeyi sürdürecektir."</TEXT>
</DOC>
