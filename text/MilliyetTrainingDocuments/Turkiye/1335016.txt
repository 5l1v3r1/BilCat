<DOC>
<DOCNO> 1335016 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f9cf22b/l/0L0Smilliyet0N0Btr0Cfilm0Edegil0Egercek0Cturkiye0Csondakika0C130B110B20A10A0C13140A560Cdefault0Bhtm/story01.htm </URL>
<DATE> 2010/11/14 </DATE>
<TIME> 07:07:05.0 </TIME>
<AUTHOR>  </AUTHOR>
<HEADLINE>
Film değil gerçek
</HEADLINE>
<TEXT>Olay, Fatih Balat Vodine Caddesi ve Ayan Caddesi kesişiminde 29 Eylül  günü saat 23.30 sıralarında meydana geldi.Daha önceden aralarında  husümet bulunduğu öğrenilen Y.K ve H.S ., iddiaya göre Balat'ta  karşılaşarak küfürleştiler. Küfürleşmenin ardından ayrılan ikiliden Y.K.  Vodine Caddesine gelerek bir arkadaşıyla konuşmaya başladı. Bu sırada  arkadan gelen H.S. elindeki silahla Y.K.’nın üstüne kurşun yağdırdı.  Olayda Y.K ayağından yaralanırken , H.S. kaçarak kayıplara karıştı.  Çatışmadan kısa bir süre sonra olay yerine gelen Fatih Asayiş Büro  ekipleri, her iki kişiyi de kullandıkları silahlara el koyarak gözaltına  aldı.
Gözaltına alınarak Fatih Adliyesi’ne çıkarılan iki kişi, ifadeleri alınarak serbest bırakıldı.
GÜVENLİK KAMERASINDA

Bir işyerinin güvenlik kameralarına saniye  saniye yansıyan görüntülerde Y.K.'nın bir sokağın başında arkadaşı ile  konuştuğu görülüyor. Daha sonra, arkadan koşarak gelen H.S’nin elindeki  silahla Y.K.’ye rastgele kurşun yağdırdığı görülüyor. Tartıştığı kişiye  kurşun yağdıran H.S., Y.K.’nin kaçması ve ateş etmesi üzerine bir  işyerine girerek yere yatıp ateş etmeye devam ediyor. H.S.hızla olay  yerinden uzaklaşırken, ikinci kameranın görüntüsünde ise Y.K.’nin  kaçması ve elindeki silahla ateş etmesi görüntüleri yer alıyor. Silahlı  saldırı sırasında ayağından yaralanan Y.K’nin de ateş ettiği görülen  görüntülerde, Y.K. bir süre duvar dibinde bekleyerek daha sonra  uzaklaşıyor</TEXT>
</DOC>
