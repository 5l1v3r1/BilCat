<DOC>
<DOCNO> 1322470 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4ca1e2/l/0l0smilliyet0n0btr0cdogu0eda0esoguk0ehava0eetkisini0esurduruyor0cturkiye0csondakika0c0a30b110b20a10a0c130a960a20cdefault0bhtm/story01.htm </URL>
<DATE> 2010/11/03 </DATE>
<TIME> 11:08:02.0 </TIME>
<AUTHOR>  </AUTHOR>
<HEADLINE>
do��u'da so��uk hava etkisini s��rd��r��yor
</HEADLINE>
<TEXT>Meteoroloji Bölge Müdürlüğü yetkililerinden alınan bilgiye göre, Sibirya üzerinden gelen yüksek basınç sisteminin etkisi altında olan Doğu Anadolu Bölgesinde gece en düşük hava sıcaklığı, eksi 10 dereceyle Ardahan’da ölçüldü.Bölgedeki diğer illerde ise gece en düşük hava sıcaklığı, Erzurum’da eksi 9, Ağrı’da eksi 7, Iğdır’da eksi 3 ve Erzincan’da eksi 2 derece olarak kaydedildi.Bugün beklenen en yüksek hava sıcaklıklarının da Erzincan ve Iğdır’da 16, Ağrı’da 11, Erzurum, Kars ve Ardahan’da ise 10 derece olması tahmin ediliyor.Yetkililer, bölgede önümüzdeki günlerde kar yağışının beklenmediğini belirterek, hava sıcaklıklarında birkaç derecelik artış olabileceğini ifade etti.SARIKAMIŞ’TA SU ŞEBEKELERİ DONDUBu arada, Kars’ın Sarıkamış ilçesinde ise Cumhuriyet Mahallesindeki 3 iş yerinde, soğuk hava sebebiyle su şebekesinin donduğu bildirildi.Sarıkamış Belediyesi ekiplerinin, söz konusu iş yerlerinde gerekli çalışmalara en kısa sürede başlayacağı kaydedildi.</TEXT>
</DOC>
