<DOC>
<DOCNO> 1331667 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f729e15/l/0l0smilliyet0n0btr0ckomsu0ekatili0etavuk0eciftliginde0eyakalandi0cturkiye0csondakika0c0a80b110b20a10a0c13117420cdefault0bhtm/story01.htm </URL>
<DATE> 2010/11/08 </DATE>
<TIME> 15:10:07.0 </TIME>
<AUTHOR>  </AUTHOR>
<HEADLINE>
kom��u katili, tavuk ��iftli��inde yakaland��
</HEADLINE>
<TEXT> ANTALYA'da köpeğinin havlamasından rahatsız olduklarını söyledikleri için tartıştığı komşularından birini öldürdüğü, 3'ünü de yaraladığı iddiasıyla 42 yaşındaki Cabbar Pehlivan, Burdur'da saklandığı tavuk çiftliğinde yakalandı.Olay geçen 7 Eylül gecesi Kuzeyyaka Mahallesi Göksu Caddesi Şenyurt Apartmanı'nın önünde meydana geldi. Tüpçülük yapan 40 yaşındaki Hüseyin Cona, işten evine geldiği sırada komşusu Cabbar Pehlivan'ın köpeği havladı. Köpek havlamasından korkan Cona, daha önce de yine bu nedenle kavgalı olduğu komşusuyla tartışmaya başladı. Çıkan tartışma kavgaya dönüşünce tabancasına çeken Cabbar Pehlivan dehşet saçmıştı. Komşusu Hüseyin Cona'yı vuran Pehlivan, gürültüyü duyup dışarı çıkan Cona'nın eşi 37 yaşındaki Huriye Cona'yı, ardından da yine gürültü üzerine dışarı çıkan giyim mağazası sahibi 30 yaşındaki Ömer Özen ve 28 yaşındaki eşi Duygu Özen'e kurşun yağdırdı. Olayda Huriye Cona olay yerinde hayatını kaybederken, eşi Hüseyin Cona ve Duygu ve Ömer Özen çifti yaralandı. 3 yaralı hastanede tedavi edildi.HELİKOPTER ESTEKLİ OPERASYON Polis olaydan sonra köpeğiyle birlikte ortadan kaybolan Cabbar Pehlivan'ı yakalamak için çalışma başlattı. Antalya Emniyeti Asayiş Şube Müdürlüğü Cinayet Büro Amirliği ekipleri Cabbar Pehlivan'ın ağabeyine ait Burdur'un Askeriye Köyü'nde bir tavuk üretim çiftliği olduğunu belirledi. Cinayet bürosu ekipleri, çiftliğe ortak arandığını belirleyince, alıcı gibi davranarak Burdur'a giderek araştırmayı derinleştirdi. Sivil polisler, şüphelinin köpeğinin çiftlikte olduğunu belirledi ve operasyon için hazırlık yapıldı. Antalya'dan giden Özel Harekat ekipleri dün sabaha karşı saat 05.00 sıralarında çiftliğin etrafını sararak operasyon düzenledi. Helikopter destekli operasyonda Cabbar Pehlivan yakalanarak gözaltına alındı.Antalya'ya getirilen Pehlivan, çıkarıldığı nöbetçi mahkeme tarafından tutuklanarak cezaevine konuldu.</TEXT>
</DOC>
