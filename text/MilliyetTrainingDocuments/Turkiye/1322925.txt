<DOC>
<DOCNO> 1322925 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4e0b54/l/0l0smilliyet0n0btr0celti0ekavgasi0eolumle0ebitti0cturkiye0csondakika0c0a30b110b20a10a0c130a96740cdefault0bhtm/story01.htm </URL>
<DATE> 2010/11/03 </DATE>
<TIME> 15:11:44.0 </TIME>
<AUTHOR>  </AUTHOR>
<HEADLINE>
elti kavgas�� ��l��mle bitti
</HEADLINE>
<TEXT>AVCILAR’da üst kattan sofra bezi silkileyerek çamaşırlarını kirleten 2 çocuk annesi eltisini Gülsevi Dinç'i (32) bıçaklayarak öldürdüğü iddia edilen Semra K. (24), adliyeye götürülürken ağladı. 7 aylık hamile olduğu öğrenilen Semra K. ,“Bana sopayla saldırdı, tükürdü. Katil olmak istememiştim” dedi.Firüzköy, Yeşilkent Mahallesi'nde dün öğle saatlerinde meydana gelen olayda daha önce de balkondan halı ve sofra bezi silkeleme yüzünden tartıştıkları öğrenilen Semra K. ile Gülsevi Dinç aynı sebeble tartıştı. . Balkonda başlayan sözlü kavga, daha sonra apartmanın merdiven boşluğunda devam etti. İddialara göre yukarıdan sopayla aşağı inen Gülsevi Dinç ile Semra K. birbirlerini itmeye başladı. Bu sırada elindeki meyve bıçağını rastgele sallayan Semra K., Gülsevi Dinç’i boynundan yaraladı. Şah damarı kesilen ve kan kaybeden Gülsevi Dinç kaldırıldığı hastanede hayatını kaybetti. Semra K., ise gözaltına alındı.Asayiş Şube Müdürlüğü'nde olayla ilgili sorgulanan Semra K.’nın Tokat’ta elektrikçilik yapan ilk kocasının elektrik direğinden düşerek öldüğü daha sonra şimdiki eşi Cemal Dinç’le evlendiği belirlendi. İkinci evliliğini yaptığı için eşinin erkek kardeşlerinin eşleri tarafından sürekli aşağılandığı iddia eden Semra K., işlemleri tamamlandıkta sonra gözyaşları içinde adliyeye sevk edildi. Adliyeye götürülürken basın mensuplarına ağlayarak konuşan Semra K., “Katil olmak istemedim. Bana sopayla saldırdı, tükürdü kendimi korumaya çalıştım. Şimdi çok pişmanım” dedi.</TEXT>
</DOC>
