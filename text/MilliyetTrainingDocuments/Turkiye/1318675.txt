<DOC>
<DOCNO> 1318675 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f384d28/l/0l0smilliyet0n0btr0cmezarlikta0eyasiyor0cturkiye0csondakika0c0a10b110b20a10a0c130a83320cdefault0bhtm/story01.htm </URL>
<DATE> 2010/10/31 </DATE>
<TIME> 11:09:00.0 </TIME>
<AUTHOR>  </AUTHOR>
<HEADLINE>
mezarl��kta ya����yor
</HEADLINE>
<TEXT>Şanlıurfa’da gidecek yeri olmadığı için mezarlıkta tahta ve naylon parçaları ile kurduğu derme çatma barakada yaşayan 47 yaşındaki Hüseyin Balter, barakada 20 civarında kedi de besliyor.Kent merkezindeki Bediüzzaman Aile Mezarlığında barakada yaşamını sürdüren Hüseyin Balter, 6-7 aydan bu yana mezarlıkta kaldığını söyledi.Hiç evlenmediğini, işsiz olduğunu, mezarlığa yerleşmeden önce babası ve kardeşi ile yaşadığını, babası vefat edince gidecek yerinin kalmadığını ifade eden Balter, "Babam vefat edince kardeşimle anlaşamadığımız için evden ayrıldım.İşim ve gidecek yerim olmadığı için mezarlığa yerleştim. Vatandaşların desteğiyle geçiniyorum. Kedilere de öyle bakıyorum" dedi.-"ÖNCE MAĞARA ARADIM"- Mezarlığa yerleşmeden önce mağara aradığını, ancak bulamadığını bildiren Balter, şöyle konuştu: "Yaklaşık 6-7 aydır mezarlıkta yaşıyorum. Bazen hayır sahipleri yardımda bulunuyor. Benim halim, sonum ne olacak? 47 yaşına geldim evlenmedim, bir işim, evim yok. Mezarlıkta yatmaktan korkmuyorum, ölülerden de korkmuyorum, ben canlılardan korkuyorum. Aslında ben bir dağ aradım, belki bir mağara bulurum diye, ancak bulamadım." Kendisine iş verilmesi durumunda bir yuva da kurabileceğini dile getiren Balter, "Şimdi havalar güzel, burada oturabiliyorum, yerde yatabiliyorum. Ama önümüz kış. Dolayısıyla yağmur, fırtına soğuk belki de kar yağar. O zaman halim perişan olur, nereye gedeceğimi bilmiyorum. Büyüklerim, bana iş bulmada yardımcı olsunlar" dedi.</TEXT>
</DOC>
