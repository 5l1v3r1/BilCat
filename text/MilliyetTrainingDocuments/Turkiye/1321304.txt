<DOC>
<DOCNO> 1321304 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4775fa/l/0l0smilliyet0n0btr0csuruklenen0edenizalti0ebogaz0eda0ekorku0eyaratti0cturkiye0csondakika0c0a20b110b20a10a0c130a930a80cdefault0bhtm/story01.htm </URL>
<DATE> 2010/11/02 </DATE>
<TIME> 19:11:59.0 </TIME>
<AUTHOR>  </AUTHOR>
<HEADLINE>
s��r��klenen denizalt�� bo��az���da korku yaratt��
</HEADLINE>
<TEXT>HALICIOĞLU’ndaki bir müzede sergilenen eski denizaltı, Deniz Kuvvetleri’ne ait bir savaş gemisi tarafından çekilerek İstanbul Boğazı’na çıkarıldı. Bartın’daki Deniz Üs Komutanlığı’na götürülmek için gece saat 03.00’de 2 deniz mili hızla yola çıkarılan denizaltı, bugün saat 14.00 sıralarında Kuruçeşme açıklarında büyük bir tehlikenin yaşanmasına neden oldu.Denizaltıyı çelik halatlar yardımıyla çeken savaş gemisinin dümeni kilitlendi. Bu sırada savaş gemisi demir attı ancak çektiği denizaltı akıntının şiddetiyle yön değiştirerek kıyıya doğru sürüklenmeye başladı.Denizaltının kıyıya çarpması son anda yetişen römorkörler tarafından önlendi. Bu sırada Deniz Kuvvetleri'ne ait gemiler çevrede güvenlik önlemi aldı. Boğaz’dan geçen yük gemileri Beylerbeyi açıklarından geçirildi. Bu sırada geçiş yapan yük gemilerine Kıyı Emniyeti'ne ait klavuz teknenin eşlik ettiği görüldü.Yaklaşık 1 saat süren bir çalışmanın ardından denizaltı düzeltilerek rotasına oturtuldu. Denizaltıya arkadan da çelik halat bağlandı ve ikinci bir savaş gemisine bağlandı. İki savaş gemisinin arasında denizaltının düz şekilde ilerlemesi sağlandı. Atlattığı tehlikenin ardından Bartın’a doğru yola çıkan denizaltının Perşembe günü Bartın Deniz Üs Komutanlığında olması bekleniyor.</TEXT>
</DOC>
