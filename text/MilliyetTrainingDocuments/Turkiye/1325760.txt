<DOC>
<DOCNO> 1325760 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f592a3b/l/0l0smilliyet0n0btr0ccanli0ebomba0evedat0eacar0erehabilitasyon0emerkezinde0ecalismis0cturkiye0csondakika0c0a40b110b20a10a0c1310a2750cdefault0bhtm/story01.htm </URL>
<DATE> 2010/11/04 </DATE>
<TIME> 19:12:38.0 </TIME>
<AUTHOR>  </AUTHOR>
<HEADLINE>
canl�� bomba vedat acar rehabilitasyon merkezinde ��al����m����
</HEADLINE>
<TEXT>TAKSİM Meydanı’nı kana bulayan canlı bomba Vedat Acar'ın (24) bir dönem Kandil'de örgüte ait rehabilitasyon merkezinde çalıştığı ve yaralı hasta kişilere yardım ettiği belirtildi. Öte yandan Acar'ın evinde yapılan incelemelerde halıda plastik patlayıcı parçaları ele geçirildi.Edinilen bilgiye göre 15'i polis 32 kişinin yaralandığı canlı bomba saldırısını gerçekleştiren Van'ın Gürpınar nüfusuna kayıtlı Vedat Acar, terör örgütü PKK'ya 6 yıl önce 2004 yılında katıldığında Fehman Hüseyin'in yanında eğitim gördü. Acar'ın daha sonra kısa bir süre takım komutanlığı yaptıktan sonra görev değişikliği yapıldı. Acar'ın örgütün Kandil'de bulunan rehabilitasyon merkezinde çalıştığı öğrenildi. Acar'ın bu merkezde hasta, yaralı ve ailevi sorunlu olan örgüt üyelerine yardım ettiği öne sürüldü. Teröristlerle ailelerinin iletişimini de Acar'ın sağladığı bildirildi. Ancak Vedat Acar'ın vücudunun çeşitli yerlerinde başta göz olmak üzere rahatsızlıklar çıkması üzerine bu görevden de ayrıldığı ifade edildi.Öte yandan bombacı Acar'ın Şirinevler'deki evinde yapılan aramada halının üzerinde plastik patlayıcı ele geçirildiği öğrenildi. Yetkililer, konuyla ilgili soruşturmanın devam ettiğini belirtti.</TEXT>
</DOC>
