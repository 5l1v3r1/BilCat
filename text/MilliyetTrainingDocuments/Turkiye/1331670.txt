<DOC>
<DOCNO> 1331670 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f72409d/l/0l0smilliyet0n0btr0ctore0ecinayetine0eiyi0ehal0eindirimi0eyargitay0edan0edondu0cturkiye0csondakika0c0a80b110b20a10a0c1311710a0cdefault0bhtm/story01.htm </URL>
<DATE> 2010/11/08 </DATE>
<TIME> 15:10:12.0 </TIME>
<AUTHOR>  </AUTHOR>
<HEADLINE>
t��re cinayetine ���iyi hal indirimi��� yarg��tay���dan d��nd��
</HEADLINE>
<TEXT>ADANA’da 2 yıl önce, kızkardeşi 22 yaşındaki Tuğba Çavdı’nın evlenmek amacıyla kaçtığı akrabası 35 yaşındaki inşaat işçisi Cabbar Murat Çavdı’yı bıçaklayarak öldürmek suçundan 25 yıl hapis cezasına çarptırılan elektrik ustası 27 yaşındaki Veysel Karani Çavdı’ya verilen ceza, Yargıtay tarafından bozuldu. Yargıtay, sanığın ‘töre saikiyle’ cinayet işlendiğine kanaat getirip, yeniden yargılanması gerektiğine karar verdi.Olaydan 4 yıl önce eşinden boşanan 2 çocuk babası Cabbar Murat Çavdı, akrabalarının kızı Tuğba Çavdı’ya aşık oldu. Aşkına karşılık görmesi üzerine Çavdı, Tuğba’yı ailesinden istemeye gitti. Olumsuz cevap alması üzerine Tuğba ve Cabbar Murat Çavdı, 27 Ekim 2008’de birlikte kaçtı. Gürselpaşa Mahallesi’nde bir ev kiralayıp birlikte yaşayan çift, 4 gün sonra nikah kıymak için gün aldı. Bu birlikteliği kabullenemeyen Tuğba’nın ağabeyi Veysel Karani Çavdı, nikahtan bir gün önce alkol alıp onların yaşadıkları eve baskın yaptı, kapıyı açan Cabbar Murat Çavdı’yı bıçaklayarak öldürdü. Veysel Karani Çavdı, çevreden gelenlerce yakalanıp polise teslim edildi.Tutuklanan Çavdı hakkında Adana 2’nci Ağır Ceza Mahkemesi’nde ‘Tasarlayarak adam öldürmek’ suçundan ağırlaştırılmış ömür boyu hapis cezası istemiyle dava açıldı.‘EVLENMELERİNİ İSTEMEYE GİTTİM’Elektrikçi Çavdı savunmasında, kız kardeşinin rızasıyla Cabbar Murat’ın yanında kalıp kalmadığını öğrenmeye gittiğini öne sürdü. Kapıyı Cabbar Murat’ın açtığını belirten Çavdı, “Kardeşim kendi rızasıyla gitmişse evlenmelerini isteyecektim. Eğer zorla tutuyorsa kardeşimi eve götürecektim. Kapıyı açar açmaz bana küfür edip, ‘sende şeref olsa buraya gelmezsin. Kız kardeşin benim malım’ dedi. Ben de, ‘ayıp ediyorsun’ deyince tartışma çıktı. Beni öldürmek için oğlundan bıçak istedi. Ben de bıçağımı çıkartıp salladım. Değip değmediğini bilmiyorum” dedi.ÖNCE ŞİKAYETÇİ OLDU, SONRA AĞABEYİNİ SAVUNDUPolisteki ifadesinde, “Biz birbirimizi seviyorduk. Ailemden beni istedi, vermediler. Öldürülmeseydi bir gün sonra evlenecektik. Gelinlikle karşılarına çıkmayı düşünüyorduk”diyerek sevgilisini öldüren ağabeyinden şikayetçi olan Tuğba Çavdı tanık olarak dinlendiği duruşmada, ifade değiştirip bu kez katil zanlısı ağabeyini savundu. Tuğba Çavdı şöyle dedi:“Cabbar ile bir süre birlikte yaşadık. Ayrılmak istediğimi söyleyince ‘ağzımı kapatıp ben ayrılmak istemiyorum’ dedi. Olay günü ağabeyim beni görmeye gelmişti. ‘Kapıyı açma’ dedim. Beni bir odaya koyup ‘sen çıkma’ dedi. Konuşanları duyuyordum. Ağabeyim, Cabbar’dan nikah kıymasını istedi. Cabbar’da ‘o benim malım’ deyince tartıştılar. Cabbar oğluna zırhını (büyük bıçak) getirmesini söyledi. Dışarı çıktığımda Cabbar yerdeydi, ağabeyim de telefonuyla polisi arıyordu.”Mahkeme heyeti, Veysel Karani Çavdı’yı önce ömür boyu hapse mahkum etti. Duruşmadaki iyi hali nedeniyle cezasını 25 yıla indirdi.YARGITAY 25 YILI AZ BULDUYargıtay Birinci Ceza Dairesi ise, cinayetin töre saikiyle işlendiğine kanaat getirip yerel mahkemenin verdiği kararı bozdu. Bozma gerekçesinde ise şöyle denildi:“... Sanığın kız kardeşinin ailesinin isteği dışında öldürülenle yaşamaya başlaması nedeniyle eylemini ailesinin ve kendisinin şeref ve namusunu eksilttiği düşüncesiyle gerçekleştirdiğinin anlaşılması karşısında, sanığın eyleminin töre saikiyle öldürme suçunu oluşturduğu halde, eyleminin yanlış nitelendirilerek, yazılı şekilde basit öldürme suçundan hüküm kurulması, bozmayı gerektirmiştir.”Veysel Karani’nin önümüzdeki günlerde yeniden yargılanmasına başlanacak.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
