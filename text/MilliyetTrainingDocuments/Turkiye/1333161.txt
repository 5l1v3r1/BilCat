<DOC>
<DOCNO> 1333161 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f824b79/l/0L0Smilliyet0N0Btr0Cdoguma0Egiderken0Ekaza0Eyapti0Cturkiye0Csondakika0C10A0B110B20A10A0C13125930Cdefault0Bhtm/story01.htm </URL>
<DATE> 2010/11/10 </DATE>
<TIME> 13:45:01.0 </TIME>
<AUTHOR>  </AUTHOR>
<HEADLINE>
Doğuma giderken kaza yaptı
</HEADLINE>
<TEXT>’da doğum sancısı başlayan eşini hastaneye götüren çiftçi 28 yaşındaki Adem Ceylan yönetimindeki otomobil, önüne çıkan motosiklete çarpmamak için manevra yapınca kontrolden çıkıp yolun kenarındaki aydınlatma direğine çarptı. Kazada, sürücü ve hamile eşi yaralandı. Hastaneye kaldırılan 28 yaşındaki Adile Ceylan, sezaryenle bir kız çocuğu dünyaya getirdi.

Kaza, saat 02.00 sıralarında merkez Meram İlçesi Karaman çevreyolu üzerinde meydana geldi.  İlçesi’nde oturan Adem Ceylan, doğum sancıları başlayan 9 aylık hamile eşi Adile Ceylan’ı kent merkezindeki Dr. Faruk Sükan Doğum ve Çocuk Hastanesi’ne getirmek için 42 RE 597 plakalı otomobiliyle yola çıktı. Adem Ceylan, hastaneye yaklaşık 10 kilometre kala önüne aniden çıkan motosiklete çarpmamak isterken otomobili kontrolden çıkıp yolun kenarındaki aydınlatma direğine çarptı. Kazada sürücü ve hamile eşi yaralandı.

Yaralılar olay yerine çağrılan ambulanslarla  Meram  Hastanesi’ne kaldırıldı. Vücudunun çeşitli yerlerinden yaralanan hamile Adile Ceylan, ameliyata alındı. Adile Ceylan, sezaryenle bir kız bebek dünyaya getirdi. Anne ve bebeği ile Adem Ceylan’ın sağlık durumlarının iyi olduğu belirtildi</TEXT>
</DOC>
