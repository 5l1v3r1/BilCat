<DOC>
<DOCNO> 1323248 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4f5c44/l/0l0smilliyet0n0btr0ccanli0ebombanin0ekandil0edeki0efotografi0cturkiye0csondakika0c0a30b110b20a10a0c130a97360cdefault0bhtm/story01.htm </URL>
<DATE> 2010/11/03 </DATE>
<TIME> 17:12:07.0 </TIME>
<AUTHOR>  </AUTHOR>
<HEADLINE>
canl�� bomban��n kandil'deki foto��raf��
</HEADLINE>
<TEXT>Taksim'de 17'si polis 32 kişinin yaralanmasına neden olan bombalı saldırıyı düzenleyen canlı bomba Vedat Uçar'ın ailesinin oturduğu Bağcılar'daki evde hareketlilik yaşandı.CANLI BOMBANIN EVİNDE HAREKETLİLİKAilenin oturduğu evin penceresinden Vedat Uçar'ın kardeşi olduğu öne sürülen bir kişi, dışarıya baktı. Daha sonra da perdeyi kapatarak pencereden uzaklaştı. Uçar ailesinin komşuları, kameralara konuşmaktan çekindi.BAKKAL: " KARDEŞLERİ SİGARA ALIRDI "Sitenin bakkalı Dursun Coşkun, Vedat Uçar'ı görmediğini ancak kardeşlerini gördüğünü belirtti. Coşkun, " Öbür kardeşlerini biliyordum, görüyordum burada işe giderken. Onlar inşaat işiyle uğraşıyorlar. Birkaçı da restaurantta mı nerede çalışıyorlar. Babaları bir ay kadar oldu. Buralardaydı ama, niye geldi bilmiyorum. Çıktı mı izinli mi geldi onu bilmiyorum" dedi.Coşkun, Uçar ailesinin kendi bakkalından alışveriş yaptığını söyleyerek, " Çocuklar arada bir sigara alırlardı filan " diye konuştu. Taksim'deki bombalı saldırıyı düzenleyen kişinin Vedat Uçar olduğunu dün akşam duyduğunu söyleyen Coşkun, " Bu çevrenin insanıdır. İster istemez insanı etkiliyor mesela. Etkilemez olur mu ? " dedi. Yaşanan olaydan sonra iki gündür Uçar ailesinin kendisinden alışveriş yapmadığını söyleyen Coşkun, ailenin 7 - 8 yıldan beri sitede oturduğunu söyledi."BURADA MI OTURUYORMUŞ ? "Bakkal Dursun Coşkun ile röportaj sırasından alışveriş için içeri giren bir müşteri ise, canlı bombanın kendi sitesinde oturduğunu duyunca şaşkınlığını gizleyemedi. Müşteri, " Burada mı oturuyormuş ? Şaşırdım " diye konuştu. Aldığı cevaba inanmayan müşteri bakkala bir kez daha "Burada mı oturuyormuş ? " diye sordu.</TEXT>
</DOC>
