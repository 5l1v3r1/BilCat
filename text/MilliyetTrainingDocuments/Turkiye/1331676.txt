<DOC>
<DOCNO> 1331676 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f71fc08/l/0l0smilliyet0n0btr0cbu0elakaplar0egulduruyor0cturkiye0csondakika0c0a80b110b20a10a0c1311690a0cdefault0bhtm/story01.htm </URL>
<DATE> 2010/11/08 </DATE>
<TIME> 15:10:20.0 </TIME>
<AUTHOR>  </AUTHOR>
<HEADLINE>
bu lakaplar g��ld��r��yor
</HEADLINE>
<TEXT>AYNI ad ve soyadlı kişilerin çok olduğu Niğde’nin Ulukışla İlçesi’ne bağlı Darboğaz Beldesi’nde, karışıklığı önlemek için herkes lakabıyla anılıyor.3 bin 500 nüfuslu beldede aynı ad ve soyada çok sayıda kişinin sahip olması sıkıntı yarattı. Belde halkı, bu sıkıntıyı aşabilmek amacıyla birbirlerine lakap takıp, adlarından çok bu lakaplarıyla çağırmaya başladı. Lakabıyla anılmayan birinin beldede tanınmadığını belirten Belediye Başkanı CHP’li Mustafa Kuzum, takılan lakapların genellikle insanların kişilik özelliklerini yansıttığını söyledi. Beldede en fazla sayıdaki ad ve soyadın ‘Halil Kaya’, ‘Mustafa Ulusoy’, ‘Ali Yetiş’ ve ‘Mehmet Yetiş’ olduğunu kaydeden Başkan Kuzum, “Örneğin Ali Kaya adında birden fazla kişi var. Yabancı biri beldeye gelip, Ali Kaya adında birini sorunca halk ‘Hangi Ali Kaya?’ diye soruyor. İşte lakap burada yardıma koşuyor” dedi.Duyanları güldüren birbirinden ilginç lakaplardan bazıları şöyle: “Şıkıdım Ayşa, Patiş Ayşa, Belikli Ayşa, Nohut Ayşa, Dursun Ayşa, Yeretepen Ali, Borlak Ali, Urgan Ali, Gım Gım Ali, Lavgar Ali, Havuz Ali, Yoğurt Gözlü Ali, Nalbant Ahmet, Asker Ahmet, Saddam Kemal, Sineğin Memedi, Kabaçı Nuri, Ostun Ali, Başşak Ali, Hüdüt Ali, Tapurunu Yitirmiş Ahmet, Mulla Abdurrahman, Yapbaş Ali’nin İsmail’i, Aşgarın Deli Mehmet, Deve Halil, Fadik, Fındık, Molla İsiyin, Uçan Kalekertik, Bıyığı Osman, Hoppala, Kartal Fadime, Çanakkoptu Ostun İbraam, Dımbala, Abadi, Kerav, Bisici, Zıvzıv, Erkek Dudu, Tanacının Memed’i, Foterli Kazım, Rusgulla Hasan, Galle Halil, Emen İbram.”</TEXT>
</DOC>
