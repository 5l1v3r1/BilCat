<DOC>
<DOCNO> 1324915 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5698ec/l/0l0smilliyet0n0btr0cadana0eda0epolis0eseflerine0ebomba0eegitimi0cturkiye0csondakika0c0a40b110b20a10a0c1310a160a0cdefault0bhtm/story01.htm </URL>
<DATE> 2010/11/04 </DATE>
<TIME> 13:11:30.0 </TIME>
<AUTHOR>  </AUTHOR>
<HEADLINE>
adana'da polis ��eflerine bomba e��itimi
</HEADLINE>
<TEXT> İSTANBUL Taksim’de ‘canlı bomba’ eyleminin ardından Adana Emniyet Müdürlüğü, şube müdürleri ve bazı polis memurlarına, tatbikat yaptırıldı. Özel Harekat Şube Müdürlüğü’nde düzenlenen eğitime Adana Valisi İlhan Atış, İl Emniyet Müdürü Mehmet Salih Kesmez, polis müdürleri ve çok sayıda memur katıldı.Törende konuşan Vali İlhan Atış, Türk Polis Teşkilatı’nın dünyada hatırı sayılır hale geldiğini söyledi. Yapılan bu tip tatbikat ve uygulamaların önemli olduğunu belirten Atış, “Türk milletinin yatağında rahat uyumasını sağlayan polisimize gönülden teşekkür ediyorum. Hepinize bombasız, mermisiz sevgi dolu günler diliyorum” dedi.İl Emniyet Müdürü Mehmet Salih Kesmez ise yapılan uygulama ile teorikteki bilgileri pratiğe uyguladıklarını belirtti. Uygulamanın özellikle tedbir alma açısından çok önemli olduğunu vurgulayan Kesmez, “Burada HSBC Bankası’nın bombalanması, İspanya’daki ETA örgütün kullandığı bombalar, en son canlı bombanın Taksim Meydanı’ndaki konumu ile ilgili göreceğiz. Canlı bomba patlamasaydı nasıl tedbir alınacaktı. Patladıktan sonra nasıl tedbir alınacak. Bunları pratikte göreceğiz. Barışta ter dökmeyen, savaşta kan döker. Arkadaşlarımıza söylüyoruz, her şüpheli paket için mutlaka bomba olma ihtimali ile hareket edin diyoruz. Gittikleri 100 pakette sorun çıkmaz, 101’incide sorun çıkarsa neler olabileceğini bu tatbikatta görmelerini istedik” diye konuştu.Uygulamalı eğitimde ilk olarak özel harekat polisleri, kapalı bir kapıyı açmak için patlayıcı kullandı. Patlattıkları kapıdan içeri giren polisler, gerçek mermilerin kullanıldığı tatbikatta hedefleri yok etti. Daha sonra 10 gram patlayıcı ile metal bir varilin nasıl havalanacağı gösterildi. Kullanılan patlayıcı ile metal varil, 100 metre havaya çıktı.Cansız bir mankenin üzerine yerleştirilen bomba patlatılarak, polis memurlarına o anda neler olabileceği gösterildi. Ayrıca hurda bir otomobil, plastik bomba ile patlatıldı. Az miktarda benzinle neler yapılabileceği de meşale adı verilen gösteri ile tatbik edildi. Daha sonra patlayıcıların kullanıldığı alanlarda, Olay Yeri İnceleme Şube Müdürlüğü’nde görevli kursiyer polis memurları da inceleme yaptı</TEXT>
</DOC>
