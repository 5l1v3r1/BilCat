<DOC>
<DOCNO> 1323473 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f50370d/l/0l0smilliyet0n0btr0ckatil0ekoca0eparanoyak0ecikti0e0cturkiye0csondakika0c0a30b110b20a10a0c130a97770cdefault0bhtm/story01.htm </URL>
<DATE> 2010/11/03 </DATE>
<TIME> 19:12:14.0 </TIME>
<AUTHOR>  </AUTHOR>
<HEADLINE>
katil koca 'paranoyak' ����kt��!
</HEADLINE>
<TEXT>KAHRAMANMARAŞ'ta, eşiyle ilişkiye girdikleri iddiasıyla lise öğretmeni 33 yaşındaki Mehmet Savaş Kalaycı ile yerel radyo sahibi 38 yaşındaki Haktan Kaya'yı tabancayla vurarak öldürdüğünü itiraf eden 49 yaşındaki Cuma Avcı çıkarıldığı mahkemece tutuklandı. Avcı'nın ‘aşırı şüphecilik’ olarak tanımlanan paranoyak bir kişiliğe sahip olduğu öne sürüldü.20 Nisan'da Şeyhadil Mezarlığı arka kısmında bulunan Perşembe Pazarı'nda, Hoca Ahmet Yesevi Lisesi'nde görev yapan ve bekar olan öğretmen Mehmet Savaş Kalaycı yol ortasında kimliği saptanamayan bir kişi tarafından tabancayla başından vurularak öldürüldü. Kaçan saldırgan ortadan kayboldu. Cinayetle ilgili soruşturma sürerken, dün Sakarya Mahallesi'nde yerel radyo sahibi 2 çocuk babası Haktan Kaya da başından tabancayla vurularak öldürüldü. Cinayet şüphelisi Cuma Avcı kaçarken yakalandı. Avcı, öğretmen ile radyocuyu eşiyle ilişkileri olduğu için öldürdüğünü ileri sürdü, aynı gerekçe ile 1 kişiyi daha öldürmeyi planladığını söyledi.Sorguya alınan 5 çocuk babası Cuma Avcı'nın yapılan araştırmada 1987 yılında da ‘cinayete azmettirmek’ suçundan hapis yattıktan sonra 2000 yılının sonuna doğru kamuoyunda ‘Rahşan affı’ olarak bilinen Şartla Salıverme ve Erteleme Yasası'ndan yararlanarak tahliye olduğu öğrenildi.Cinayet masası ekiplerinin titiz bir sorgulamaya tabi tuttukları şüpheli Avcı'nın zaman zaman çelişkili ifadeler verdiği ve ‘aşırı şüphecilik’ olarak bilinen paranoya rahatsızlığı bulunduğu yönünde belirtiler ortaya koyduğu bildirildi. Sürekli çelişkili ifade veren Avcı, sorgusunun ardından Adliye'ye sevk edildi. Avcı, çıkarıldığı mahkemece tutuklandı.</TEXT>
</DOC>
