<DOC>
<DOCNO> 1321503 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f48e851/l/0l0smilliyet0n0btr0coyun0eolumle0ebitti0cturkiye0csondakika0c0a20b110b20a10a0c130a940a50cdefault0bhtm/story01.htm </URL>
<DATE> 2010/11/02 </DATE>
<TIME> 23:10:17.0 </TIME>
<AUTHOR>  </AUTHOR>
<HEADLINE>
oyun ��l��mle bitti
</HEADLINE>
<TEXT>ŞANLIURFA'nın Hilvan İlçesi'nde, evlerinin yanında oyun oynayan 5 yaşındaki Ahmet Şamases, dedesine ait tarım aleti kültivatörün üzerine düşmesi sonucu yaşamını yitirdi.Olay, saat 16.00 sıralarında Yeni Mahalle 75'inci Yıl Caddesi üzerinde meydana geldi. Minik Ahmet, komşularının çocuklarıyla birlikte evlerinin yanındaki boş arsada oyun oynamaya başladı. Arsada oynayan çocuklar, Cevher Şamases'e ait olan ve tarla sürülürken traktöre takılan ucunda keskin bıçaklar bulunan toprağı işlemeye yarayan kültivatörün üzerine çıktı. Çocukların üzerinde oynadığı sırada kültivatör, yanda duran Ahmet Şamases'in üzerine devrildi. Ağır yaralanan Ahmet Şamases, diğer çocukların çığlıklarına koşan mahalle sakinleri tarafından otomobille Hilvan Devlet Hastanesi'ne götürülmek istenirken yolda yaşamını yitirdi. Olayı duyarak hastaneye koşan minik Ahmet'in babası Fahri Şamases ile yakınları sinir krizi geçirdi. Minik çocuğun yakınlarına acil serviste müdahale edildi. Morgda yapılan otopsi sonrası Ahmet'in cansız bedeni defnedilmek üzere yakınlarına teslim edildi. Olayla ilgili soruşturma sürdürülüyor.</TEXT>
</DOC>
