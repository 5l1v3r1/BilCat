<DOC>
<DOCNO> 1327949 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f615c2c/l/0l0smilliyet0n0btr0cogrenciler0ekantinde0eboyle0ebarikat0ekurdu0cturkiye0csondakika0c0a50b110b20a10a0c1310a730a0cdefault0bhtm/story01.htm </URL>
<DATE> 2010/11/05 </DATE>
<TIME> 19:11:34.0 </TIME>
<AUTHOR>  </AUTHOR>
<HEADLINE>
����renciler kantinde b��yle barikat kurdu
</HEADLINE>
<TEXT>ESKİŞEHİR Anadolu Üniversitesi’nde çıkan olaylarda gözaltına alınan 40 öğrenci serbest bırakıldı. Olaylar sırasında öğrencilerin okul kantini kapısına sandalye ve masalarla kurduğu barikatı çevik kuvvet polisleri camları kırarak yardı.Anadolu Üniversitesi İki Eylül Kampüsü’nde dün meydana gelen olaylarda, hazırlık sınıfı öğrenci kantini önünde 6 Kasım YÖK’ün Kuruluş yıldönümünü protesto içerikli afişler asmak isteyen sol görüşlü bir grup öğrenciye, üniversitenin özel güvenlik görevlileri izin vermedi. Özel güvenlikçilerle öğrenciler arasında yaşanan kısa süreli tartışmanın ardından, öğrenciler okul kantini içerisine girerek kapıya masa ve sandalyelerle barikat kurdu.Gelişen olaylar üzerine kampüse çok sayıda polis ekibi sevk edildi. Çevik kuvvet polisleri öğrencilerin kurduğu barikatı kantin camlarını kırıp içeriye girerek yardı. Polisler kantin içerisinde bulunan 40 öğrenciyi gözaltına aldı.Polis Merkezi’ne götürülen öğrencilerden 30’u dün akşam ifadeleri alındıktan sonra cumhuriyet savcısının talimatıyla serbest bırakıldı. 10 öğrenci ise bugün adliyeye sevk edildi. Öğrenciler adliyede cumhuriyet savcılığına ifade verdikten sonra serbest bırakıldı.</TEXT>
</DOC>
