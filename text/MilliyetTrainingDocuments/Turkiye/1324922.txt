<DOC>
<DOCNO> 1324922 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f560165/l/0l0smilliyet0n0btr0cesini0etelefonla0etaciz0eeden0emarketciyi0eoldurdu0cturkiye0csondakika0c0a40b110b20a10a0c1310a1260cdefault0bhtm/story01.htm </URL>
<DATE> 2010/11/04 </DATE>
<TIME> 13:11:35.0 </TIME>
<AUTHOR>  </AUTHOR>
<HEADLINE>
e��ini telefonla taciz eden market��iyi ��ld��rd��
</HEADLINE>
<TEXT> ESKİŞEHİR’de 29 yaşındaki Özgür Yüceayvaz, eşi 24 yaşındaki Fatma Yüceyavuz’u telefonla arayıp taciz ettiğini öne sürdüğü 33 yaşındaki market sahibi Engin Karhan’ı işyerinde bıçaklayarak öldürdü, araya giren 43 yaşındaki Ayhan Yaman’ı da yaraladı.Emek Mahallesi Yanartaş Sokak’ta dün saat 23.00 sıralarında meydana gelen olayda evli 2 çocuk babası Özgür Yüceayvaz, eşini telefonla rahatsız ettiğini öne sürdüğü Engin Karhan’ın marketine giderek tartıştı. Kısa sürede kavgaya dönüşen olayda Özgür Yüceayvaz, market içerisinde Engin Karhan’ı sol göğsünden, karnından ve sağ göğsünden bıçakladı. Bu sırada gürültüleri duyan, bitişikte bilgisayar oyunları oynanan işyerinin sahibi Ayhan Yaman markete gelerek kavgayı ayırmak istedi. Özgür Yüceayvaz bıçakla Ayhan Yaman’ı da karnından yaralayarak kaçtı.Ağır yaralanan market sahibi evli 2 çocuk babası Engin karhan 112 ambulansıyla kaldırıldığı Eskişehir Osmangazi Üniversitesi (ESOGÜ) Hastanesi’nde yaşamını yitirdi. Karnından yaralanan Ayhan Yaman ise arkadaşları tarafından bir otomobille Eskişehir Devlet Hastanesi’ne götürüldü. Tedavi altına alınan Yaman'ın hayati tehlikesinin bulunduğu belirtildi.TESLİM OLDU Olayın ardından kaçan Özgür Yüceayvaz, bir süre sonra polisi arayarak teslim olmak istediğini bildirdi. Polisler, olay yeri yanındaki bir kahvede önünde kendilerini bekleyen Özgür Yüceayvaz’ı gözaltına aldı. Yüceayvaz polise verdiği ifadesinde, market sahibinin eşini telefonla rahatsız ettiğini öne sürerek şunları söyledi: “Gece telefon çaldı. Eşim arayan kişiye bir daha kendisini rahatsız etmemesini söyledi. Bunun üzerine eşimi sıkıştırdım. O da bana market sahibi Ergir Karhan’ın bir süreden biri kendisini telefonla arayıp rahatsız ettiğini ve bu olaydan rahatsızlık duyduğunu söyledi. Bunun üzerine evden ekmek bıçağını alıp markete gittim. Market sahibini bıçakladım, kavgayı ayırmak isteyen kişiyi ise istemeyerek yaraladım.” Gözaltına alınan Özgür Yüceayvaz’ın, sorgulamasının tamamlanmasının ardından adliyeye sevk edileceği bildirildi.</TEXT>
</DOC>
