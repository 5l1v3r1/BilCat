<DOC>
<DOCNO> 1320009 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f3c6f58/l/0L0Smilliyet0N0Btr0Ccorbacida0Eyanimdaki0Ekadina0Eniye0Ebaktin0Ekavgasi0Eiki0Earkadastan0Ebiri0Eoldu0Edigeri0Ekomada0Cturkiye0Csondakika0C0A10B110B20A10A0C130A87290Cdefault0Bhtm/story01.htm </URL>
<DATE> 2010/11/01 </DATE>
<TIME> 15:19:29.0 </TIME>
<AUTHOR>  </AUTHOR>
<HEADLINE>
Çorbacıda ‘Yanımdaki kadına niye baktın’ kavgası: İki arkadaştan biri öldü, diğeri komada
</HEADLINE>
<TEXT>'nın Karasu İlçesi'nde bir restoranda aşırı alkol aldıktan sonra çorbacıya giden 36 yaşındaki Şaban Ali Özden ile arkadaşı 38 yaşındaki Korkut Çiçek, yan masada oturan 25 yaşındaki İnan Demirtaş ile yanındaki kadına baktıkları iddiasıyla tartıştı. Tartışma uzayınca tabancasını çıkaran Demirtaş, 2 arkadaşa kurşun yağdırdı. Özden ölürken, Çiçek ağır yaralandı.

Olay saat 02.00 sıralarında ilçe merkezinde bulunan bir çorbacıda meydana geldi. Gece buluşup sahildeki bir restorane giden Şaban Ali Özden ile arkadaşı Korkut Çiçek burada uzun süre alkol aldı. Geç saatlere kadar sohbet eden 2 arkadaş, içki masasında fotoğraf da çektirdi. Daha sonra  Caddesi'ndeki çorbacıya giden Şaban Ali Özden ile arkadaşı Korkut Çiçek, çorbalarını içerken, aynı yerde kadın arkadaşıyla oturan İnan Demirtaş ile tartışmaya başladı. “Yanımdaki kadına niye bakıyorsunuz” diye bağıran İnan Demirtaş ile aşırı alkollü olan Özden ve Çiçek birbirlerini itmeye başladı. Bu sırada belinden ruhsatsız tabancasını çıkaran Demirtaş, 2 arkadaşa  arda ateş etti.

Özden ve Çiçek,vücutlarının çeşitli yerlerine isabet eden kurşunlarla kanlar içinde yere yığıldı. Çağrılan ambulansla Karasu Devlet Hastanesi'ne kaldırılan 2 ağır yaralıdan Şaban Ali Özden kurtarılamayarak ölürken, komada olduğu bildirilen arkadaşı Korkut Çiçek'in ise tedavisi sürüyor.

Olayın ardından kaçan İnan Demirtaş ile yanındaki D.A. adlı kadın, polis tarafından yakalanarak gözaltına alındı</TEXT>
</DOC>
