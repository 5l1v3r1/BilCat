<DOC>
<DOCNO> 1322923 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4e0b57/l/0l0smilliyet0n0btr0cmac0edurdu0ehayat0ekurtuldu0cturkiye0csondakika0c0a30b110b20a10a0c130a96610cdefault0bhtm/story01.htm </URL>
<DATE> 2010/11/03 </DATE>
<TIME> 15:11:41.0 </TIME>
<AUTHOR>  </AUTHOR>
<HEADLINE>
ma�� durdu hayat kurtuldu
</HEADLINE>
<TEXT>Beypazarı Şekerspor-Kardemir Karabükspor maçında sahaya inen helikopter, hayat kurtardı. Stadyumdan helikopterle alınarak hastaneye yetiştirilen Kemal Saraçoğlu sağlığına kavuştu.Geçtiğimiz hafta Ziraat Türkiye Kupası gruplara kalma maçında Beypazarı Şekerspor ile Kardemir Karabükspor karşılaşmasının 77’nci dakikasında bir hasta için stada ambulans helikopter indi. Özel Lokman Hekim Sincan Hastanesi’ne getirilen yaşlı hasta, gerçekleştirilen başarılı by-pass ameliyatının ardından sağlığına kavuştu.Ankara’nın Beypazarı ilçesine bağlı Yoğunpelit Köyü’nde yaşayan 77 yaşındaki Kemal Saraçoğlu, rahatsızlanarak Beypazarı Devlet Hastanesi’ne kaldırıldı. Burada yapılan müdahalenin ardından hastanın kalp krizi geçirdiği belirlendi. Saraçoğlu’nu almaya gelen ambulans helikopter iniş için uygun bir yer bulamayınca Beypazarı Şekerspor-Kardemir Karabükspor maçının oynandığı stadyuma zorunlu iniş yaptı ve bu nedenle de karşılaşmaya 10 dakika ara verildi. Beypazarı Şekerspor-Kardemir Karabükspor maçı helikopterin kalkmasının ardından kaldığı yerden devam edildi.Stadyumdan alınarak Ankara Özel Lokman Hekim Sincan Hastanesi’ne getirilen Kemal Saraçoğlu’nun 4 damarına by-pass yapıldı. 77 yaşındaki Kemal Saraçoğlu’nun sağlık durumunun iyi olduğu açıklandı.</TEXT>
</DOC>
