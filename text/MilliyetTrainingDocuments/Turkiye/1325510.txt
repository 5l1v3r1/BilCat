<DOC>
<DOCNO> 1325510 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5868e6/l/0l0smilliyet0n0btr0chamile0ekadin0eoldu0e80eaylik0ebebegi0eyasiyor0e0cturkiye0csondakika0c0a40b110b20a10a0c1310a2390cdefault0bhtm/story01.htm </URL>
<DATE> 2010/11/04 </DATE>
<TIME> 17:12:14.0 </TIME>
<AUTHOR>  </AUTHOR>
<HEADLINE>
hamile kad��n ��ld��, 8 ayl��k bebe��i ya����yor!
</HEADLINE>
<TEXT>Korkunç olay, Ümraniye Kazım Karabekir Mahallesi Eşref Bitlis Caddesi numara 43'te bulunan Çağdaş İletişim Şirketi'nin önünde saat 12.20 sularında meydana geldi.Görgü tanıklarının anlatımına göre cinayet şöyle gerçekleşti: Evli ve 3 çocuk babası Mehmet Selim Geçimli, cadde üzerinde karşılaştığı Yeliz Karahasanoğlu (28) ile tartışmaya başladı. İkili arasındaki tartışma kısa süre içinde kavgaya dönüştü. Geçimli, Karahasanoğlu'nun "Yardım edin, yapma" diye bağırmasına rağmen talihsiz kadını yumruklamaya başladı. Aldığı darbelerle Karahasanoğlu yere yuvarlanırken, sinirlerine hakim olamayan Geçimli, belinden tabancasını çekti.Yerde bulunan kadına birkaç metre uzaklıktan bir el ateş eden saldırgan daha sonra yaralı kadının yanı başına gitti. Dizini yere koyarak yakın mesafeden Karahasanoğlu'nun kafasına bir kez daha ateş eden Geçimli, soğukkanlı bir şekilde Tunceli Caddesi üzerinden koşarak kaçtı. Saldırganın evinin bulunduğu Şan Sokak üzerinde plakası alınamayan 'Hyundai' marka otomobile binerek kayıplara karıştığı öne sürüldü.ANNE ÖLDÜ, BEBEK YAŞIYOR Olay yerine çağırılan ambulansla Ümraniye Eğitim ve Araştırma Hastanesi'ne götürülen Karahasanoğlu kurtarılamazken, karnındaki sekiz aylık bebek sezeryanla alındı. Hayati tehlikeli atlatamayan bebeğin cinsiyetinin kız olduğu ve yoğun bakım ünitesinde tedavisinin sürdürüldüğü belirtildi. Talihsiz kadının cesedi savcının incelemeleri tamamlamasının ardından otopsi yapılmak üzere Adli Tıp Kurumu Morgu'na gönderildi.OLAY YERİNDE İKİ BOŞ KOVAN BULUNDU Cinayetin işlendiği caddede inceleme yapan uzman ekipler 9 milimetre kalibrelik iki adet boş kovan buldu. Cinayeti an be an kaydeden güvenlik kamerası görüntülerini alan polis, olaya tanık olan kişileri ve şüpheli Geçimli'nin nikahlı eşini de emniyete götürdü. Aslen Bingöllü olan Mehmet Selim Geçimli'nin eşgali polis telsizinden tüm birimlere iletildi. Telsizden, üzerinde siyah takım elbise olan Geçimli'nin, yaklaşık 1.70 metre boyunda, kirli sakallı olduğu ve doğu şivesiyle konuştuğu belirtildi. Ekipler ayrıca Geçimli'nin üzerinde cinayeti işlediği 9 milimetre kalibrelik tabanca bulunduğu konusunda da uyarıldı.YASAK AŞK İDDİASI Olayda hayatını kaybeden Yeliz Karahasanoğlu ile şüpheli Mehmet Selim Geçimli arasında gönül ilişkisi olduğu, Karahasanoğlu'nun cinayetten birkaç ay önce Geçimli ile yaşadığı kavga nedeniyle mahalleden taşındığı öne sürüldü</TEXT>
</DOC>
