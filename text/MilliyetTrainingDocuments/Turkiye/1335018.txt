<DOC>
<DOCNO> 1335018 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f9c9722/l/0L0Smilliyet0N0Btr0Cinegol0Ede0Edere0Ekenarinda0Eyarali0Ecocuk0Ebulundu0Cturkiye0Csondakika0C130B110B20A10A0C13140A540Cdefault0Bhtm/story01.htm </URL>
<DATE> 2010/11/14 </DATE>
<TIME> 07:07:05.0 </TIME>
<AUTHOR>  </AUTHOR>
<HEADLINE>
İnegöl’de dere kenarında yaralı çocuk bulundu
</HEADLINE>
<TEXT> ’nın  İlçesi’ne bağlı Yenice Beldesi’nde bulunan Karadere Köprüsü altındaki dere kenarında 6 ile 8 yaş arası olduğu tahmin edilen sarışın bir erkek çocuğu bulundu. Köylüler tarafından kanlar içerisinde baygın halde bulunan küçük çocuk ambulansla İlçe Devlet Hastanesi’ne kaldırıldı. Küçük çocuğun hayati tehlikesinin bulunduğu bildirildi.

Yenice Beldesi’ndeki Karadere Köprüsü’nden geçen köylüler bugün saat 12.30 sıralarında dere kenarında kanlar içerisinde baygın halde yatan bir erkek çocuğunu gördüler. Durumun hemen bildirilmesi üzerine olay yerine gelen jandarma ve 112 acil servis ekipleri, adı belirlenemeyen sarışın, kahverengi hırka ve kot pantolon giymiş çocuğu İnegöl İlçe Devlet Hastanesi’ne kaldırdı. Küçük çocuk, burada yapılan ilk müdahalenin ardından Bursa Çekirge Devlet Hastanesi’ne sevk edildi.

Yaşı 6 ile 8 arası olduğu tahmin edilen küçük çocuğun vücudunun çeşitli yerlerinde kesikler ve kırıklar tespit edildi.

Jandarma ekipleri ise yaralı çocuğun ailesine ulaşmaya çalışırken, olayla ilgili soruşturmaya başlandı</TEXT>
</DOC>
