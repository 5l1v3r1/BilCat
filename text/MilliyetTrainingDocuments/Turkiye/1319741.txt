<DOC>
<DOCNO> 1319741 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f3b6739/l/0l0smilliyet0n0btr0ctaksim0edeki0esaldiri0eoncesi0eemniyet0egenel0emudurlugu0etum0ebirimleri0euyarmis0cturkiye0csondakika0c0a10b110b20a10a0c130a86720cdefault0bhtm/story01.htm </URL>
<DATE> 2010/11/01 </DATE>
<TIME> 13:17:41.0 </TIME>
<AUTHOR>  </AUTHOR>
<HEADLINE>
taksim'deki sald��r�� ��ncesi emniyet genel m��d��rl������ t��m birimleri uyarm����
</HEADLINE>
<TEXT>)İÇİŞLERİ Bakanı Beşir Atalay, Taksim Meydanı'nda üzerindeki bombayı patlatarak 32 kişinin yaralanmasına neden olan canlı bombanın suç kaydının olmadığını ve gözaltında kimsenin bulunmadığını söyledi.İçişleri Bakanı Beşir Atalay, bugün saat 09.30'da Vatan Caddesi'ndeki İstanbul Emniyet Müdürlüğü'ne geldi. Atalay, yaklaşık 2 saat kaldığı emniyette yetkililerden bilgi aldı. İstanbul Emniyet Müdürü Hüseyin Çapkın ve İstanbul Valisi Hüseyin Avni Mutlu ile birlikte açıklama yapan Bakan Atalay, şunları söyledi:“Dün Taksim'de meydana gelen terör eylemleriyle ilgili arkadaşlarımızdan bilgi aldım. Hem Ankara'dan gelen hem buradaki terör ve istihbaratla ilgili sorumlu arkadaşlarımız olayı bütün boyutlarıyla ilgili elde edilen verilerle ilgili bilgi verdiler. Tabii kendi aramızda da analizler yaptık. Şimdi de Taksim'de hastaneye gidip yaralılarımızı ziyaret edeceğiz. Yaralılarımızla ilgili şükür hayati bir risk yok. Özellikle sivillerin yaraları daha hafif ve bunların bir kısmı taburcu oluyor. Dört polisimizle ilgili tedavilerin biraz daha devam etmesi gerekiyor. İkisinin gözle ilgili problemi var. Birisinin mide ile ilgili birisinin de bacağıyla ilgili yaraları var. Bunların dışında polislerimizdeki yaralar da hafif diyebiliriz. 'Hepimize geçmiş olsun' diyorum.Tabii sizin merak ettiğiniz olayla ilgili kimlik, örgüt vesaire. O konuda çok ileri bir açıklama yapamıyorum. Yapmayacağım. Elimizde tabii veriler var. Çalışmalar var. Dün sizin de gördüğünüz gibi olay yeri inceleme ve olay aydınlatma ekiplerimiz çok detaylı çalıştılar. Elimizde bilgiler var ama bu konuda her zaman olduğu gibi tedbir gösteriyoruz. Tedbirli olmamız gerekiyor. Acele açıklama yapmamamız gerekiyor. Emin olduktan sonra değişik boyutları iyice değerlendirdikten sonra bu konuda açıklama yapılacak. Bu olaylarla ilgili genel tutumumuz politikamız basınımızı en kısa sürede en doğru haberlerle bilgilendirmek. Dün de zaten hem emniyet müdürümüz hem de valimiz bu bilgilendirmeleri yaptılar. Dolayısıyla verilecek bilgileri size mutlaka doğru şekilde vermek istiyoruz. Yalnız bu konularda yanlış bilgiler eksik bilgiler spekülatif haberlerin olmamasını isteyen biziz. Yani her şey doğru bilinsin. Doğru haber verilsin diyorum. Kimliğiyle ilgili, örgüt yapısıyla ilgili size şu an açıklama yapamıyoruz. Bu konuda tam netliğe ulaştığımızda size açıklama yapılacak.”İKİNCİ KİŞİ SÖZKONUSU DEĞİLAtalay, açıklamanın ardından bir gazetecinin “Olayda ikinci bir kişinin varlığından söz ediliyor. Ne diyeceksiniz?” sorusuna “Öyle bir kişinin varlığı söz konusu değil. Böyle bir şey tespit edilmedi” diye cevap verdi. Bir başka gazetecinin “Cumhuriyet Bayramı kutlamaları hedef alındığı ve takip edildiği ve patlatılamadığı söyleniyor. Ne diyeceksiniz?” sorusu üzerine de “Bizim kanaatimiz, hedef polisti. Polisimizdi. Ama orada bariyerler var. Engellemeler oldu. Onun için de hedefe ulaşamadı. Benim bu olayla ilgili söyleyeceklerim bu. Biliyorsunuz bizim sistemimizde olay aydınlatmada, olay incelemede çok hassas çalışırız. İnce ince bütün noktalar tespit edilir. Dün çalışmaları siz de gördünüz. Bütün veriler en detaylı şekilde değerlendirilsin. Yanlışlık yapılmasın. Yanlış karar verilmesin” dedi.Bakan Atalay, bombacının suç kaydının bulunmadığını ve olayla ilgili gözaltının da olmadığını belirtti. Atalay, daha sonra yaralıları ziyaret etmek için Taksim Eğitim ve Araştırma Hastanesi'ne gitti.</TEXT>
</DOC>
