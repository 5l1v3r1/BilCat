<DOC>
<DOCNO> 1323253 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4efe17/l/0l0smilliyet0n0btr0csutcuye0emesaj0einfazi0cturkiye0csondakika0c0a30b110b20a10a0c130a970a60cdefault0bhtm/story01.htm </URL>
<DATE> 2010/11/03 </DATE>
<TIME> 17:12:26.0 </TIME>
<AUTHOR>  </AUTHOR>
<HEADLINE>
s��tc��ye mesaj infaz��
</HEADLINE>
<TEXT>İZMİR'in Menderes İlçesi'nde, sütçülük yapan evli, üç çocuk babası Oktay Aydın, gizli aşk yaşayıp cep telefonundan mesajlaştığı ileri sürülen H.İ.'nin kocası, babası ve iki ağabeyi tarafından dövüldükten sonra yakılarak öldürüldü.Köylerde sütçülük yapan 30 yaşındaki Oktay Aydın'ın, geçen pazartesi günü Çömönü Köyü'ndeki evine dönmemesi üzerine eşi Nergiz Aydın, jandarmaya kayıp başvurusunda bulundu. Oktay Aydın'ın, gidebileceği yerlerde aramaya başlayan jandarma ekipleri, görgü tanıklarının verdiği bilgiler doğrultusunda en son Menderes İlçesi Akçaköy girişinde bazı kişilerle kavga ettiğini belirledi.YASAK AŞK SONU OLDU Bilgiler doğrultusunda araştırmalarını bu yöne kaydıran ekipler, Oktay'ın kavga ettiğini tespit ettikleri Çamönü Köyü'nde oturan 53 yaşındaki A.S., oğulları 30 yaşındaki B.S., 24 yaşındaki A.S. ile damadı 30 yaşındaki M.R.İ.'yi, gözaltına aldı. İlçe Jandarma Komutanlığı'na götürülen ve çelişkili ifadeler veren zanlılar, M.R.İ.'yle evli olan H.İ.'ye mesaj atarak taciz ettiğini ileri sürdükleri Oktay Aydın'la tartıştıklarını, ardından döverek Tahtalı Barajı kenarına attıklarını söyledi. Baraj bölgesinde inceleme yapan ekipler, Oktay Aydın'ın yanmış haldeki cesedini buldu.AĞABEY İTİRAF ETTİ İkinci kez ifadelerine başvurulan zanlılardan B.S., cinayeti tüm ayrıntılarıyla itiraf etti. Jandarmanın araştırmasında da, M.R.İ.'nin telefonla yaptığı konuşmalarından şüphelendiği eşinin cep telefonunu incelerken, Oktay Aydın'dan gelen mesajları bulduğu, bunları da eşinin babası ile ağabeylerine gösterdiği öğrenildi.Bunun üzerine A.S. ve oğulları, yanına gittikleri H.İ.'yle konuşup yasak aşkı öğrendi. İddiaya göre, plan yapan A.S. ile oğulları ve damadı, köy girişinde bekledikları Oktay Aydın'ı, motosikletinden indirip götürdükleri baraj kenarında dövdü, baygınlık geçirmesi üzerine ise öldüğünü düşenerek yaktı. Zanlıların olayın ardından da evlerine giderek giysilerini yıkayıp günlük yaşamlarına döndükleri saptandı.JANDARMA ÖNLEM ALDI Jandarma, Oktay Aydın'ın yakınları ile zanlıların yakınları arasında herhangi bir olayın yaşanmaması için köyde önlem aldı. Bu arada Oktay Aydın'ın yakınları da, yasak aşk ilişkisini yalanlayıp H.İ.'nin, mesajlarıyla rahatsız ettiğini ileri sürdü.Jandarmadaki ifadesinde, suçu üstlenip Oktay Aydın'ı kendisinin benzin dökerek yaktığını söyleyen B.S., babası A.S., kardeşleri A.S. ve H.İ. ile damatları M.R.İ., işlemlerin ardından adliyeye sevkedildi.</TEXT>
</DOC>
