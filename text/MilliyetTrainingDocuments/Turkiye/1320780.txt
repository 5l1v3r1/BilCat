<DOC>
<DOCNO> 1320780 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f463c48/l/0l0smilliyet0n0btr0ccinsel0esaldiridan0etutuklu0erus0epolis0emudurune0etahliye0cturkiye0csondakika0c0a20b110b20a10a0c130a92230cdefault0bhtm/story01.htm </URL>
<DATE> 2010/11/02 </DATE>
<TIME> 17:12:19.0 </TIME>
<AUTHOR>  </AUTHOR>
<HEADLINE>
cinsel sald��r��dan tutuklu rus polis m��d��r��ne tahliye
</HEADLINE>
<TEXT>Antalya'nın Kemer İlçesi'nde tatil yaparken, 14 yıldır beraber yaşadığı polis memuru İrina Fomicheva'nın kızı 17 yaşındaki Oxana F.'ye cinsel saldırıda bulunduğu iddiasıyla geçen 30 Ağustos'ta tutuklanan 46 yaşındaki İgor Konavalov, bugün 2'nci Ağır Ceza Mahkemesi'nde ilk kez hakim karşısına çıktı. ‘Darp ve cebir kullanarak çocuğun cinsel istismarı’ suçlamasıyla 15 yıla kadar hapis istemiyle yargılanan İgor Konovalov'dan şikayetçi olmayan Oxana F., daha önce verdiği ifadenin tam tersi bir ifade verdi. Avukatlarının talebi üzerine basın mensuplarının alınmadığı duruşmada Oxana Fomicheva, mahkemedeki ifadesinde şunları söyledi:"MURAT BANA MASAJ YAPINCA SİNİRLENİP TOKAT ATTI"“Nargile içerken üzerime devrildi ve bazı bölgelerim yandı, morardı. Otelde tanıştığım Rusça bilen Murat Ç. ve İgor Konovalov ile odaya çıktım ve duşa girdim. Üzerimde dizlerime yakın yere uzanan uzun bir gömlek, içimde atletim ile kilotum vardı. Balkonda bulunan Murat yanıma geldi, masaj yapmaya başladı. Bu arada sanık geldi ve Murat'a hitaben ‘Ne yapıyorsun' dedi. Bana ‘Annen seni bana emanet etti. Bu nahoş hareketleri neden yapıyorsun’ diyerek tokat attı. Beni yakamdan tutarak sarstı. Murat ayırmaya çalıştı. Murat ile sanık arasında kavga çıktı. Ben de bunun üzerine resepsiyona koştum. Çünkü kavga çıkacak diye korktum. Arkamdam sanık geldi. Daha sonra karakola geldik. Sanık benimle cinsel ilişkiye girmedi. Benim Rusya'da erkek arkadaşım var. Onunla daha önce cinsel ilişkiye girdik ve kızlığım o nedenle bozuldu.”KARAKOLDAKİ İFADESİNİ HATIRLATTIDuruşmaya annesi İrina F. ile gelen Oxana F.'nın bu ifadesi üzerine mahkeme başkanı Süleyman Teke'nin, karakolda ‘Bana zorla tecavüz etti’ diye şikayette bulunduğunu hatırlatması üzerine “Yabancı bir kişinin yanında sanık beni dövmüştü. O nedenle kızmıştım. Kızdığım için o şekilde ifade verdim. Murat'ın da o şekilde ifade vermesini istedim” dedi.İrina F. ise “Benim herhangi bir şikayetim yok. Çünkü kızıma küçük yaşından beri bakıyor. 15 senedir sanıkla birlikte oturuyor. Böyle bir şey yapacağına inanmıyorum” dedi.ÖPMESİNE KIZMIŞİgor Konovalov da genç kıza tecavüz etmediğini belirterek, “27 Ağustos günü Kemer'e geldik. Ben alkol aldım. Nargile kafeye gittik. Ben alkol almaya devam ettim. Kafede çalışan Murat isimli bir genç bize çok ilgi gösterdi. Bu arada nargile devrildi ve karın bölgesinden, bacaklarının ön kısımlarından hafif yandı. Odaya çıktığımızda balkonda biraz Murat ile sohbet ettik. Ben dışarıda iken Murat içeri girmişti. Oxana ‘Sırtım ağrıyor, masaj yapar mısın’ demişti. İçeri girdiğimde Murat masaj yapmıyor, Oxana'nın ayaklarını öpüyordu. ‘Ne yapıyorsun’ diyerek bağırdım. Oxana'ya bir tokat attım. Bunun üzerine mağdure bağırarak dışarı çıktı. Ben de arkasından çıktım ve resepsiyona gittim. Biz Murat ile balkondayken altımızda pantolonumuz vardı. Üst tarafı çıplaktı. Benim de aynen öyle idi” diye konuştu.İfadelerin ardından Konovalov'un avukatlarından Ali Kuş tahliye talebinde bulundu. Mahkeme heyeti kısa bir görüşmenin ardından İgor Konovalov'un kan örneklerinin alınması için 10 gün süreyle yurtdışı yasağı konularak tahliyesine karar verdi.Annesi ve avukatları ile çıkışta gazetecilere konuşmaktan çekinen Oxana F. yüzünü bir dosya kabı ile kapatarak adliyeden çıktı. Sanık avukatlarından Ruhittin Kader ise “Mağdure şikayetçinden vazgeçmiştir. Zaten böyle bir suçtan dolayı tutuklanmasına bile şaşırmıştır” dedi.OLAY NASIL OLMUŞTU?Rusya'nın Tula kenti Emniyet Müdürlüğü Trafik Şube Müdürü İgor Konavalov, 14 yıldır beraber yaşadığı polis memuru İrina F. ve kızı Oxana F. ile tatil için Ağustos ayının son haftasında Kemer'e gelerek, beş yıldızlı bir otele yerleşti. 29 Ağustos gece yarısından sonra otel odasından gelen çığlıkların ardından Oxana F., görgü tanıklarının ifadesine göre odaların bulunduğu koridorda çırılçıplak koşmaya başladı. Kızın peşinden çıplak halde koşan İgor Konavalov otelin güvenlik görevlileri tarafından güçlükle kontrol edilebildi. Güçlükle zaptedilen müdür, tutuklanarak cezaevine gönderildi.</TEXT>
</DOC>
