<DOC>
<DOCNO> 1333156 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f82ada6/l/0L0Smilliyet0N0Btr0Cmotosiklet0Esovunda0Ekask0Eda0Ekurtarmadi0E20Eolu0Cturkiye0Csondakika0C10A0B110B20A10A0C13126350Cdefault0Bhtm/story01.htm </URL>
<DATE> 2010/11/10 </DATE>
<TIME> 13:44:49.0 </TIME>
<AUTHOR>  </AUTHOR>
<HEADLINE>
Motosiklet şovunda kask da kurtarmadı: 2 ölü
</HEADLINE>
<TEXT> ’da dün akşam, arkasına kız arkadaşı 30 yaşındaki Hatice Yılmazarslan'ı aldığı motosikletle hız yapan ve motosikletin ön kısmını kaldırarak şov yapan 24 yaşındaki Ramazam Amil’in bu hareketi faciayla sonuçlandı. Arkadan gelen otomobilin çarpması sonucu devrilen motosikletten yola savrulan Hatice Yılmazarslan, bir başka otomobilin üzerinden geçmesi sonucu parçalanarak öldü. Aynı kazada ağır yaralanan motosiklet sürücüsü Ramazan Amil de kaldırıldığı hastanede yaşamını yitirdi.

Bursa’da kaynakçılık yapan ve hız motoruna olan tutkusu ile tanınan Ramazan Amil, bir süre önce hız motoru satın aldı. Dün akşam kız arkadaşı Hatice Yılmazarslan ile özel kıyafetlerini giyip kasklarını takan Ramazan Amil, motosikletiyle tura çıktı. Merkez Osmangazi İlçesi Beşyol Mevkii’nde kırmızı ışıkta bekledikten sonra yeşil ışığın yanmasıyla şov yaparak hareket etti. 200 kilometre kadar hıza çıkan Ramazan Amil’in önünü kaldırarak sürdüğü motorsiklete, arkadan gelen plakası ve renki belirlenemeyen aşırı hız yapan bir otomobil çarptı.

KIZIN ÜZERİNDEN OTOMOBİL GEÇTİ Kazada motorsikletin arkasında oturan ve yolun sol tarafına düşen Hatice Yılmazarslan’ın üzerinden, plakası ve sürücüsü belirlenemeyen bir otomobil geçti. Parçalanan genç kız olay yerinde yaşamını yitirirken, 250 metre ileride güçlükle duran motosiklette ağır yaralan Ramazan Amil ise, çağrılan ambulansla kaldırıldığı  Devlet Hastanesi’nde doktorların tüm müdahalesine rağmen kurtarılamadı.

Kazayla ilgili soruşturmaya Bursa ’nca başlandı. Polis, Hatice Yılmazarslan’ın ezilerek ölmesine neden olan otomobilin plakasını ve sürücüsünü araştırıyor</TEXT>
</DOC>
