<DOC>
<DOCNO> 1331864 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f74257c/l/0l0smilliyet0n0btr0chakim0eve0esavciyi0e20esaatten0efazla0egezdirdi0esonra0ehatirlamiyorum0ededi0cturkiye0csondakika0c0a80b110b20a10a0c1311840a0cdefault0bhtm/story01.htm </URL>
<DATE> 2010/11/08 </DATE>
<TIME> 17:11:37.0 </TIME>
<AUTHOR>  </AUTHOR>
<HEADLINE>
hakim ve savc��y�� 2 saatten fazla gezdirdi sonra "hat��rlam��yorum" dedi
</HEADLINE>
<TEXT>ERGENEKON Davası ve Danıştay Saldırısı sanığı Osman Yıldırım, "El bombalarını Muzaffer Tekin’den aldım" iddiasının delili için geçtiğimiz günlerde keşfe götürüldü. Yıldırım, davanın hakimi savcısı ve bazı avukatların bulunduğu araçla tam 2 saat boyunca el bombalarını aldığını iddia ettiği evi aradı. Yıldırım sonunda pes etmiş ve "Hatırlamıyorum" demişti.Ergenekon Davası ve Danıştay saldırısı sanıklarından Osman Yıldırım, Cumhuriyet Gazetesi’ne atılan el bombalarını Ataşehir’deki bir evde sanık Veli Küçük’ün de bulunduğu toplantıda davanın tutuklu sanığı Muzaffer Tekin’den aldığını iddia etmişti. Bu iddiayla ilgili olarak sanık Yıldırım’a yaptırılan keşfin görüntüleri ortaya çıktı.Görüntülerde keşif sırasında Osman Yıldırım’ın da bulunduğu sivil polis otosunun içinde, hakim, savcı ve bazı sanık avukatları yer alıyor. Keşif sırasında Osman Yıldırım’ın kollarında bulunan kelepçeler çıkarılıyor. Osman Yıldırım’ın içinde bulunduğu polis otosu Ataşehir’de bulunan Migros alışveriş merkezinin önünden hareket ediyor. Keşif sırasında Osman Yıldırım Hakim Naip Hüsnü Çalmuk’a adres tarifi yapıyor. Osman Yıldırım sık sık bombayı aldığı evin etrafının yüksek duvarlarla çevrili olduğunu ileri sürüyor.2 saatten fazla bir süre Osman Yıldırım adres tarifi yapıyor ancak kesin olarak bir yer gösteremiyor. Keşfin ardından Osman Yıldırım el bombalarını aldığı evi hatırlayamadığını söylüyor. Osman Yıldırım’ın evi gösterememesi üzerine üye Hakim Naip Hüsnü Çalmuk keşfi sonlandırıyor.</TEXT>
</DOC>
