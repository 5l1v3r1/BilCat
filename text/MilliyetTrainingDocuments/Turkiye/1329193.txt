<DOC>
<DOCNO> 1329193 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f662809/l/0l0smilliyet0n0btr0cyeni0ekollariyla0ekizina0esarildi0cturkiye0csondakika0c0a60b110b20a10a0c13110a280cdefault0bhtm/story01.htm </URL>
<DATE> 2010/11/06 </DATE>
<TIME> 13:08:52.0 </TIME>
<AUTHOR>  </AUTHOR>
<HEADLINE>
yeni kollar��yla k��z��na sar��ld��
</HEADLINE>
<TEXT>Türkiye’de ilk kez Antalya’da yapılan çift kol naklinden 42 gün sonra doktorunun izniyle memleketi Aydın’a giden Cihan Topal, 3 yaşındaki kızı Necile ile kucaklaştı.AKDENİZ Üniversitesi’nde Plastik ve Rekonstrüktif Cerrahi- Estetik Anabilim Dalı Başkanı Doç. Dr. Ömer Özkan ve ekibi tarafından, geçen 26 Eylül’de Türkiye’nin ilk çift kol nakli yapılan Cihan Topal (28), doktorunun özel izniyle, ameliyattan 42 gün sonra memleketi Aydın’a döndü. Eniştesi Süleyman Saynak’ın kullandığı otomobille, yanında eşiyle birlikte yola çıkan Cihan Topal, 6 saat süren yolculuk sonunda Aydın’ın Umurlu Beldesi’ndeki müstakil evlerine ulaştı. Burada 3 yaşındaki kızı Necile ile kucaklaşan ve geçirdiği iş kazasından 2 yıl sonra kızına yeniden kollarıyla sarılan Topal, gözyaşlarına hâkim olamadı. İlk karşılaşmada gözlerini babasının ellerinden ayıramayan küçük kıza farklılığın nedenini anlatan Cihan Topal, kızını koklayıp uzun uzun öptükten sonra, “Necile, beni hayatta tutan nedenim. Hep onu düşünüp yaşamam gerektiğini kendi kendime telkin ettim, ayakta durmayı becerdim” dedi.Muğla’nın Milas İlçesi’nde motosikletiyle geçirdiği trafik kazasında hayatını kaybeden 23 yaşındaki Fatih Demirel’in iki kolu, geçen 26 Eylül günü, Akdeniz Üniversitesi Tıp Fakültesi Hastanesi’nde 7 saat süren ameliyatla, Aydın’da 2008 yılında iki kolunu dirsek altından mısır silaj makinesine kaptıran Cihan Topal’a nakledilmişti.</TEXT>
</DOC>
