<DOC>
<DOCNO> 1335025 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f9be327/l/0L0Smilliyet0N0Btr0Cpatnos0Eta0Edoktora0Esaldiri0Cturkiye0Csondakika0C130B110B20A10A0C13140A0A30Cdefault0Bhtm/story01.htm </URL>
<DATE> 2010/11/14 </DATE>
<TIME> 07:07:12.0 </TIME>
<AUTHOR>  </AUTHOR>
<HEADLINE>
Patnos'ta doktora saldırı
</HEADLINE>
<TEXT>AĞRI’nın Patnos ilçesinde Kadın Doğum Uzmanı Dr. Recep Çağdaş Aslan, dışarıda beklemesini söylediği hasta kadının kocası tarafından burnu kırıldı.

Patnos Orhan Doğan Caddesi'nde bulunan Devlet Hastanesinin Acil Servisine başvuran bir kadın, geçen 11 Kasım Perşembe günü Kadın Doğum Uzmanı Op.Dr. Recep Çağdaş Aslan’a yönlendirildi. Poliklinikteki odaya giren kadın hasta, Dr. Aslan’ın sevk kağıdını yırtarak hakaret ettiğini ve dışarda beklemesini söylediğini iddia etti. Dışarı çıkan kadın hasta, olayı kocasına anlattı. Koridorda bekleyen koca da polikliniğe girerek tartışmaya başladı ve sinirlerine hakim olamayarak masanın üzerinde bulunan tel zımbayı fırlattı. Burnundan kan akan doktora meslektaşları müdahale etti. Güvenlik görevlileri tarafından yakalanan ve kimliği saklı tutulan karı- koca, polis tarafından gözaltına alınarak adliyeye sevkedildi.

Burnu kırılan Dr. Aslan sevk alarak ’a gitti. Dr. Recep Çağdaş Aslan, devlet memuru olduğu için konuşamayacağını, kadın hastaya  etmesinin söz konusu olamayacağını söyledi.

Patnos Devlet Hastanesinde bir doktorun saldırıya uğramasını  Tabipler Birliği Merkez Konsey üyesi Dr. Halis Yerlikaya ve Dr. Suzan Şahin, protesto etti. ‘Sağlık çalışanlarına yönelik şiddete hayır’ sloganları atan doktorlar adına bir açıklama yapan Dr. Halis Yerlikaya, sağlıkta yaşanan aksaklıklar yüzünden doktor ve sağlık çalışanlarının şiddet gördüklerini bildirdi. Dr. Yerlikaya “Bir meslektaşımız daha şiddete maruz kaldı. Ayda ortalama 400 doğumun gerçekleştiği, fiziki şartların yetersiz olduğu Patnos Devlet Hastahanesinde tek başına kadın hastalıkları ve doğum uzmanı olarak gece- gündüz özverili bir şekilde çalışan Dr. Recep Çağdaş Aslan’ın hasta yakınları tarafından  edilmesini şidddetle kınıyoruz. Hastanelerde önleyici tedbirlerin alınmasını talep ediyoruz” diye konuştu.</TEXT>
</DOC>
