<DOC>
<DOCNO> 1331658 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f7349fc/l/0l0smilliyet0n0btr0cbirecik0ete0e20eaile0ebirbirine0egirdi0e60eyarali0cturkiye0csondakika0c0a80b110b20a10a0c13117740cdefault0bhtm/story01.htm </URL>
<DATE> 2010/11/08 </DATE>
<TIME> 15:09:54.0 </TIME>
<AUTHOR>  </AUTHOR>
<HEADLINE>
birecik'te 2 aile birbirine girdi: 6 yaral��
</HEADLINE>
<TEXT>ŞANLIURFA'nın Birecik İlçesi'nde, daha önceden aralarında husumet bulunan iki ailenin fertleri karşılaştıkları sokakta yeniden kavgaya tutuştu. Polisin müdahalesi ile sona eren taşlı- sopalı kavgada 6 kişi yaralandı.Olay, dün akşam saatlerinde Meydan Mahallesi’nde meydana geldi. Daha önce çıkan kavgadan dolayı aralarında husumet bulunan Kılıç ve Kan ailelerinin fertleri, cadde üzerinde karşılaştı. 2 grup arasında yeniden başlayan tartışma kısa sürede kavgaya dönüştü. Tarafların birbirine taş ve sopalarla saldırdığı kavga, ihbar üzerine olay yerine gelen polisin müdahalesi ile sona erdirildi.Kavgada hafif yaralanan Mikail Kılıç (35), Ali Kılıç (20), Celal Kan (16), Yavuz Kan (25), Serdar Kılıç (25) ve Serkan Kılıç (20) ambulanslarla Birecik Devlet Hastanesi’ne götürüldü. Ayakta tedavisi yapılan 6 kişi daha sonra gözaltına alınıp, sorgulanmak üzere İlçe Emniyet Müdürlüğü’ne götürüldü. Olayla ilgili soruşturma sürdürülüyor.</TEXT>
</DOC>
