<DOC>
<DOCNO> 1329198 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f660fea/l/0L0Smilliyet0N0Btr0Cbirlikte0Eyasadigi0Eeski0Eesinin0Eerkek0Earkadasini0Eoldurdu0Cturkiye0Csondakika0C0A60B110B20A10A0C13110A0A10Cdefault0Bhtm/story01.htm </URL>
<DATE> 2010/11/06 </DATE>
<TIME> 13:09:03.0 </TIME>
<AUTHOR>  </AUTHOR>
<HEADLINE>
Birlikte yaşadığı eski eşinin erkek arkadaşını öldürdü
</HEADLINE>
<TEXT> 'da oturan 30 yaşındaki Durmuş , evlenip boşandıktan sonra birlikte yaşamaya başladığı 20 yaşındaki Hasret Şimşek ile evde konuşurken gördüğü 28 yaşındaki Ahmet Özden'i bıçaklayarak öldürdü.

Olay, Meram İlçesi Uluırmak Ali Hoca Mahallesi'nde geceyarısı meydana geldi. Tarım ürünleri malzemesi satan Durmuş Ali Çelik iş yerini kapattıktan sonra evine gitti. Evlenip boşandıktan sonra birlikte yaşamaya başladığı Hasret Şimşek ile yemek yiyen Durmuş Ali Çelik, daha sonra kahveye gitmek üzere evden ayrıldı. Durmuş Ali Çelik'in evden ayrılması ardından Hasret Şimşek mandıracı arkadaşı Ahmet Özden'e cep telefonu ile “Kocam gitti gel” mesajı gönderdi.

Şimşek ve Özden evde konuşurken, kahveye giden Durmuş Ali Çelik de eve döndü. Daha önce hiç görmediği ve tanımadığı Özden'i evde Hasret Şimşek ile birlikte gören Durmuş Ali Çelik çılgına döndü. Ahmet Özden kendisini Hasret Şimşek'in çağırdığını söyleyerek cep telefonundaki mesajları Çelik'e gösterdi. Mesajları okuduktan sonra iyice sinirlenen Çelik, kızı 2 yaşındaki A.'nın gözleri önünde eline aldığı bıçakla Özden'e saldırdı. Ahmet Özden, 4 bıçak darbesiyle öldü. Çelik ve Şimşek komşularının çağırdığı polis tarafından gözaltına alındı. Bıçaklanarak öldürülen Özden'in cenazesi ambulansla otopsi yapılmak üzere Konya Numune Hastanesi morguna kaldırıldı.

Olaydan sonra gözaltına alınan ve sağlık kontrolü için Konya Numune Hastanesi’ne getirilen Durmuş Ali Çelik kucağına aldığı kızı A. ile acil servisteki  ünitesine girdi. Sağlık kontrolünden geçirilen Çelik, polis aracına götürülürken, polisler kucağındaki kızını aldı. Şüphelinin kucağından indirilen küçük kız, “Baba” diye ağlamaya başlayınca polis otomobilinde babasının kucağına oturtuldu.

Durmuş Ali Çelik ile Hasret Şimşek'in 2008 yılında evlendikleri, geçen yıl şiddetli geçimsizlik sebebiyle boşandıkları, ardından nikahsız yaşamaya başladıkları belirlendi. Temizlikçilik yapan Şimşek'in eşinden ayrıldıktan sonra sürekli çalıştığı yere gelip giden Ahmet Özden ile tanıştığı yaklaşık 1 seneden bu yana görüştükleri ifade edildi.</TEXT>
</DOC>
