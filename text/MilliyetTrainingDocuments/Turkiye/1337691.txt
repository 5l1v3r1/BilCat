<DOC>
<DOCNO> 1337691 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa9d971/l/0l0smilliyet0n0btr0cluks0ecipe0euyusturucu0ebaskini0epolis0ekamerasinda0cturkiye0csondakika0c150b110b20a10a0c13147950cdefault0bhtm/story01.htm </URL>
<DATE> 2010/11/15 </DATE>
<TIME> 19:08:12.0 </TIME>
<AUTHOR>  </AUTHOR>
<HEADLINE>
l��ks cipe uyu��turucu bask��n�� polis kameras��nda
</HEADLINE>
<TEXT>İSTANBUL Narkotik Suçlarla Mücadele Şube Müdürlüğü ekipleri yaptıkları istihbarat çalışması sonucunda uyuşturucu madde ticareti yaptığı öne sürülen şüphelileri takibe aldı.Liderliğini Muhammed Uche isimli Nijerya uyruklu bir kişinin yaptığı şebekeyi uzun süre takip eden Narkotik timleri, 10 Kasım'da Uche’nin bir kuryeye kokain teslimatı yapacağını belirledi. Operasyon için harekete geçen polis, teslimatın yapılacağı cipi takibe aldı.Lüks bir aracın cipe yanaşması üzerine Narkotik timinin amiri telsizle, "Arkadaşlar hazır olun, işaretimle birlikte alıyoruz" talimatı vererek operasyonu başlattı. Uyuşturucu teslimatının yapılması sırasında polis araçları hızla şüphelilerin etrafını sararak etkisiz hale getirdi. Narkotik timlerinin an be an kameraya kayıt ettikleri ve Kumkapı Büyükçekmece, Bahçelievler ve Şişli’de eşzamanlı olarak yapılan operasyonda toplam 11 kişi gözaltına alındı.CİPTE GİZLİ BÖLME Şüphelilerden birinin cipini inceleyen Narkotik timleri, aracın içinde bir gizli bölme tespit etti. Gizli bölmeyi inceleyen polis burada 21 kilo eroin ele geçirdi. Operasyon kapsamında araç ve evlerde yapılan arama sonucunda 21 kilo eroin, yarım kilo kokain, 1 kilo esrar, 1 adet ruhsatsız tabanca ve hassas terazi ele geçirildi. Bu arada çetenin lideri olan Muhammed Uche’nin üzerinde bulunan 17 bin ABD dolarına da polis tarafından el konuldu.Operasyonda aralarında çete lideri, kurye ve torbacı olarak tabir edilen sokak satıcılarının da bulunduğu 11 kişi gözaltına alındı. Gözaltına alınan çete liderinin uzun zamandan beri Türkiye’de bulunduğu ve polis sorgusunda susma hakkını kullandığı öğrenildi. Ele geçirilen kokainin yurtiçinde piyasaya sürüleceği, eroin maddesinin ise yurtdışına çıkarılmak istendiği belirtildi. Operasyonda gözaltına alınan 11 kişi çıkarıldıkları adli mercilerce tutuklandı.</TEXT>
</DOC>
