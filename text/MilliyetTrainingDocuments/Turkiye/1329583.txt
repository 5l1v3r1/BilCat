<DOC>
<DOCNO> 1329583 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f674af5/l/0l0smilliyet0n0btr0cpkk0eli0ecanli0ebomba0enin0ecenazesi0evan0ea0egetirildi0cturkiye0csondakika0c0a60b110b20a10a0c13110a690cdefault0bhtm/story01.htm </URL>
<DATE> 2010/11/06 </DATE>
<TIME> 17:09:45.0 </TIME>
<AUTHOR>  </AUTHOR>
<HEADLINE>
pkk'l�� ���canl�� bomba���n��n cenazesi van'a getirildi
</HEADLINE>
<TEXT> İSTANBUL’un Taksim Meydanı’nda çevik kuvvet polisine yönelik intihar saldırısında 15'i polis 32 kişinin yaralanmasına neden olan ve kendisi de parçalanarak ölen PKK'lı ‘canlı bomba’ Vedat Acar’ın cenazesi uçakla Van’a getirildi. Ağabeyi Abdullah ve amcası Kayhan Acar tarafından getirilen cenaze, Ferit Melen Havalimanı'nda yakınları tarafından alınarak toprağa verilmek üzere Gürpınar İlçesi'ne bağlı Güzelsu Köyü'ne götürüldü.İstanbul’da dün ağabeyi Abdullah Acar ve amcası Kayhan Acar tarafından Adli Tıp Kurumu morgundan alınan teröist Vedat Acar’ın cenazesi, bugün THY’nın tarifeli uçağıyla Van’a getildi. Acar’ın cenazesi yaklaşık 40 kişilik bir grup tarafından alınarak BDP’li Van Belediyesine ait cenaze aracına konuldu. Daha sonra Vedat Acar'ın cenazesi toprağa verileceği Gürpınar İlçesi'nin Güzelsu Köyü'ne götürülmek üzere yaklaşık 20 araçlık konvoyla yola çıkarıldı.Terörist Vedat Acar'ın cenazesinin getirilmesi sırasında Van Ferit Melen Havalimanı'nda polis geniş güvenlik önlemi aldı.İstanbul’da 31 Ekim 2010 pazar günü Taksim Meydanı’nda Çevik Kuvvet Şube Müdürlüğü ekiplerine yönelik olarak canlı bomba Vedat Acar’ın intihar saldırısı sırasında 32 kişi yaralanmıştı. Eylemi gerçekleştiren 24 yaşındaki Vedat Acar’ın Van Gürpınar nüfusu Uzungedik köyüne kayıtılı olduğu ve 2004 yılında da PKK’ya katıldığı saptanmıştı.</TEXT>
</DOC>
