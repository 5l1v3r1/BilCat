<DOC>
<DOCNO> 1331660 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f7329d4/l/0l0smilliyet0n0btr0ckck0etm0edavasinda0ekurtce0ekrizi0esuruyor0cturkiye0csondakika0c0a80b110b20a10a0c13117620cdefault0bhtm/story01.htm </URL>
<DATE> 2010/11/08 </DATE>
<TIME> 15:09:57.0 </TIME>
<AUTHOR>  </AUTHOR>
<HEADLINE>
kck/tm davas��nda k��rt��e krizi s��r��yor
</HEADLINE>
<TEXT>DİYARBAKIR’da terör örgütü PKK’nın gizli şehir yapılanması Kürdistan Topluluklar Birliği Türkiye Meclisi’nin (KCK/TM) ana davasında, Kürtçe savunma krizi sürüyor. Mahkemenin Kürtçe savunma talebini reddetmesi üzerine avukatların hazırladığı itiraz dilekçesi değerlendirilmek üzere 4’üncü Ağır Ceza Mahkemisi’ne gönderilirken, duruşmaya Perşembe gününe kadar ara verildi.KCK/TM ana davasınını kapsamında aralarında BDP’li belediye başkanlarının da bulunduğu 104’ü tutuklu 152 sanığın yargılanmasına Diyarbakır adliyesi içinde özel salonda devam edildi. Her gün olduğu gibi sanıklar yine sıkı güvenlik önlemleri altında adliye binasına getirildi. Duruşmayı izleyecek olan aralarında avukat, gazeteci ve sanık yakınları üst aramasından sonra adliye binasına alındı. Polis, aldığı sıkı güvenlik önlemlerini bugün de sürdürdü.Diyarbakır 6’ıncı Ağır Ceza Mahkemesi’nde görülen 13’üncü duruşmada, tutuklu 92 sanık hazır bulundu. Sanıkların yoklama sırasında yine Kürtçe ‘buradayım’ diye yanıt verdiği duruşmayı BDP Genel Başkan Yardımcısı Gülten Kışanak ile milletvekilleri Akın Birdal, Fatma Kurtalan, Ayla Akat Ata ile Doğu Ergil ile sanık yakınları izledi.SAVUNMAYA İTİRAZA YASADA YER YOKMahkeme Başkanı Menderes Yılmaz, geçen Cuma günü sanık avukatlarının Kürtçe savunmaya ilişkin mahkemenin verdiği karara itiraz etmek için süre talebinde bulunduklarını hatırlattı. Bu konuda karar açıklayacaklarını belirten Yılmaz, “CMK içinde sanıkların hangi dilde savunma yapacağı hususu belirtilmiştir. Buna itiraz edilebileceğine dair kanunda düzenleme bulunmadığı için talep oy birliğiyle reddine karar verilmiştir” dedi.SELMA IRMAK KONUŞTU, KRİZ YENİLENDİMahkeme Başkanı, bu kararın ardından savunmalara geçmek istediğini belirterek, sözü sanıklara verdi. Sanıklardan kapatılan DTP’nin Genel Başkan Yardımcısı Selma Irmak, söz alarak 30 sayfalık Kürtçe savunmayı okumaya başladı. Mahkeme başkanın uyarması üzerine Irmak, savunmasını Kürtçe yapmak istediğini belirterek, konuşmaya devam etti. Bunu üzerine başkan Yılmaz, mikrofonun sesinin kapatılmasını talimatını vererek, sanığında yerine oturmasını istedi.KÜRTÇE TANIMI GÜLDÜRDÜMahkeme Başkanı Menderes Yılmaz’ın sanıkla ilgili kararı yazdırırken, “Mahkemenin anlamadığı, Kürtçe olduğunu sandığımız dil” demesi üzerine salonda gülüşmeler oldu. Bunun üzerine Yılmaz, avukatlara, “Biz bilmiyoruz, ama siz Kürtçe olduğunu söylüyorsunuz. Savunmalar Türkçe olursa dinleyeceğiz. Sanık yine mahkemenin anlamadığı dilde konuşmaya devam etti” dedi.AVUKATLAR: BİZE SÖZ VERMEDEN KARAR AÇIKLADINIZSanık avukatları da, itiraz dilekçelerini mahkeme sunacaklarını ancak, kendilerine söz verilmediğini belirterek, kararın geri alınmasını talep ettiler. Mahkeme Başkanı Menderes Yılmaz da söz alan olmadığı için kararı açıkladıklarını, talepleri aldıktan sonra yeniden bir değerlendirme yapacaklarını belirtti.Avukatlar, Kürtçe savunma talebinin reddine ilişkin Diyarbakır 4’üncü Ağır Ceza Mahkemesi’ne gönderilmek üzere hazırladıkları itiraz dilekçesiyle birlikte, Baskın Oran’ın bilirkişi sıfatıyla hazırladığı raporun işleme konulmasını talep etti. Avukatlar ayrıca, iddianamede yer alan faaliyetlerin KCK mı, yoksa DTP faaliyetleri olduğunun belirlenmesi için dosyanın bilirkişiye gönderilmesini talep etti.KARARI 4’ÜNCÜ AĞIR CEZA MAHKEMESİ VERECEKDuruşmaya kısa bir ara verdikten sonra kararını açıklayan Mahkeme Başkanı Menderes Yılmaz, sanıklarla ilgili tutukluluk hallerinin daha sonra değerlendireceklerini belirterek, “CMK 267/1 maddesi uyarınca her ne kadar hakim ve mahkemenin kararına itiraz edilebilir. Ancak itiraz dilekçesinin 4’üncü Ağır Ceza Mahkemesi’ne hitaben yazılması nedeniyle dosyanın itiraz ile ilgili belgelerle birlikte dilekçenin ve bilirkişi raporunun 4’üncü Ağır Ceza Mahkemesi’ne gönderilmesine bu mahkemenin vereceği kararın beklenmesine oy birliğiyle karar verilmiştir” dedi.Talep değerlendirilmesi için 4’üncü Ağır Mahkemesi’ne gönderilirken, duruşma Perşeme gününe ertelendi.HAKKARİLİLER DESTEĞE GELDİKCK/TM davasındaki sanıklara destek vermek için Hakkari ve ilçelerinden gelen yaklaşık 200 kişi, Dağkapı Meydanı’ndan yaklaşık 200 metre mesafedeki Büyükşehir Belediyesi önüne yürüdü.Ellerinde, ‘Siyasi irademiz gibi yargılanmak istiyoruz’, ‘Gever isyandır, Amed’e selamdır’ ve ‘Gever merkez KCK’dır herkes’ pankaratları açıldı. Yürüyüş sırasında sık sık Abdullah Öcalan ile ‘Amed uyuma onuruna sahip çık’ sloganları atıldı. Yürüyüş sırasında polis sıkı güvenlik önlemleri aldı.MEŞALELİ YÜRÜYÜŞBDP Diyarbakır merkez Bağlar İlçe tEşkilatı KCK/TM davasında sanıkların Kürtçe savunma yapma taleplerinin reddedilmesi ve mahkeme heyetinin, ‘bilinmeyen bir dil’ yorumunu dün gece düzenledikleri meşaleli yürüyüşle protesto etti.BDP Bağlar İlçe Başkanı Mahmut Büyükbayram, cezaevinde bulunan tutukluların halkın kimlik mücadelesini yürüttükleri için orada olduklarını ileri sürdü. Büyükbayram, “Onlar bu halkın hakkının savcılarıdır. Bu halkın kendisi de hakimdir. 40 milyonluk bir halkın diline üç beş savcı hakim karar veremez. Karar verirse bu halk da hem o kararı hem de o mahkemeyi tanımayacaktır. Bu halkın savcıları da devlete karşı dilini savunmaya ve konuşmaya devam edecektir. Anadil bizim en insani hakkımızdır. Bundan AKP’ye bağlı bir mahkemenin verdiği kararla vazgeçmeyeceğiz. Çünkü biz bu dünyada toplumların vicdanında, öbür dünyada Allah’ın huzurunda haklıyız” dedi.</TEXT>
</DOC>
