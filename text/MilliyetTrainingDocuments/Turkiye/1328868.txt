<DOC>
<DOCNO> 1328868 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f64f8e4/l/0l0smilliyet0n0btr0ckahraman0edehset0eanini0eanlatti0e0cturkiye0csondakika0c0a60b110b20a10a0c1310a9650cdefault0bhtm/story01.htm </URL>
<DATE> 2010/10/31 </DATE>
<TIME> 10:38:00.0 </TIME>
<AUTHOR>  </AUTHOR>
<HEADLINE>
kahraman deh��et an��n�� anlatt��!
</HEADLINE>
<TEXT>Yer, İstanbul'un göbeği Taksim Meydanı. Tarih 31 Ekim 2010. Ve Türkiye, saat 10.38'de patlayan canlı bombayla güne başladı. Vedat Acar'ın düzenlediği intihar eyleminde, 15'i polis toplam 32 kişi yaralandı. İşte onlardan biri de saldırganı son anda fark ederek facianın büyümesini önleyen polis memuru Halil Keskinbıçak'tı. Çevik Kuvvet Şube Müdürlüğü'nde görevli 27 yaşındaki Keskinbıçak, patlamada başından, göğsünden ve kolundan yaralandı. Şişli Etfal Hastanesi'nde dün bir ameliyat daha geçiren polis memuru, hızla iyileşiyor. Keskinbıçak, dün bıçak altına yatmadan önce ağabeyi Mehmet Keskinbıçak'a, canlı bombayla göz göze geldiği o anı anlattı. İşte kahraman polisin ağzından ağabeyine anlattığı kanlı pazar:TİTREMEYE BAŞLADI -  Çevik Kuvvet otobüsünde otururken arkadaşım aradı. Rahat konuşabilmek için otobüsün kapısına yöneldim. Bu sırada, otobüse doğru yaklaşan güneş gözlüklü, çantalı kişi dikkatimi çekti. Hareketlerinden şüphelendim. Telefonla konuşmaya devam ederken, şahsın davranışlarını ve yüz ifadesini izlemeye başladım. Tedirgin davranışları, şüphemi daha da artırdı.- Telefonu kapatıp, üzerine bakmak için yerden su şişesini alır gibi yaparak eğildim. Belinden sarkan kabloları fark ettim. Canlı bomba olduğunu anladım. Hemen silahıma sarıldım ve müdahale etmek için hamle yaptım. Göz göze geldik, o anda titremeye başladı. Her şey saniyeden bile kısa sürdü. Silahımı çekeceğimi anlayınca elindeki kola kutusunu yere attı, gözlerini kapattı. Silahımı çekmeme fırsat bırakmadan bombayı patlattı.Halil Keskinbıçak'ın tedavisi sürüyor- Siverekli ve Kürt kökenli ailenin 6 çocuğundan biri olan Halil Keskinbıçak'ın hayatını, 2004 yılında atlattığı ağır bronşit hastalığının kurtardığı ortaya çıktı. Zira geçirdiği hastalık nedeniyle Keskinbıçak'ın akciğerleri küçülmüş ve göğüs kafesine yaklaşmıştı. MUCİZE GERÇEKLEŞMİŞKeskinbıçak'ın hayata tutunmasına yol açan hastalığıyla ilgili genel durumu İstanbul Eğitim ve Araştırma Hastanesi İç Hastalıkları Uzmanı Nafiz Karagözoğlu şöyle değerlendirdi: Polis memurunun geçirdiği hastalık nedeniyle akciğer zarı yapışıklığı ve sertleşmesiyle bazı akciğer sahalarının küçülmesi söz konusu olmuş. Ortaya çıkan patlamanın basıncından bu kişinin daha az etkilendiği bir mucize gerçekleşmiş.  KAYNAK: AKŞAM GAZETESİ</TEXT>
</DOC>
