<DOC>
<DOCNO> 1322915 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4ed084/l/0l0smilliyet0n0btr0ckck0etm0edavasinda0ebaskin0eoran0ekrizi0cturkiye0csondakika0c0a30b110b20a10a0c130a96940cdefault0bhtm/story01.htm </URL>
<DATE> 2010/11/03 </DATE>
<TIME> 15:11:30.0 </TIME>
<AUTHOR>  </AUTHOR>
<HEADLINE>
kck/tm davas��nda bask��n oran krizi
</HEADLINE>
<TEXT>DİYARBAKIR’da terör örgütü PKK’nın gizli şehir yapılanması Kürdistan Topluluklar Birliği Türkiye Meclisi (KCK/TM) ana davasında, iddianamenin özetlenerek okunması dün yapılan dokuzuncu duruşmada tamamlanırken, bugünkü duruşmada ise Prof. Dr. Baskın Oran krizi yaşandı. Yeniden Kürtçe savunma talebinde bulunan sanık avukatlarının, duruşmayı izleyen Prof. Dr. Baskın Oran’ın bilirkişi sıfatıyla dinlenmesi yönündeki 3 talebi reddedildi. Mahkeme Başkan Menderes Yılmaz, sanıklara yasal haklarını hatırlatarak, susma haklarının bulunduğunu söyledi.KCK/TM ana davasınını kapsamında aralarında BDP’li belediye başkanlarının da bulunduğu 104’ü tutuklu 152 sanığın yargılanmasına Diyarbakır adliyesi içinde özel salonda devam edildi. Her duruşmada olduğu gibi sanıklar yine sıkı güvenlik önlemleri altında adliye binasına getirildi. Duruşmayı izleyecek olan aralarında avukat, gazeteci ve sanık yakınları üst aramasından sonra adliye binasına alındı. Polis, aldığı sıkı güvenlik önlemlerini bugün de sürdürdü. 6’ıncı Ağır Ceza Mahkemesi’nde bugün yapılan 10’uncu duruşmada, 97’si tutuklu 104 sanık hazır bulundu. Sanıklar, yoklama sırasında yine Kürtçe ‘Buradayım’ diye yanıt verdi.Dün iddianamenin okunmasının tamamlanmasının ardından bugün sanık avukatlarından Metin İriz, Kürtçe savunma yapacaklarını belirterek, “CMK’nın 68’inci maddesi uyarınca bilirkişi raporu hazırlanabilir ve uzman bilirkişi atanabilir. CKM 178’inci maddesine göre huzurda bulunan ve Lozan Antlaşması konusunda çalışması bulunan bilirkişi Baskın Oran’ın huzurda dinlenmesini talep ediyoruz” dedi.Mahkeme talebe karşılık iddia makamından görüş istedi. Savcı Adem Özcan, “CMK uygulamasına dair bir bilirkişi talebidir. Hakimin, hakimlik bilgisiyle çözülebilecek bir konuysa bilirkişi atanmasına gerek yoktur” diyerek talebin reddini istedi.Mahkeme heyeti kısa bir aranın ardından talebi, ‘CKM’nın 68/1 maddesinde yer alan hakimlik mesleğinin bilgi ve tecrübesiyle çözülebilecek bir sorun ise bilirkişinin dinlenmesine yer olmadığına’ karar verdi.YARGITAY KARARLARINA AYKIRIKarara yeniden itiraz eden sanık avukatlarından Meral Danış Beştaş, mahkemenin bir çok konuda uzmanlık gerektirmeyen konularda dahi bilirkişi tayin ettiğini söyledi. Avuktat Beştaş, “Mahkemenin sanıklar için verdiği Kürtçe karar kimlik tespiti aşamasındaydı. Bu karar savunma için geçerli değil. Mahkemenin Yargıtay kararlarıyla çelişmemesi için Baskın Oran’ın bilirkişi olarak dinlenmesi gerekir. Bu konuda CMK 178/2 maddesi emredici hususlar içerir. Bu nedenle mahkeme bilirkişiyi dinlemesi gerekir. Bu özel bir durumdur” dedi.Mahkeme hayeti bir kez daha duruşmaya ara vererek, talebi değerlendirmeye aldı. Talebi değerlendirdiklerini belirten Mahkeme Başkanı Menderes Yılmaz, “CMK 178/1 maddesinde tanık veya bilirkişi salonda ise dinlenir. Bu emredici hüküm olduğundan şüphe yoktur. Ancak CKM’nın 68/1 maddesi uyarınca hakim mesleğinin genel ve hukuki bilgileriyle çözülüyorsa dinlenmesine gerek yoktur. Talep oy birliğiyle reddedilmiştir” dedi.MAHKEME LOZAN’I BİLİYORSA ÖRNEK KARAR VERSİNSanık avukatlarından Fethi Gümüş, iki maddenin amir hükmünde olduğunu belirterek, “Ancak mahkeme sanıkların lehine olan amir hükmü görmeyip, mahkemenin lehine olan maddeyi değerlendirdi. Talebi reddetti. Bu konu benim de sizin de uzmanlık alanınız değil. Ama siz bu talebi reddederken, Lozan Antlaşmasını bildiğinizi söylediniz. Bugüne kadar Lozan Antlaşması ile ilgili kaç tane karar verdiniz ki, kendinizi uzman tayin ediyorsunuz? Bana bir tane gösterin. Bilirkişinin kararlarına riayet edilsin. Bu ret kararı temyize neden olacak bir karardır” diye konuştu.BENİM DURUŞMADA TERCÜMAN ATADINIZBu sırada söz alan avukat Sebahattin Korkmaz, kendisini de yargılayan Diyarbakır 6’ıncı Ağır Ceza Mahkemesi’nin Kürtçe savunma talebine olumlu bakarak, tercüman atadığını hatırlattı.Avukat Korkmaz, “Bu hakkı esirgerseniz tarafsızlığınıza gölge düşer. Sanık mahkemede istediği dilde konuşabilir, bu bir haktır. Çünkü müvekkillerim Kürttür, dilleri yıllarca asimilasyona uğradı. Bu nedenle mahkemenin bu konuyu ahlaki ve vicdani değerlendirmesi gerekiyor. Bu şekilde değerlendirilmezse bundan sonraki süreçte sorunlar yaşayacağız. Bu sorunun krize neden olmasını istemiyoruz. Türkiye’nin demokratikleşmesine katkı sunar” dedi.İÇİŞLERİ BAKANLIĞINA SORULSUNSanık avukatlarından Selim Okçuoğlu ise, “Baskın Oran’ın dinlenmesini talep ediyoruz. Bununla ilgili tabi ki kararı mahkeme verecek. Ancak bu hususun Lozan Antlaşması’na göre o Kürtçe savunmanın yapılıp yapılmamasını İçişleri Bakanlığı’na sorulmasını talep ediyorum” dedi.BASKIN ORAN’IN GÖRÜŞÜ MAHKEMEYE SUNULDUAvukat Metin İriz bir kez daha söz alarak Baskın Oran’ın hazırladığı görüşün özetini okuyarak mahkemeye sundu. Okunan özette Oran'ın Lozan'ın hükümlerini anlattığı ve derdini anlatamayan her Türkiye vatandaşının mahkemede ana dilinde savunma yapma hakları bulunduğunu belirtti. İriz, tarafların sorularını cevaplamak üzere Baskın Oran’ın huzura çağrılmasını talep etti.Mahkeme bu talebi duruşmanın öğleden sonraki bölümünde değerlendireceğini belirterek duruşmaya saat 14.00’e kadar ara verdi.İddianamedeki son suçlamalarKCK/TM davasında iddianamenin özetlenerek okunması dün akşam geç saatlere kadar devam eden duruşmada tamamlandı. Özetlenen iddiaaneminin yaklaşık 700 sayfası okunurken, sankılar hakkındaki son suçlamalar şöyle oldu:İddianamede, sanıklardan İnsan Hakları Derneği (İHD) Genel Başkan Yardımcısı ve Diyarbakır Şube Başkanı Muharrem Erbey’in, Avrupa’da bulunan terör örgütü PKK arşivine sürekli olarak bilgi ve belge gönderdiği ileri sürüldü. Sanıklardan Özlem Tanrıkulu’yla sürekli görüştüğü belirtilen iddianamede, Erbey’in cezaevinde örgüt mensuplarının isteklerini KCK/TM yöneticilerine bildirerek kuryelik yaptığı iddia edildi. Erbey’in, bölgede yaşanan terör olaylarından mağdur olan vatandaşlara devlet tarafından ödenen paraların büyük kısmını terör örgütüne aktardığı kaydedilen iddianamede, sanıklardan Zeynel Mat’ın ise örgütün Kaleraş Kampı’nda idelolojik eğitim aldığı yeraladı.İŞADAMLARINDAN YÜZDE 10 PAY ALMIŞLARİddianamede, PKK’nın milisi olarak suçlanan sanıklardan Osman Ocaklık’ın, Diyarbakır’daki kaymakamlıkların açtığı ihaleleri kazanan işadamlarından yüzde 10 terör örgütüne pay aldığı iddia edildi.Sanığın işadamı K.P.’den örgüt için yüklü miktarda para istediğini, işadamının vermemesi üzerine silahla tehdit edildiğini belirtildi.REMZİ KARTAL YURTDIŞI KORDİNASYON BİRİMİ BAŞKANIİddianamede Remzi Kartal’ın KCK’nın yurt dışı kordinasyon birimi başkanı olduğu, Kartal’ın Kandil Dağı’nda terör örgütü liderlerinden Murat Karayılan ve Cemil Bayık ile toplantı yaptığı, örgütün dış ilişkiler komisyonunda görev aldığı, dosyanın bir numaralı ismi Sabri Ok ile birlikte KCK’nın üst düzey yöneticileri arasında yer aldıkları belirtildi.DİYARBAKIR’DAN KALKAN UÇAKLARI BİLDİRDİSanıklardan Abdurahim Tanrıverdi’nin Diyarbakır 2’nci Hava Kuvvet Komutanlığı 8’inci Ana Jet Üssü’nde şoför olarak görev yaptığı anlatılan iddianamede, sanığın örgüte istihbarat topladığı belirtildi. Sanık Tanrıverdi’nin Kuzey Irak’a operasyon için kalkan jetleri KCK/TM yöneticilerine bildirdiği ve çalıştığı süre zarfında askeri birliğe katılanlara örgüt propagandası yaptığı belirtildi.Sanıklardan Önal İsmail Öner’in ise, terör örgütünün dağ kadrosuna ‘matbaa makinesi’ gönderdiği kaydedildi.AVUKATLARIN TAHLİYE İSTEMİTahliye talebinde bulunan sanık avukatlarından Cihan Aydın, 8-9 gündür dehşetle iddianamenin okunmasına tanık olduklarını söyledi. İddianamenin toplum mühendisliği örneği olduğunu, kabul edilir bir yanın olmadığını belirten Aydın şöyle dedi:“Nasıl bir tehdit altında olunduğunu dehşetle gördük. Bu iddianamenin arka planı var. Müvekkillerimizden bazıları 11 ay, bazıları 19 aydır tutuklu. Bu süre içinde müvekillerimizden Ali Şimşek’in oğlu ölümcül bir hastalığa yakalandı. Yine müvekillerimizden Kazım Kurt’un yakınları Hakkari’den duruşmayı izlemeye gelirken kaza geçirdiler ve kardeşi hayatını kaybetti, oğlu ve eşi şu an hastahanede tedavi görüyor. Biz bu aşamada Kazım Kurt’un ailesiyle acısını paylaşmak için kefaletle ya da adli kontrol uygulamalarına tabi tutularak tahliyesini talep ediyoruz. Bizim müvekkilerimiz adeletten korkmuyorlar. Sizi temin ederim ki hiç biri bu duruşmanın bir gününü, bir tek saatini kaçırmaycaklar. Hayali bir kaçma şüphesi var. Delillerin karartılma şüphesinden bahsedildi. Deliller, emniyette, dava dosyasında ve adli kontrolde. Delillerin karartılması düşünülemez. Birde ne idüğü belirsiz tanıklar var. Onlar da gizli tanıklar.”</TEXT>
</DOC>
