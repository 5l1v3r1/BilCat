<DOC>
<DOCNO> 1330783 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f6ea97b/l/0l0smilliyet0n0btr0csis0egidiyor0ekuvvetli0eruzgar0egeliyor0cturkiye0csondakika0c0a80b110b20a10a0c13113850cdefault0bhtm/story01.htm </URL>
<DATE> 2010/11/08 </DATE>
<TIME> 11:09:13.0 </TIME>
<AUTHOR>  </AUTHOR>
<HEADLINE>
sis gidiyor kuvvetli r��zgar geliyor
</HEADLINE>
<TEXT>Başta İstanbul olmak üzere Marmara bölgesinde etkili olan yoğun sis, yarından itibaren etkisini kaybedecek.Devlet Meteoroloji İşleri Genel Müdürlüğü’nden yapılan "meteorolojik uyarı" da, Marmara bölgesinde beklenen kuvvetli lodosla birlikte yoğun sisin etkisini kaybedeceği, yarın Edirne, Çanakkale, Tekirdağ, Kırklareli, İstanbul’un Silivri ve Çatalca çevrelerinde hafif yağmur geçişlerinin olacağı bildirildi.Doğu Karadeniz’in iç kesimleri, İç Anadolu’nun kuzeydoğusu ile Doğu Anadolu’nun kuzey ve doğusunda buzlanma ve don olaylarının beklendiği belirtilen uyarıda, iç kesimlerde, sabah ve gece saatlerinde yer yer sis oluşacağı ifade edildi.Marmara ve Ege’de, Salı ve Çarşamba günleri, lodosun kuvvetli ve kısa süreli fırtına (50-70 km/s) şeklinde eseceği belirtilen uyarıda, lodosla birlikte Edirne, Çanakkale, İzmir, Aydın ve Muğla çevrelerinde yoğun bulutlanma yaşanacağı ve hafif yağmur geçişlerinin görüleceği kaydedildi.Uyarıda, kuvvetli rüzgara karşı denizcilerin ve balıkçıların tedbirli olmaları istendi.</TEXT>
</DOC>
