<DOC>
<DOCNO> 1320001 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f3c6f5e/l/0L0Smilliyet0N0Btr0Casiret0Ereisi0Evekilin0Eelini0Eopme0Ekuyrugu0Cturkiye0Csondakika0C0A10B110B20A10A0C130A87190Cdefault0Bhtm/story01.htm </URL>
<DATE> 2010/11/01 </DATE>
<TIME> 15:19:13.0 </TIME>
<AUTHOR>  </AUTHOR>
<HEADLINE>
Aşiret reisi vekilin elini öpme kuyruğu
</HEADLINE>
<TEXT>BAĞIMSIZ seçilen ve ’de geçen hafta ’ye katılan  Milletvekili Seyit Eyyüpoğlu’nun, AK Parti Şanlıurfa il teşkilatını ziyareti gövde gösterisine dönüştü. Partide bekleyen yüzlerce kişi, davul zurna eşliğinde binaya çıkan milletvekili Eyyüpoğlu’nun elini öpmek için yarıştı.
Kentte ‘Seydi Emmi’ olarak bilinen Şeyhanlı Aşireti liderlerinden Seyit Eyyüpoğlu, 2007 yılında yapılan seçimlere bağımsız aday olan girdi ve 27 bin oy alarak milletvekili seçildi. Bağımsız olarak girdiği TBMM'de, AK Parti’nin çeşitli yasa değişikliklerinde olumlu oy kullanan Eyyüpoğlu, geçen hafta yapılan grup toplantısında AK Parti’ye katılırken, aynı aşiretin mensubuŞanlıurfa Milletvekili Sabahattin Cevheri ise AK Parti’den istifa etti.
Başbakan Erdoğan’ın dün yaptığı gezi nedeniyle Şanlıurfa’da bulunan Milletvekili Eyyüpoğlu, bugün yeni katıldığı AK Parti’nin il başkanlığını ziyaret etti. Eyyüpoğlu’nun parti binasını ziyaret edeceğini öğrenen Şeyhanlı aşireti mensubu çok sayıda kişi sabah saatlerinden itibaren parti binasında toplanmaya başladı. Öğle saatlerinde yakınları ile birlikte parti binasına gelen Eyyüpoğlu, girişte davul zurna ile karşılandı. Davulcuya 50 lira bahşiş verdikten sonra parti binasına çıkan Eyyüpoğlu, ilk olarak AK Parti İl Başkanı Ahmet Düşünür’ü ziyaret etti.
 VE ’DE ÇAĞIRDI
Seçilmesinin ardından çeşitli teklifler almasına rağmen kendisinin gönlünün seçmenlerinin de isteği olan AK Parti olduğunu belirten Eyyüpoğlu şöyle konuştu:
“Seçmenlerim ve yakınlarım, seçilmemin ardından AK Parti’ye geçmemi istiyordu. Ben de olursa AK Parti’ye geçmeyi, aksi durumda bağımsız olarak görevimi sürdürmeyi kararlaştırdım. Geçen süre içerisinde MHP ve CHP de kendilerine katılmam için peşime düştüler. Ancak ben AK Parti dışındaki tüm siyasi partilere kapıyı kapattım, dik duruşumu korudum. Son olarak Başbakanımız beni aradı ve partiye katılmamı rica edince ben de kabul ettim. Şu an AK Parti’de olduğum için çok mutluyum. Bundan sonra partim, şehrim ve ülkem için elimden geleni yapacağım.”
EL ÖPME KUYRUĞU
Seyit Eyyüpoğlu konuşmasının ardından, toplantı odasında yer olmadığından tebrikleri kabul etmek için, parti binasının terasına çıktı. Terasta bekleyen yüzlerce kişi Eyyüpoğlu’nun elini öpmek için kuyruğa girdi. Kuyruktakilerle tokalaşan ve birçok kişinin elini öptüğü Eyyüpoğlu, yerine oturduktan sonra da, tebrik için partiye gelenlerin ilgisiyle karşılaştı. Eyyüpoğlu, terasta yaklaşık yarım saat boyunca el öptürüp kutlamaları kabul etti.
TORUNU KAÇIRILMIŞTI
18 çocuğu 67 torunu olan milletvekili Eyyüpoğlu’nun kendisiyle aynı ismi taşıyan 12 yaşındaki torunu Seyit, geçen yıl Temmuz ayında  için kaçırılmıştı. Küçük Seyit, fidyenin ödenmesinin ardından kurtulurken, fidyeciler ise polis operasyonuyla yakalanmıştı. Sorgulamalarının ardından mahkemeye sevk edilen fidyecilere, adliye önünde bekleyen Şeyhanlı aşireti mensupları saldırmış, şüpheliler polisin çabasıyla linç edilmekten kurtarılmıştı.
ŞEYHİN ELİNİ ÖPMÜŞTÜ
Kapanan 'tan 2 dönem milletvekilliği de yapan Seyit Eyyüpoğlu, geçen yıl Ekim ayında müritlerini ziyaret etmek üzere ’den gelen Nakşıbendi şeyhlerinden Abdulgani El Haznevi’yi elini öperek karşılamıştı.</TEXT>
</DOC>
