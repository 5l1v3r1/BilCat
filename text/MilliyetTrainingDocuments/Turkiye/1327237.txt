<DOC>
<DOCNO> 1327237 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5ef761/l/0l0smilliyet0n0btr0cminik0eedanur0eun0ecenazesi0eadli0etip0etan0ealindi0cturkiye0csondakika0c0a50b110b20a10a0c1310a5880cdefault0bhtm/story01.htm </URL>
<DATE> 2010/11/05 </DATE>
<TIME> 13:10:41.0 </TIME>
<AUTHOR>  </AUTHOR>
<HEADLINE>
minik edanur���un cenazesi adli t��p'tan al��nd��
</HEADLINE>
<TEXT> KARABÜK’ün Safranbolu İlçesi’ndeki evlerinin önünde bulunan bir traktör römorkunun üzerinde oynarken başına isabet eden kurşunla yaşamını yitiren 4 yaşındaki Edanur’un amca ve babası, cesedin bulunduğu Ankara’da Keçiöeren Adli Tıp Kurumu önünde göz yaşı döktü. Acılı baba, “Edanurlar ölmesin diye bu işin peşini bırakmayacağım” dedi. Minik kızın ölümüne neden olan kurşunun geldiği iddia edilen, önce köye 4 kilometre uzaklıkta olduğu belirtilen, ancak bin 350 metre uzaklıkta olduğu anlaşılan 125'inci Jandarma Er Eğitim Alayı'nın Komutanı Albay Ahmet Adnan Şimşiroğlu, dün akşam Edanur'un ailesini ziyaret ederek başsağlığı dileğinde bulundu. Albay Şimşiroğlu’nun ziyareti sırasında da, birlikten yükselen silah sesleri köyde yankılandı.Keçiören Adli Tıp Kurumu’nda Edanur’un otopsi raporu belirlendi. Adli Tıp Kurumu yetkilileri ve Cumhuriyet Savcısının yaptığı otopsi sonucu verilen raporda Edanur’un, ‘ateşli silahtan çıkan mermi nedeniyle kafatasının parçalanarak öldüğü’ kaydedildi. Edanur’un ölüm nedeniyle ilgili kesin Adli Tıp raporunun da 3 ay içerisinde verileceği ifade edildi.CENAZEYİ TESLİM ALDILAR Edanur’un kafatasının içerisinden çıkartılan kurşun da hangi silahtan çıktığının bealirlenmesi için balistik incelemeye alındı. Minik Edanur'un babası Yusuf ve amcası Ömer Avcı, minik kızın kendilerine teslim edilen cenazesini alırken gözyaşlarını tutamadılar. Baba Yusuf Avcı, “Benim Edanur’um soldu, başka Edanur’lar solmasın diye bu işin peşini bırakmayacağım” dedi. Amca Ömer Avcı da, “Edanur çok zeki ve geleceği olan bir çocuktu. Yüzü hep gülerdi. Sorumluların bir an önce bulunarak adalet önünde yargılanmasını bekliyoruz. Genelkurmay Başkanlığı bu olaya biran önce el atmalı ve sorumluların ortaya çıkartılmasını sağlamalı” diye konuştu.Acılı baba ve amca, Edanur’un cesedinin konulduğu tabutu teslim alıp, Cumhuriyet Savcılığı tarafından tahsis edilen otomobille Safranbolu’ya hareket etti. Edanur bugün ikindi vakti Kurttepesi Köyü’nde toprağa verilecek.ALAY KOMUTANI'NDAN EVE ZİYARET Kaza kurşunuyla yaşamını yitiren Edanur Avcı’nın ailesini, dün akşam kurşunun geldiği öne sürülen 125'inci Jandarma Er Eğitim Alayı'nın Komutanı Albay Ahmet Adnan Şimşiroğlu ziyaret ederek başsağlığı dileğinde bulundu. Albay Şimşiroğlu’nun ziyareti sırasında da, birlikten yükselen silah sesleri köyde yankılandı. Albay Şimşiroğlu ziyaret sonrası açıklama yapmadan köyden ayrıldı.Aşağı Çiftlik Köyü Muhtarı Necdet Karademir, Albay Şimşiroğlu’nun kendilerine atış alanında iyileştirme yapılacağını, alanın derinleştirileceğini, toprak yığılacağını ve beton atılacağını söylediğini belirtti.</TEXT>
</DOC>
