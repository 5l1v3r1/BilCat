<DOC>
<DOCNO> 1331671 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f72409b/l/0l0smilliyet0n0btr0ckayip0eolarak0earandigini0einternetten0eogrendi0cturkiye0csondakika0c0a80b110b20a10a0c13117130cdefault0bhtm/story01.htm </URL>
<DATE> 2010/11/08 </DATE>
<TIME> 15:10:14.0 </TIME>
<AUTHOR>  </AUTHOR>
<HEADLINE>
kay��p olarak arand������n�� internetten ����rendi
</HEADLINE>
<TEXT>MUĞLA'nın Marmaris İlçesi'nde, 5 gündür her yerde aranan 25 yaşındaki Yasin Kanat, ortaya çıktı. Yalancıboğaz Mevkii'nde, kamp kurup, zıpkınla balık avladığı, daha sonra da Datça'ya geçtiği öğrenilen Kanat, internetteki haberlerden arandığını öğrenince jandarmaya giderek ifade verdi.Muğla'nın Köyceğiz İlçesi'nde oturan evli ve 1 çocuk babası Yasin Kanat, geçen 30 Ekim'de, zıpkınla balık avlamak için tek başına Marmaris'in Yalancıboğaz Mevkii'ne gitti. Kamp yapıp avlanacağını söyleyen Kanat'tan 3 gün boyunca haber alınamaması üzerine eşi Meltem Kanat ve yakınları durumu jandarmaya bildirdi. Jandarma ve 8 kişilik Marmaris AKUT ekibi bölgede arama çalışmaları başlattı. Dalgıçlar, gün boyu Yalancıboğaz’da denize dalıp incelemelerini sürdürdü. Ancak ne Yasin Kanat’a ne de kamp eşyaları ve kıyafetlerine ulaşılabildi. Kanat'ın kamp yaptığı ve denize girmiş olabileceği yerin tespiti için GSM operatöründen cep telefonunun son sinyalini incelemesi istendi. Ancak tüm çabalara rağmen Kanat'a ulaşımadı.İnternette çıkan haberlerden kayıp olarak arandığını öğrenen Kanat, dün saat 18.00 sıralarında Marmaris İlçe Jandarma Komutanlığı'na gidip, ifade verdi. Kanat, ifadesinde, “Evden çıkarken bir kaç gün dönmeyeceğimi eşime söylemiştim. Gereksiz telaş yapmışlar. Kafamı dinlemek için cep telefonumu kapatmıştım. Yalancıboğaz'da kamp kurup zıpkınla balık avladıktan sonra, karayoluyla Datça'ya geçmiştim” dediği öğrenildi.</TEXT>
</DOC>
