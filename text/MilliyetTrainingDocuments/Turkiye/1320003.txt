<DOC>
<DOCNO> 1320003 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f3c6f5c/l/0L0Smilliyet0N0Btr0Cdomuz0Eavinda0Earkadasini0Eoldurdu0Cturkiye0Csondakika0C0A10B110B20A10A0C130A87230Cdefault0Bhtm/story01.htm </URL>
<DATE> 2010/11/01 </DATE>
<TIME> 15:19:17.0 </TIME>
<AUTHOR>  </AUTHOR>
<HEADLINE>
Domuz avında, arkadaşını öldürdü
</HEADLINE>
<TEXT>'nın Geyve İlçesi'nde ava giden 58 yaşındaki Muhammet K., iddiaya göre çalılıkların arasında domuz bulunduğunu sanıp tüfekle ateş edince, arkadaşı 28 yaşındaki Halit Kolat'ı vurdu. Hastaneye kaldırılan Kolat, kurtarılamadı.

Olay, dün Doğançay Köyü yakınındaki ormanlık alanda meydana geldi. Bölge köyleri olan Doğançay, Fındıksuyu ve Adliye köyünde oturan yaklaşık 20 kişilik avcı grubu, domuz avına çıktı. Ormanlık alanda dağılan gruptan Muhammet K., Kozkütük mevkiinde çalılıkların arasında domuz bulunduğunu sanarak tütekle ateş etti. Halit Kolat'ın feryadı üzerine çalılıklara koşan Muhammet K., arkadaşını başından vurduğunu gördü.

Diğer avcıların da olay yerine gelmesiyle dağdan indirilerek hastaneye götürülen Kolat tüm müdahalelere rağmen kurtarılamadı. Muhammet K. ise jandarma tarafından gözaltına alındı.

Olayla ilgili soruşturma sürüyor.</TEXT>
</DOC>
