<DOC>
<DOCNO> 1336054 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/fa1cef7/l/0L0Smilliyet0N0Btr0Cgorev0Eyaptigi0Easkeri0Ebirlikten0Egizli0Ebelgeleri0Ecalmis0Cturkiye0Csondakika0C140B110B20A10A0C13143710Cdefault0Bhtm/story01.htm </URL>
<DATE> 2010/11/14 </DATE>
<TIME> 17:08:59.0 </TIME>
<AUTHOR>  </AUTHOR>
<HEADLINE>
Görev yaptığı askeri birlikten gizli belgeleri çalmış
</HEADLINE>
<TEXT> 'de görev yaptığı askeri birlikten temin ettiği, insansız hava araçlarının uçuş bilgileri ile 'a ait gizli belgelerle 'da yakalanan Piyade er, L.Y. hakkında “Devletin güvenliğine ilişkin bilgileri temin etme” suçundan 8 yıl hapsi istendi.

Bingöl'ün Genç İlçesi'nde ‘yazıcı' olarak görev yaptığı askeri birliğinden ayrıldıktan sonra içinde Genelkurmay'a ait gizli bilgilerin bulunduğu 5 flaş bellekle yakalanan piyade er L.Y. hakkındaki soruşturma tamamlandı. İstanbul'da yakalanan L.Y. ile ilgili soruşturma dosyasının önce ‘yetkisizlik' kararı ile askeri birliğinin bağlı olduğu  8'inci Kolordu Komutanlığı Askeri Savcılığı'na, daha sonra da ‘görevsizlik' kararı ile  Özel Yetkili ’na gönderildi. Er L.Y. hakkında hazırlanan iddianamede, Bingöl’ün Genç ilçesindeki askeri birliğinden terhis olduktan 6 gün sonra İstanbul Gültepe Mahallesi'nde saat 02.00 sıralarında parkta beklerken durumundan şüphelenen polis ekibi tarafından arandığı belirtildi. Üzerinde bulunan 5 flaş bellekte insansız hava araçlarının rota ve uçuş sürelerine ilişkin çizelge, çok sayıda gizli belge ve operasyonda ölü olarak ele geçirilen teröristlerin fotoğraflar bulunduğu belirlendi.

Sanığın çantasında yapılan aramada ise, ‘1 No'lu  Planı' başlıklı, Genelkurmay Başkanlığı'na ait, ‘çok gizli' yazılı belge ile üsteğmen rütbeli 1 üniforma, askeri bot, 60 plastik kelepçe ile bazı askeri malzemelerin ele geçirildiği belirtilen iddianamede, şöyle denildi: “Flaş bellekte ‘gizli’ dereceli muhtelif yönerge, , emirler, birlik mevzileri ve koğuş gibi yerlerde çekilmiş resimler bulunmuştur. Ayrıca  bölgesine ait çeşitli bilgi, belge ve resimler, insansız hava aracının rota ve uçuş süresine ilişkin çizelgenin yanı sıra birlik nöbetçilerinin, sinyal kırıcının, keskin nişancıların yerleri, gözetleme ve ateş sahalarını gösteren fotoğraflar, telsiz kodları, silah sayım çizelgeleri, operasyon timlerinin durumunu gösteren çok sayıda belge ele geçirilmiştir.” İddianamede, sanık L.Y.'nin “Devletin güvenliğine ilişkin bilgileri temin etme” suçundan 8 yıla kadar hapis cezasıyla cezalandırılması istendi.</TEXT>
</DOC>
