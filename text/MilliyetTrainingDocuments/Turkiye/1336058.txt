<DOC>
<DOCNO> 1336058 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/fa178bf/l/0L0Smilliyet0N0Btr0Cbaran0Ei0Eolume0Ekim0Eatti0E0Cturkiye0Csondakika0C140B110B20A10A0C13143670Cdefault0Bhtm/story01.htm </URL>
<DATE> 2010/11/14 </DATE>
<TIME> 17:09:04.0 </TIME>
<AUTHOR>  </AUTHOR>
<HEADLINE>
Baran’ı ölüme kim attı ?
</HEADLINE>
<TEXT>’nın  İlçesi’ne bağlı Yenice Beldesi’nde bulunan Karadere Köprüsü altında dün ağır yaralı olarak bulunan ilköğretim okulu 2'nci sınıf öğrencisi Baran Ekinci, 9 yıl önce dünyaya geldiği Çekirge Devlet Hastanesi’nin yoğun bakım ünitesinde bu kez  veriyor. Jandarma, Baran Ekinci’yi ölüme atan kişi veya kişileri araştırıyor. Baba Fuat Ekinci, “Oğlum ders çalıştıktan sonra benden izin alıp oynamaya çıktı. Bu kadar kısa süre içerisinde evimize 15 kilometreden uzak bir yerde bu hale getirilmesine anlam veremiyorum. Düşmanımız yoktu” dedi.
İnegöl’ün Huzur Mahallesi’nde ilköğretim okulu 2'nci sınıfa giden Baran Ekinci, 1996 yılında ’ten İnegöl’e göç eden Ayten ve Fuat Ekinci çiftinin 3 çocuğunun ortancası. Babası asgari ücretle tekstil atölyesinde çalışan Baran Ekinci, iddiaya göre dün sabah öğretmeninin verdiği üç sayfadan oluşan ödevini yapıp, bir süre de dini kitaplar okuduktan sonra babasından izin alarak arkadaşlarıyla oynamak üzere saat 11.30’da evden çıktı.
1 SAAT SONRA KÖPRÜ ALTINDA BULUNDU
Ailesinin evlerinin önünde arkadaşlarıyla oynadığını sandığı Baran Ekinci, dışarı çıktıktan bir saat sonra evlerine 15 kilometre uzaklıktaki Karadere Köprüsü’nün kenarında köylüler tarafından yaralı ve baygın olarak bulundu. Haber verilmesi sonucu belirtilen adrese gelen jandarma, kolunda kırıklar, kafasında kesici aletlerle kesikler, vücudunda ise taş ile ezilmeler bulunan çocuğu ambulansla önce İnegöl Devlet Hastanesi'ne getirdi. Durumu ağır olan çocuk, daha sonra Bursa Çekirge Devlet Hastanesi’ne sevk edildi.
POLİS FOTOĞRAFLARDAN AİLEYE ULAŞTI
Jandarma küçük çocuğun ailesine, olay yerinde çektiği fotoğrafları Huzur Mahallesi ve çevre mahallelerde oturan ailelere gösterip, camiden “6- 8 yaşlarında sarışın, kahverengi hırka ve kot pantolon giyen bir çocuk yaralı olarak bulunmuştur. Ailesi jandarmaya müracaat etsin” diye anons yapılarak ulaştı. Çocuğun Ayten ve Fuat Ekinci çiftinin ortanca çocuğu olduğunu öğrenen polis olayı aileye bildirdi.
ÖZEL EKİPLER KURULDU
Jandarma ölmesi için dere kenarına bırakılan Baran’ı bu duruma getiren kişi veya kişileri bulmak için üç ayrı özel ekip kurdu. Dün akşam akli dengesi yerinde olmayan bir kişiyi gözaltına alan jandarma, adı açıklanmayan bu kişiyi daha sonra savcının talimatıyla serbest bıraktı. Görgü tanıklarının Baran’ın en son sınıf arkadaşlarıyla oynarken gördüğünü söylemesi üzerine, küçük çocuğun bu kez okul arkadaşları araştırılmaya başlandı.
‘KİMSE İLE DÜŞMANLIĞIMIZ YOK’
Oğlunun hiç bir kötü alışkanlığının bulunmadığını, düşmanlarının da olmadığını söyleyen baba Fuat Ekinci, Bursa Çekirge Devlet Hastanesi’nde tedavi gören oğlunu ölüme terk eden kişi veya kişileri tahmin edemediğini söyledi. Evine en az 15 kilometre mesafede bulunan bu yere çocucuğunun bir saat gibi kısa sürede yürüyerek gitmesinin mümkün olmadığını belirten Fuat Ekinci, “Yavrum 9 yıl önce bu hastanede doğmuştu. Şimdi ise aynı hastanede ikinci kez doğmasını yani hayata dönmesini bekliyorum. Onu bu duruma sokanların bulunmasını ve cezalandırlamısını istiyorum” dedi.
DURUMU ÇOK AĞIR
Bu arada Çekirge Devlet Hastanesi Yoğun Bakım Ünitesi’ne yatırılan Baran Ekinci’nin kafatasının kırık, başında kesiler, vücudunda ise taş ile vurma sonucu ezik ve kırıklar tesbit edildiği belirtildi. Hayati tehlikeyi atlatamayan Baran Ekinci’nin tedavisinin sürdüğü açıklandı</TEXT>
</DOC>
