<DOC>
<DOCNO> 1327491 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5f89cf/l/0l0smilliyet0n0btr0c0erihanna0eli0ebasin0eaciklamasi0cturkiye0csondakika0c0a50b110b20a10a0c1310a640a0cdefault0bhtm/story01.htm </URL>
<DATE> 2010/11/05 </DATE>
<TIME> 15:14:03.0 </TIME>
<AUTHOR>  </AUTHOR>
<HEADLINE>
���rihanna���l�� bas��n a����klamas��
</HEADLINE>
<TEXT>'da İstanbul'da Fatih, Kadıköy, Küçükçekmece, Kartal, Maltepe, Büyükçekmece ve Esenler ilçeleri ile İzmir, Rize ve Kütahya'da tespit edilen yerlere eş zamanlı operasyon düzenlendi. Baskında elebaşılığını Ertuğrul Şevki I.'nın yaptığı 1'i kadın 20 kişilik çete çökertildi. Yapılan aramalarda ise 5 laptop, 30 banka kredi kartı, 5 flash bellek, 9 harddisk, 3 wınmodem, 2 adet başka şahıslar adına tanzimli kimlik fotokopisi, 25 adet cep telefonu, 40 adet sim kartı, 4 mermi ve çok sayıda içinde hesap bilgisi bulunan doküman ele geçirildi.Sorgulama sonucunda çetenin vatandaşları nasıl dolandırdığı da belirlendi. Edinilen bilgiye göre, şebeke üyeleri, ICQ, MSN ve benzeri sosyal paylaşım siteleri üzerinden yerli ve yabancı bankalara ait kredi kartı bilgilerini parayla satın aldı. Bu kredi kartları bilgileriyle sahte kredi kartı düzenlendi. Ardından da uçak bileti, konser, maç bileti, tatil paketi gibi pahalı hizmetler satın alındı. Bu hizmetler karaborsa diye tabir edilen yasadışı bir şekilde ucuza başkasına satıldı. Şebekenin satın alıp ucuza sattığı biletlerin arasında derbi maçlar, Rihanna konseri, U2 konseri gibi büyük organizasyonları da yer aldı.Çete üyelerinin sahte kimliklerle GSM bayilerine kayıp-çalıntı müracatı yapıp sim kartının kopyasını çıkararak müşterilerin işlem sırasında banka tarafından gelen SMS hizmetini engellediği bildirildi.İstanbul Emniyet Müdürlüğü'nde sorgulanan Ertuğrul Şevkı I.'nın 2008 yılında düzenlenen ve 25 kişinin tutuklandığı Karnaval Operasyonu'nda da elebaşı olarak yakalandığı ortaya çıktı. Mert O.'nun da aynı yıl CHAO lakaplı Çağatay E.'nin yakalandığı operasyonda firar ettiği ancak daha sonra yakalanarak cezaevine konulduğu bildirildi. Bu ikilinin cezaevinden tahliye olduktan sonra biraraya gelerek yine dolandırıcılığa devam ettiği ifade edildi. Zanlılar arasında bulunan Mehmet T.'nin Tarkan'ın kuzeni olduğu belirtildi. Mehmet T.'nin şebekeye kredi kartı bilgisi temin ettiği öne sürüldü.Konuyla ilgili olarak İstanbul Emniyet Müdürlüğü'nün Vatan Caddesi'ndeki yerleşkesinde bir basın açıklaması yapıldı. Basın açıklaması için hazırlanan görüntülerinde Rihanna konserinden bölümlere yer verildi. Emniyetteki işlemleri tamamlanan 1'i kadın 20 kişi Kartal Adliyesi'ne sevk edildi.</TEXT>
</DOC>
