<DOC>
<DOCNO> 1333616 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f85611b/l/0l0smilliyet0n0btr0c0ebana0esalak0ediyerek0ehakarette0ebulundu0e0cturkiye0csondakika0c10a0b110b20a10a0c13127640cdefault0bhtm/story01.htm </URL>
<DATE> 2010/11/10 </DATE>
<TIME> 21:41:48.0 </TIME>
<AUTHOR>  </AUTHOR>
<HEADLINE>
"bana 'salak' diyerek hakarette bulundu"
</HEADLINE>
<TEXT>İstanbul 2. Asliye Ceza Mahkemesindeki duruşmaya, müşteki Ebru Şallı Tan katıldı.Duruşmada ifade veren Tan, sanığın yazılarında kendisine hakaret ettiğini öne sürerek, "Sonuçta ben tanınan bir kişiyim. Kendisi yazıda da görüldüğü gibi bana ’salak’ kelimesini kullanarak hakaret etmiştir. Bu gerçekten onur kırıcıdır. Aynı zamanda eşime de hakaret etmiştir. Bana bir hastalık teşhisi de koymuştur. Şikayetçiyim ve davaya katılmak istiyorum" dedi.Hakim Sevim Efendiler, suçtan zarar göreceği ihtimalini göz önünde bulundurarak, şikayetçi Ebru Şallı Tan’ın katılan olarak davaya kabulüne karar verdi.Hakim Efendiler, dosyadaki eksikliklerin giderilmesi için duruşmayı erteledi.İstanbul Cumhuriyet Başsavcılığınca hazırlanan iddianamede, Ayşe Özyılmazel tarafından kaleme alınan ve Sabah Gazetesinin 25 Ekim 2009 tarihli sayısının 2. sayfasında "Sussana Hundred Ebru" başlığı ile 29 Ekim 2009 tarihli "Sabahla Günaydın" ekinin 3. sayfasında da "Kıvıracağına özür dile Ebru" başlığı altında yayımlanan yazıların müştekiler Ebru Şallı Tan ile eşi Harun Tan’a yönelik hakaret içerdiği öne sürülüyor.İddianamede, Özyılmazel’in "basın yoluyla hakaret" suçundan 6 ay ile 4 yıl arasında hapis cezasına çarptırılması isteniyor.</TEXT>
</DOC>
