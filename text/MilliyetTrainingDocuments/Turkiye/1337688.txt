<DOC>
<DOCNO> 1337688 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/faa51b4/l/0l0smilliyet0n0btr0ckurban0epazarinda0ekan0edavasi0ehesaplasmasi0e10eolu0cturkiye0csondakika0c150b110b20a10a0c131480a20cdefault0bhtm/story01.htm </URL>
<DATE> 2010/11/15 </DATE>
<TIME> 19:08:07.0 </TIME>
<AUTHOR>  </AUTHOR>
<HEADLINE>
kurban pazar��nda kan davas�� hesapla��mas��: 1 ��l��
</HEADLINE>
<TEXT>OSMANİYE’de, kurban pazarında kan davası yüzünden meydana gelen silahlı saldırıda mahalle muhtarı öldürüldü, 3 kişi yaralandı.Olay saat 15.00'de İskender Türkmen Caddesi’nde kurulan kurban pazarında meydana geldi. Elinde tabanca ile kurban pazarına giren 41 yaşındaki Mustafa Ali Duman, kurbanlık küçükbaş hayvan satan Yeşilyurt Mahallesi Muhtarı 63 yaşındaki Ali Cüllü’ye ateş etti. Bu sırada pazarda bulunan Cüllü’nün torunu 16 yaşındaki Ali Cüllü, 10 yaşındaki Mehmet Çakıcı ve 47 yaşındaki Erdal Hekimoğlu da seken kurşunlardan yaralandı.ŞARJÖR DEĞİŞTİRİP YENİDEN ATEŞ ETTİ Saldırgan, silahı tutukluk yaptıktan sonra şarjörünü değiştirip yere düşen muhtar Ali Cüllü’nün yanına gelerek başına doğru bir kez daha ateş etti.Saldırının ardından rastgele ateş ederek kaçan Erdal Hekimoğlu Kadirli yolunda polis tarafından kıskıvrak yakalandı.Olay sonrasında İbn-i Sina ve Devlet Hastanesi’ne götürülen yaralılardan muhtar Ali Cüllü, bütün müdahalelere rağmen kurtarılamayarak hayatını kaybetti. Diğer 3 yaralı ise tedaviye alındı.Silahlı saldırının ardından olay yerine gelen Osmaniye Emniyet Müdürü Tayfur Erdal Ceren, öldürülen Ali Cüllü’nün, 37 yıl önce katil zanlısı Mustafa Ali Duman’ın ağabeyi Süleyman Duman’ı öldürdüğü, olayın bir kan davası hesaplaşması olduğunu bildirdi.Olayla ilgili soruşturma sürüyor.</TEXT>
</DOC>
