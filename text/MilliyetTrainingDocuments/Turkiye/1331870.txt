<DOC>
<DOCNO> 1331870 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f7415c6/l/0l0smilliyet0n0btr0cdoktor0eavukat0emoda0etasarimcisi0efuhus0eelemanlari0cturkiye0csondakika0c0a80b110b20a10a0c13118140cdefault0bhtm/story01.htm </URL>
<DATE> 2010/11/08 </DATE>
<TIME> 17:11:47.0 </TIME>
<AUTHOR>  </AUTHOR>
<HEADLINE>
doktor, avukat, moda tasar��mc��s�� fuhu�� elemanlar��
</HEADLINE>
<TEXT>ADANA’da düzenlenen operasyonda, para karşılığı cinsel ilişkiye girdiği iddia edilen 3 Gürcü uyruklu kadın ile bunlara müşteri sağladığı belirtilen 1 kişi yakalandı. Biri daha sonradan Türk vatandaşlığına geçen kadınların ülkelerinde doktor, avukat ve moda tasarımcısı olduğu anlaşıldı.Bir ihbarı değerlendiren Adana Emniyet Müdürlüğü Asayiş Şube Müdürlüğü’ne bağlı Ahlak Büro Amirliği ekipleri, fuhuş çetesine liderlik yaptığı iddia edilen ‘Rus Ahmet’ lakaplı Ahmet E.’nin adamı olan 34 yaşındaki Y.B.’nin, 3 yabancı uyruklu kadına fuhuş yaptırdığı bilgisini aldı.Ahlak Büro ekiplerinin Cemalpaşa Mahallesi’nde bir eve düzenlediği baskında, 3 kadın fuhuş yaparken suçüstü yakalandı. Operasyon kapsamında, kadınlara müşteri sağladığı iddia edilen Y.B. de yakalandı.Gözaltına alınarak Emniyet Müdürlüğü’ne götürülen kadınların Gürcü asıllı Türk vatandaşı 48 yaşındaki D.T., 35 yaşındaki İ.B. ile 30 yaşındaki A.S. olduğu öğrenildi. D.T.’nin 10 yıldır Türk vatandaşı olduğu ve ülkesinde genel cerrahi uzmanı olarak görev yaptığı bildirildi. 10 gün önce Adana’ya geldikleri ve fuhuş yaptıkları öğrenilen Gürcü kadınlardan İ.B.’nin ülkesinde avukat, S.’nin ise moda tasarımcısı olduğu öğrenildi. Kadınların, Y.B.’nin bulduğu müşterilerle 60 ile 100 lira karşılığında birlikte olduğu belirtildi.Kadınların sınır dışı edilmesi kararlaştırılırken, onlara fuhuş yaptırdığı iddia edilen Y.B., serbest bırakıldı. Polis ekipleri fuhuş çetesinin lideri olduğu öğrenilen ‘Rus Ahmet’ lakaplı Ahmet E.’yi yakalamak için çalışmalarını sürdürüyor</TEXT>
</DOC>
