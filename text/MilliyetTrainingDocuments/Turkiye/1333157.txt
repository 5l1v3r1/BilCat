<DOC>
<DOCNO> 1333157 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f82ada5/l/0L0Smilliyet0N0Btr0C0Ehem0Ekendisi0Ehem0Ede0E20Earkadasi0Etecavuz0Eetti0E0Cturkiye0Csondakika0C10A0B110B20A10A0C13126360Cdefault0Bhtm/story01.htm </URL>
<DATE> 2010/11/10 </DATE>
<TIME> 13:44:50.0 </TIME>
<AUTHOR>  </AUTHOR>
<HEADLINE>
"Hem kendisi hem de 2 arkadaşı tecavüz etti"
</HEADLINE>
<TEXT>2. Ağır Ceza Mahkemesindeki duruşmaya, ailesiyle tartıştıktan sonra evinden kaçarak yanına sığınan genç kıza 20 Haziran 2010’da cinsel saldırıda bulunup hürriyetinden yoksun bıraktığı iddia edilen tutuklu sanık Fırat G. (24), aynı suçu işlediği öne sürülen arkadaşı tutuksuz sanık Abdullah E. (29), olayın mağduru Eda K. (19), müştekiler Niyazi K. ve Dürdane K. hazır bulundu. Diğer tutuksuz sanık Barış Lütfi D. (21) ise duruşmaya gelmedi.

Tutuklu sanık Fırat G. suçlamayı reddederek, Eda K’nin kendisiyle isteyerek ilişkiye girdiğini öne sürdü.
"KENDİ İSTEĞİ İLE GELDİ"
Eda K. ile arkadaşlığının 2.5 yıl önce başladığını belirten sanık Fırat K, ifadesini şöyle sürdürdü.

"Eda, Cumali isminde sevdiği bir arkadaşının kızlığını bozduğunu söyledi. Eda, bu kişinin kendisiyle evlenmediğini ve gelişmelerden ailesinin de haberi olduğunu bana anlattı. Kendisiyle birçok kez cinsel ilişkiye girmiştim. Eda ailesi tarafından şiddet uygulanan bir kızdır. Barış Lütfi D’nin dedesine ait evdeyken Eda K. beni telefonla aradı. Tarif üzerine bulunduğumuz yere geldi. Ben inşaatta bekçilik yaptığım için Barış’ın yanında kaldı. Ertesi gün geldiğimde kendisiyle iki kez cinsel ilişkiye girdim. Bu sırada Abdullah beni balkonda gördü ve eve geldi. Ben evdeki eşyaları toplarken Eda, Abdullah’ın yanındaydı. Ben Eda K’yi pazarlamadım, ırzına geçmedim ve hürriyetini tahdit etmedim."

Tutuksuz sanık Abdullah E. ise avukatı olmadığı için ifade veremedi.
"ARKADAŞINA 'İLİŞKİYE GİRMEK İSTİYORSAN GİR' DEDİ"

Eda K. ise sanık Fırat G’nin kendisini telefonla aradığını ve bulunduğu yere çağırdığını söyledi.

Sanık Barış Lütfi D’nin bulunduğu eve gittiklerini söyleyen Eda K, "Fırat ile burada tehdit sonucu ilişkiye girdim. Bir hafta kendisinin yanında kalacağımı söyledi. Fırat, Barış’a da ’ilişkiye girmek istiyorsan gir’ dedi. Barış bunun üzerine benimle zorla ilişkiye girdi. Sabah eve gelen Fırat bana yine tecavüz etti. Fırat daha sonra telefonla Abdullah E’yi çağırdı. Eve gelen Abdullah E. de benimle zorla birlikte oldu" dedi.

Müştekiler Niyazi K. ve Dürdane K. de sanıklardan şikayetçi olduklarını söyledi.

Mahkeme heyeti, diğer sanıkların ifadelerinin alınabilmesi için duruşmayı erteledi.

Haklarında 25 yıla kadar  istemiyle dava açılan sanıklarla ilgili iddianamede şu ifadelere yer verilmişti.

"Mağdur Eda K, 2009 yılında yaşadığı cinsel saldırı olayıyla ilgili olarak ailesiyle tartışıp yaşadığı huzursuzluk nedeniyle evden kaçtı. Mağdur Eda K, evden kaçtıktan bir süre sonra telefonla aradığı arkadaşı Fırat G’nin Belediye Evleri Mahallesi’ndeki evine giderek burada bir süre kaldı. Sanık Fırat G. mağdurun karşı koymasına ve ağlamasına rağmen Eda K. ile zorla cinsel ilişkiye girdi. Olay sırasında evde bulunan sanık Barış Lütfi D. de ardından mağdur ile zorla ilişkiye girdi. Daha sonra sanıklar arkadaşları Abdullah E’yi de eve çağırarak mağduru adeta ikram etti. Sanıklar Fırat G, Barış Lütfi D. ve Abdullah E. cinsel saldırıda bulundukları mağduru 2 gün evde hapsederek alıkoyup hürriyetinden yoksun bıraktı. Mağdur Eda K, bir süre sonra cep telefonuyla polisi arayarak durumu bildirmesi üzerine kurtarıldı."</TEXT>
</DOC>
