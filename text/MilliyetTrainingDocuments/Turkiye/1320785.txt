<DOC>
<DOCNO> 1320785 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f45935d/l/0l0smilliyet0n0btr0cfilm0egibi0ehirsizlikta0e40emilyon0edolar0esorusu0e0cturkiye0csondakika0c0a20b110b20a10a0c130a92330cdefault0bhtm/story01.htm </URL>
<DATE> 2010/11/02 </DATE>
<TIME> 17:12:25.0 </TIME>
<AUTHOR>  </AUTHOR>
<HEADLINE>
film gibi h��rs��zl��kta 4 milyon dolar sorusu!
</HEADLINE>
<TEXT>BURSA'nın Demirtaş Organize Sanayi Bölgesi'ndeki (DOSAB) film senaryolarını aratmayan 4 milyon dolarlık hırsızlıkla ilgili aranan 3'üncü şüpheli 25 yaşındaki Eyaz Tekin de Kestel İlçesi'ndeki bir bağevinde polis tarafından yakalandı. Polis, 3 şüphelinin çaldıkları paraları gizledikleri yerleri ortaya çıkarmak için 3 gün bahçe, ahır ve bağevlerini didik didik aradı. 4 milyon doları görünce inanamayıp bir birlerine tokat atan 3 şüphelinin 1 dolar dahi harcayamadıkları ortaya çıktı. Bursa Vergi Dairesi Başkanlığı, hırsızlıkla ilgili haberler üzerine şirket kasasında saklanan 4 milyon doların kaynağını araştırmaya başladı.Merkez Osmangazi İlçesi Demirtaş Organize Sanayi Bölgesi Ali Osman Sönmez Caddesi'nde Seçkin Saruhanlı'ya ait ‘Cücesan Cüteks Tekstil Sanayi' şirketinin binasına cumartesi gecesi bilgisayar çalmak için giren 20 yaşındaki Alpaslan Gökhan Demir, 17 yaşındaki E.D. tesadüfen buldukları anahtarla açtıkları çelik kasada 4 milyon dolar ile karşılaştı. Gördükleri paraya inanamayan, bunun gerçek olduğunu anlayabilmek için birbirlerini tokatlayan şüpheliler paraların bir bölümünü kendilerine gözcülük yapan arkadaşları 25 yaşındaki Eyaz Tekin'den gizlemek istedi. Alpaslan Gökhan Demir ve E.D. poşete koydukları 1 milyon 500 bin doları fabrikanın 200 metre ilerisindeki zeytinliğe gömdü. Daha sonra Eyaz Tekin'i de yanlarına alan Demir ile E.D. kasada kalan 2 milyon 500 doları poşetlere doldurduktan sonra binadan çıkarak geldikleri otomobille Merkez Yıldırım İlçesi Karapınar Mahallesi'ndeki evlerine dönerek parayı bölüştü.Sabah işyerine gelen çalışanların ihbarı üzerine harekete geçen Emniyet Asayiş Şube Müdürlüğü Hırsızlık Büro Amirliği ekipleri 30 kişilik ekiple hırsızlık yapılan bina ve çevresinde arama yaptılar. Hırsızların istinat duvarın atladıkları sırada yere 10 bin dolar düşürdüğünü fark eden polisler bölgede ayak izlerini takip ettiklerinde zeytinlik ve sazlıklar arasında 2 ayrı poşet içerisinde yaklaşık 1 milyon 500 bin doları toprağa gömülmüş halde buldu. Hırsızların sakladıkları parayı almaya gelebilecekleri olasılığı üzerine polisler eski bir araç içinde kendilerini alkol alan kişiler gibi gösterip ellerinde boş bira şişeleriyle nöbet tuttu. Hırsızlıkta çalınan parayı birlikte gizlediği arkadaşını da atlatmak isteyen E.D. aynı gün saat 22.00 sıralarında yanına isimleri açıklanmayan 2 arkadaşını alarak tekerlekli bavul ile gelip toprağı kazmaya başladığı sırada gözaltına alındı. E.D.'nin verdiği bilgiler doğrultusunda Alpaslan Gökhan Demir de Karapınar'daki evinde gözaltına alındı.İki şüpheli ile birlikte 3 milyon 200 bin doları ele geçiren polis, 850 bin dolarla kayıplara karışan Eyaz Tekin'in peşine düştü. Tekin, dün gece Kestel İlçesi'ne bağlı Dokuzgözler Mevkii'ndeki bir bağevinde gözaltına alındı. Parayı gizlediği yerleri söylemek istemeyen Tekin'in, 850 bin doları Gürsu İlçesi'ndeki bir armut bahçesi ile Karapınar Mahallesi’ndeki ağabeyinin ahırında gömdüğü belirlendi.Polis, 3 şüphelinin çaldıkları paraları gizledikleri yerleri ortaya çıkarmak için 3 gün bahçe, ahır ve bağevlerini didik didik aradı. 4 milyon dolar çalan 3 şüphelinin bir dolar dahi harcayamadıkları ortaya çıktı. 17 yaşındaki şüpheli E.D.’nin zeytinliğe gömülü paraları almak için iki arkadaşına araba kiralattığı ve kendisini Adana’ya götürmeleri halinde 30’ar bin dolar vereceğini söylediği belirlendi. E.D. ile birlikte toprağa kazmaya gelen 2 arkadaşı serbest bırakıldı.Emniyet Müdürlüğü'ndeki sorguları bugün tamamlanan 3 şüpheli geniş güvenlik önlemleri altında adliye sevk edildi. Şüphelilerden Eyaz Tekin Emniyet Müdürlüğü'nden çıkarılırken, “Dolarları gördüğünüzde şok oldunuz mu?” sorusu üzerine gülerken, “Pişman mısınız?” sorusuna “Biz bir şey yapmadık ki” yanıtını verdikten sonra küfür etti.Bursa Vergi Dairesi Başkanlığı yayınlanan haberleri ihbar kabul ederek Cüteks ve Sahibi Seçkin Saruhanlı hakkında paranın kaynağını ortaya çıkarmak için inceleme başlattı.</TEXT>
</DOC>
