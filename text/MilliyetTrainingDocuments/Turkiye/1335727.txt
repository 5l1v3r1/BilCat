<DOC>
<DOCNO> 1335727 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/fa0d884/l/0L0Smilliyet0N0Btr0Cbabasinin0Eelini0Ebirakti0Eotomobilin0Ealtinda0Ekalarak0Eoldu0Cturkiye0Csondakika0C140B110B20A10A0C13143370Cdefault0Bhtm/story01.htm </URL>
<DATE> 2010/11/14 </DATE>
<TIME> 13:09:03.0 </TIME>
<AUTHOR>  </AUTHOR>
<HEADLINE>
Babasının elini bıraktı, otomobilin altında kalarak öldü
</HEADLINE>
<TEXT>İZMİT'te babasının elini bıraktıktan sonra yola fırlayıp koşmaya başlayan 5 yaşındaki Betül Kaya, yoldan geçen bir otomobilin altında kalarak ağır yaralandı. Çağrılan 112 Acil Ambülans aracıyla  Devlet Hastanesi’ne götürülen çocuk kurtarılamadı.

Kaza, dün saat 17.30 sıralarında meydana geldi. Cumhuriyet Mahallesi'nde oturan ve 'nde ambülans şöförlüğü yapan Levent Kaya ile ev kadını eşi Neşe Kaya'nın iki çocuğundan en küçüğü Betül Kaya, babası ile birlikte markete gitti. Alışveriş yaptıktan sonra eve dönen 5 yaşındaki Betül Kaya bir anda babasının elini bırakarak yola fırladı. Yener Çakır yönetimindeki 41 FV 858 plakalı otomobil küçük kıza çarptı.

Kazanın bildirilmesinden sonra çağrılan 112 Acil ambülansı ile Kocaeli Devlet Hastanesi Acil Servisi'nde tedavi altına alınan Betül Kaya kurtarılamadı.

Yener Çakır gözaltına alınırken soruşturma sürdürülüyor.</TEXT>
</DOC>
