<DOC>
<DOCNO> 1335729 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/fa0d882/l/0L0Smilliyet0N0Btr0Cluleburgaz0Eda0Ekurbanlik0Eangus0Esatisi0Ecileye0Edondu0Cturkiye0Csondakika0C140B110B20A10A0C1314340A0Cdefault0Bhtm/story01.htm </URL>
<DATE> 2010/11/14 </DATE>
<TIME> 13:09:09.0 </TIME>
<AUTHOR>  </AUTHOR>
<HEADLINE>
Lüleburgaz'da kurbanlık ‘Angus' satışı çileye döndü
</HEADLINE>
<TEXT>'nın izni ile Et ve Balık Kurumu'nun yurt dışından ithal ettiği ‘Angus’ cinsi kurbanlık hayvanları almak isteyen vatandaşlar ve şirket temsilcileri, kurumun Lüleburgaz İlçesi'ndeki Türkgeldi Çiftiği'nde uzun kuyruk oluşturdu.

Uruguay'dan ithal edilen ve gemi ile  Akport Limanı'na indirilen 10 bin büyükbaş hayvandan 6 bini geçen hafta Lüleburgaz’a sevk edildi. Et ve Balık Kurumu'nun Lüleburgaz’daki çiftliğinde satışa çıkarılan angusları almak isteyenler ve şirketler, kurumun hesabına parayı yatırdıktan sonra çiftliğe geldi, ödeme makbuzundaki para tutarı kadar kilosu 8.5 liradan verilen angusları almak için dün akşamdan sıraya girdi. Alıcı sayısı fazla olunca kuyruk uzadı.

Çiftlikte herhangi satış sistemi olmadığını belirtenler tek kantar ve yetersiz personel nedeniyle satışların ‘çileye’ döndüğünü söyledi. Kurbanlık almak için Et ve Balık Kurumu hesabına canlı kilosu 8.5 liradan para yatırdıklarını belirten vatandaşlar, şunları söyledi: “Paramızı yatırdıktan sonra tesise geldik ve kurbanlığımızı seçtik. Seçtiğimiz kurbanlığın fiyatı daha pahalıysa ek ücret ödemesi yapılıyor, ucuz ise para iade ediliyor. Ancak para ödediğimiz için pişmanız, saatlerdir kuyrukta bekliyoruz. Parayı yatırdığımız için dönemiyoruz. Burada sistem yok. Malı oraya yıkmışlar, teşkilat yok, adam yok, çoban perişan, alan perişan. Bu nasıl bir eziyet? Vatandaşa yardımcı olacaklarsa bedensel olarak yardımcı olsunlar. Milleti canından bezdiriyorlar. Hayvan yüklemek için tek kantar var. Neden bu kantar sayısını arttırmıyorlar? Paramızı önceden yatırdığımız için çıkamıyoruz. Girdik çıkış yok. Kurbanlık almak için 48 saattir bekleyenler var.” Dün akşam kuyruğa giren ve sabaha kadar bekleyen, yanlarında yiyecek ve içeçek getirmedikleri için acıkanlar seyyar satıcılara akın etti. Gece soğuk havada ateş yakarak ısınmaya çalışanlar Et ve Balık Kurumu’nun ‘angus çilesi’ne çare bulmasını istedi. Kurbanlığını saatlerce bekledikten sonra alanlar ise evinin yolunu tuttu.</TEXT>
</DOC>
