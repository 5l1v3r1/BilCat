<DOC>
<DOCNO> 1320792 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f44ec54/l/0l0smilliyet0n0btr0cromalilardan0ekalma0eantik0etiyatro0egun0eisigina0ecikiyor0cturkiye0csondakika0c0a20b110b20a10a0c130a92150cdefault0bhtm/story01.htm </URL>
<DATE> 2010/11/02 </DATE>
<TIME> 17:12:37.0 </TIME>
<AUTHOR>  </AUTHOR>
<HEADLINE>
romal��lardan kalma antik tiyatro g��n ����������na ����k��yor
</HEADLINE>
<TEXT>Büyükşehir Belediyesi Basın Merkezinden yapılan açıklamada, Büyükşehir Belediyesinin bölgede başlattığı tarihi 5 bin kişilik Roma Antik Tiyatro’yu ortaya çıkarma çalışmalarının meyvelerini vermeye başladığı, bu kapsamda bölgede tarihi dokuyu yeniden ortaya çıkarmak ve çirkin görüntüyü ortadan kaldırmak için devam eden çalışmalarda salaş durumda olan, çirkin ve metruk bir görüntü oluşturan binaların yıkılmasıyla tarihi tiyatronun da yavaş yavaş gün ışığına çıktığı belirtildi.Açıklamada görüşlerine yer verilen Ankara Büyükşehir Belediye Başkanı Melih Gökçek, bölgeyi karartan metruk biçimdeki binaların, tarihi binalara ve çevreye zarar vermeden, profesyonel bir şekilde yıkımının gerçekleştirildiğini ifade ederek, yıkımlar ilerledikçe Roma döneminden kalan 5 bin kişilik tiyatronun da ortaya çıkmaya başladığını bildirdi.Tiyatronun ortaya tamamen çıkmasının ardından da restorasyonunun yapılarak koruma altına alınacağını ve tarihe tanıklık yapan güzelliğini yeniden sergileyeceklerine işaret eden Gökçek, geçmiş dönemlerde bölgede bulunan ve görüntü kirliliğine neden olan, adeta tarihi örten Kültür ve Turizm Bakanlığına ait 4 katlı binayı, İlksan Öğretmenevini, Anıl Otel’i ve çevredeki 6 binayı yıkarak bölgenin tarihe tanıklık eden dokusunu adım adım ortaya çıkardıklarını aktardı.TÜRKİYE’NİN EN GÖZDE MEKANI OLACAKGökçek, Ankara’nın daha güzel olması ve tarihin daha net anlaşılması için çalıştıklarına dikkat çekerek, başkentin kesinleşen tarihinin 3300 yıl öncesine kadar dayandığını ve uygarlıklar şehri olduğunu belirtti.Çalışmaların Kültür Bakanlığı Anadolu Medeniyetler Müze Müdürlüğü ile yapılan protokol çerçevesinde yürütüldüğünü, tüm araç, gereç ve ekipman konusunda lojistik desteğin Büyükşehir Belediyesince sağlandığını vurgulayan Gökçek, şöyle devam etti."Bölge birinci derecede arkeolojik kazı alanı. Bu kapsamda da kazı çalışmaları uzman ekiplerce, Müze Müdürlüğü ile Büyükşehir Belediyesi tarafından yürütülüyor. Ortaya çıkarılmaya çalışılan tarihi eser de Roma döneminden kalma bir antik tiyatro. Tiyatronun 5 bin kişilik olduğu söyleniyor. Tiyatroyu açığa çıkarıp Ankaralıları tarihi ile buluşturmak istiyoruz. Tiyatronun taşları Andezit taşından yapılıyor. Bu taşların da Hıdırlıktepe’deki taş ocağında imal edildiği yapılan incelemede belirlendi. Ayrıca bu taşlar Bizans döneminde Ankara Kalesi’nin surlarında da kullanılmış. Ancak tiyatronun bulunduğu bölge öyle bir bölge ki kazdıkça tarih fışkırıyor. Bölgede, Selçuklu döneminden kalma seramik ve cam atölyeleri kalıntılarına da rastladık. Tarih kitabının sayfaları gibi yaprak yaprak tarihle karşılaşıyoruz. Cumhuriyet dönemi, Selçuklu, Bizans, Roma ve altına inince de Galatlar’dan kalma eserlerle karşılaşıyoruz.&quot.Gökçek, kazı sırasında Bizans döneminde Bentderesi’nden şehre su sağlamak amacıyla yapılan bir su kanalına da rastladıklarını belirterek, bölgenin tamamen açığa çıkarılmasından sonra Ankara’nın yanı sıra Türkiye’nin en gözde mekanı olacağını, tiyatro alanı ve çevresinin başkentteki konserlerin verilmesi, yabancı konukların ağırlanması, çeşitli aktiviteler, yaz aylarında açık hava tiyatrosu, kış aylarında ise turistik olarak gezilebilen bir yer olmasını da planladıklarını kaydetti.</TEXT>
</DOC>
