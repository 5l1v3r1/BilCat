<DOC>
<DOCNO> 1333612 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f858423/l/0l0smilliyet0n0btr0clisede0egasp0eiddiasi0esendika0ekavgasi0ecikardi0cturkiye0csondakika0c10a0b110b20a10a0c13127690cdefault0bhtm/story01.htm </URL>
<DATE> 2010/11/10 </DATE>
<TIME> 21:41:10.0 </TIME>
<AUTHOR>  </AUTHOR>
<HEADLINE>
lisede gasp iddias�� sendika kavgas�� ����kard��
</HEADLINE>
<TEXT>MUĞLA’nın Bodrum İlçesi’ne bağlı Gündoğan Beldesi’ndeki Fahriye Ilıcak Meslek Lisesi’nde, fotoğraf parası vermek istemeyen öğrencilerin cüzdanlarından müdür yardımcıları tarafından zorla 5’er TL alındığı iddiasıyla başlayan ve ‘vatan hainliği’ tartışmalarına kadar uzanan gerginlik, eğitim sendikaları arasında kavga çıkardı. Türk Eğitim Sen, okul müdürü ve yardımcılarına komplo kurulduğunu savunup, öğrencilere destek veren Eğitim-Sen ile bazı öğretmenleri suçladı.Türk Eğitim-Sen Bodrum İlçe Temsilcisi Yusuf Özden, üyeler Ömer Salih Çıplak ve Hüseyin Tekinay ile birlikte Bodrum Öğretmen Evi bahçesinde bir basın açıklaması yaptı. “Derste yapılan üst aramalarında bir öğrencinin cüzdanında yüklü miktarda para bulunmuş. Öğrenci bunun cevabını verememiş. Bazı öğretmenler bu olayı abartmış. Ayrıca müdür yardımcıları öğrencilere ‘bu okulda herkes fotoğraf parası veriyorsa siz de vereceksiniz. Bütün okullarda bu işlem yapılıyor’ demiştir ve haklıdır” ifadeleriyle olaya farklı bir boyut getiren Özden, bazı öğretmenlerin öğrencileri idareye karşı kışkırttığını iddia etti.Özden, “Hasmane bir tutumla öğrencileri idareye karşı kışkırtan bazı öğretmenlerin zaman zaman girdikleri sınıflarda ‘idareden öğrenci kimliklerinizi almayın, alırsanız sizi sınıfta bırakırız’ şeklinde baskıları öğrenci ifadeleriyle sabitken, olayların bu kadar manipüle edilmesi doğru değil. Müdürümüz ve iki müdür yardımcımız kesinlikle iyi hazırlanmış bir komplo ile karşı karşıyadır. Bu nedenle eğitime hizmet verdiğini iddia eden ancak sivil topum örgütü kisvesi adı altında ne yaptığı belli olmayan, gelişme çağında eğitime muhtaç evlatlarımızı devletle hesaplaşma ve çatışmalarına alet eden sözde eğitim çalışanlarını kınıyoruz” dedi.Öğrencilerden kimlik için 5 TL istenmesinin gayet normal olduğunu savunan Özden, “Gasp sözkonusu değil. Kimliği kullanacağından dolayı bu masrafın da öğrenci tarafından karşılanmasından daha doğal bir şey olamaz. Zaten bu parayı gerçekten veremeyecek durumda olan çocuklardan bu ücret talep edilmiyor. Okul öğle yemeği yiyemeyecek durumda olan öğrencilere bile yardımcı olurken, öğrencinin yemek parasının gasp edilmesi mümkün değil. Biz sürekli yardım etmek için maddi durumu kötü olan öğrencileri arıyoruz. Gerçekten durumu kötü olanlara çeşitli kamu kuruluşlarından yardımlar sağlıyoruz, burs veriyoruz. Hal böyleyken durumun kamuoyuna farklı yansıması üzücü” diye konuştu.Bu arada, İl Milli Eğitim Müdürlüğü’nce görevlendirilen iki müfettişin bugün sorunun meydana geldiği okula gelerek müdür, iki müdür yardımcısı, matematik öğretmeni ve 10 öğrencinin ifadelerini aldığı öğrenildi.NE OLMUŞTU Gündoğan Beldesi’ndeki Fahriye Ilıcak Endüstri Meslek Lisesi 12/C Sınıfı’nda, 30 öğrencinin 5 TL tutarındaki kimlik için toplanan fotoğraf parasını vermek istememesi krize neden olmuştu. Geçen hafta salı günü, müdür yardımcıları G.Y. ile E.D.’nin matematik dersini bölerek sınıfa girdiği ve öğrencilerden zorla 5’er TL aldığı iddia edilmişti. Para vermemekte direnen öğrencilerden S.E. (19), E.K. (18) ve G.Ö.’nün (18) ise cüzdanlarından zorla 5’er TL alındığı öne sürülmüştü. Üç öğrenci, müdür yardımcıları G.Y. ve E.D. hakkında savcılık ile kaymakamlığa suç duyurusunda bulunmuştu.Eğitim- Sen Bodrum Şube Sözcüsü Engin Karataş da yazılı bir açıklama yaparak olayı kınamıştı. Gündeme oturan lisedeki kriz, öğrencilerin birkaç gün sonra tekrar Bodrum Cumhuriyet Savcılığı ve Kaymakamlığa gelmeleriyle farklı bir boyut kazanmıştı. Öğrenciler S.E., E.K. ve G.Ö., bu kez yanlarına görgü tanığı arkadaşları H.K. (18) ve A.E.’yi de alarak müdür yardımcıları hakkında yeniden suç duyurusunda bulunmuştu. Öğrenciler, kendilerini tehdit ettiğini ve Eğitim- Sen ile bazı öğretmenleri kastederek “vatan hainleriyle işbirliği yapıyorsunuz” dediğini savundukları Okul Müdürü Ö.F.R.’den de şikayetçi olmuştu.</TEXT>
</DOC>
