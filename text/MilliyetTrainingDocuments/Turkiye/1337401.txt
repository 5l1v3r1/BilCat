<DOC>
<DOCNO> 1337401 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa83790/l/0l0smilliyet0n0btr0csinagoglardaki0epatlamalarda0eolenler0eanildi0cturkiye0csondakika0c150b110b20a10a0c13147420cdefault0bhtm/story01.htm </URL>
<DATE> 2010/11/15 </DATE>
<TIME> 15:07:14.0 </TIME>
<AUTHOR>  </AUTHOR>
<HEADLINE>
sinagoglardaki patlamalarda ��lenler an��ld��
</HEADLINE>
<TEXT>ŞİŞLİ, Osmanbey’de bulunan Beth İsrael Sinagogu ve ile Beyoğlu'ndaki Neva Şalom Sinagogu’na 7 yıl önce yapılan bombalı terör saldırısında ölen 24 kişi, törenle anıldı.Şişli Belediyesi tarafından onarımı süren Beth İsrael Sinagogu önünde düzenlenen anma törenine Şişli Belediye Başkanı Mustafa Sarıgül, Beyoğlu Belediye Başkanı Ahmet Misbah Demircan, Musevi Hahambaşı Vekili Yauda Adoni, Şişli Müftü Vekili Muharrem Silkin ve patlamada yakınlarını kaybeden vatandaşlar katıldı.Anma töreninde konuşan Beyoğlu Belediye Başkanı Ahmet Misbah Demircan, 7 yıl önce sinagogda can alan terörün, hala can almaya devam ettiğini ifade etti. Demircan, "Bugün karanlık günün yıldönümü. Bu saldırıyı unutmadık, unutmayacağız. Terör hala can almaya devam ediyor. Terör insanların yaşam haklarını ellerinden alıyor. Kuran-ı Kerim’de ‘masum insanları öldürmek, tüm insanları öldürmektir’ diyor. Tevrat’ta ‘öldürmeyeceksin’ diyor. Terörün dini yok" dedi.Şişli Belediye Başkanı Mustafa Sarıgül de sadece inançlarını yerine getirmek, Allah'a dua etmek için sinagoga gelen masum insanlara haince pusu kurulduğunu belirterek, "Hala acımız büyük. Hiçbir mücadele insanlık dışı yollarla kazanılamaz. Terör insanlık aleminin baş belasıdır. Biz nasıl bize yapılan saldırıyı lanetliyorsak, diğer dünya ülkeleri de, çağdaş geçinen ülkelerde Türkiye Cumhuriyeti’ne yapılan saldırıları kınamalıdır. Aynı hassasiyeti dünyadan bekliyoruz. Uluslararası huzursuzluğun oyun alanı Türkiye olamaz" diye konuştu.Musevi Hahambaşı Vekili Yauda Adoni ise, "Buraya kimileri dua etmek için, kimileri de rızıklarını kazanmak için saldırı günü gelmişlerdi. Kan gölü, gözyaşıyla karıştı. Bu saldırıyla ülkemizde büyük bir yara açıldı. Allah, böyle kötü bir günü ne ülkemizde ne de dünyada kimseye göstermesin” dedi.Konuşmaların ardından Şişli Müftü Vekili Muharrem Silkin ve Hahambaşı Vekili Yauda Adoni, ölenler için dua okudu. Şişli ve Beyoğlu Belediye Başkanları Sarıgül ve Demircan ile birlikte patlamada yakınlarını kaybedenler onların anısına, patlamanın meydana geldiği yere karanfil bıraktılar.Saldırıda kızı ve kayınvalidesini kaybeden Gabi Talu, terör saldırısının üzerinden 7 sene geçtiğini belirterek, "Büyük bir özlem var. Özlem hiç bitmiyor. Artık kimse bana baba demiyor. Ceza alanları görüyorsunuz. En büyük cezayı yakınlarını kaybedenler aldı" dedi.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
