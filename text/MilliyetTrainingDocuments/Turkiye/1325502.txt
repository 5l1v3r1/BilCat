<DOC>
<DOCNO> 1325502 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5898bd/l/0l0smilliyet0n0btr0cbosanmak0eistedi0evahsice0eolduruldu0e0cturkiye0csondakika0c0a40b110b20a10a0c1310a2570cdefault0bhtm/story01.htm </URL>
<DATE> 2010/11/04 </DATE>
<TIME> 17:12:04.0 </TIME>
<AUTHOR>  </AUTHOR>
<HEADLINE>
bo��anmak istedi, vah��ice ��ld��r��ld��!
</HEADLINE>
<TEXT>MALATYA'da kayıp olarak aranan 27 yaşındaki Feride Sadak'ın eşi tarafından öldürüldükten sonra toprağa gömülmesinin ortaya çıkarılması ardından cinayetin ayrıntıları ortaya çıktı.Geçen ay kaybolduğu polise bildirilen 3 çocuk annesi, Feride Sadak'ın bulunması için soruşturma başlatan polis ekipleri, S.Ö., O.A., A.Ç., H.A.'yı gözaltına aldı. Bu kişilerin sorgulanması sonucu Feride Sadak'ın eşi tarafından öldürüldüğü ve bir arsada gömüldüğü bilgisine ulaştı. Dün gece nöbetçi savcı ile birlikte Yaka köyü yolu üzerinde Şehir Mezarlığı karşısında bulunan hafriyat döküm alanında kazı çalışması başlattıldı. Boğularak öldürüldükten sonra çarşafa sarılarak çuval içinde toprağa gömülen Ferdide Sadak'ın cesedi otopsi yapılmak üzere adli tıp morguna kaldırıldı. Cinayeti işlediği öne sürülen kadının eşi İbrahim Sadak'ın yakalanması için kapsamlı soruşturma başlatılırken, olayla ilgileri bulunduğu öne sürülen S.Ö., O.A., A.Ç., H.A.'nın polisteki sorguları devam ediyor.Feride Sadak'ın 8 yıl önce İbrahim Sadak'a kaçtığı ve evlendikleri belirlendi. 3 çocuk babası çiftin son dönemde aralarının bozulduğu ve ayrılma noktasına geldiği ortaya çıkarken, cinayet şüphelisi İbrahim Sadak'ın başka kadınla ilişkisi olduğu öne sürüldü. Eşinin başka kadınla ilişkisini öğrendiği ileri sürülen Feride Sadak’ın bunun üzerine boşanma davası açtığı belirlendi. Feride Sadak'ın erkek kardeşi ablasının kayıplara karışmadan önce hamile olduğunu iddia etti.Feride Sadak'ın topraktan çıkarılan cesedi yapılan otopsi ardından Turgut Özal Tıp Merkezi morguna kaldırıldı. İşlemlerin ardından morgdan alınan cenaze, Hanımın Çiftliği Beldesi'nde gözyaşları arasında toprağa verildi. Cenaze namazı sırasında Feride Sadak'ın annesi Medine Yardım ile babası Abdulkadir Yardım sinir krizleri geçirdi.Feride Sadak'ın 10, 6, ve 3 yaşındaki 3 kızının da babaannesinde bulunduğu belirtildi.Polis ekipleri cinayet şüphelisi İbrahim Sadak'ın yakalanması için soruşturmasını sürdürüyor.</TEXT>
</DOC>
