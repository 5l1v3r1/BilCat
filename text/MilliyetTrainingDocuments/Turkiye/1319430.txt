<DOC>
<DOCNO> 1319430 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f3affbf/l/0l0smilliyet0n0btr0caysel0etugluk0eimrali0eya0egitti0cturkiye0csondakika0c0a10b110b20a10a0c130a86330cdefault0bhtm/story01.htm </URL>
<DATE> 2010/11/01 </DATE>
<TIME> 11:14:51.0 </TIME>
<AUTHOR>  </AUTHOR>
<HEADLINE>
aysel tu��luk, imral��'ya gitti
</HEADLINE>
<TEXT>KAPATILAN DTP öncülüğünde oluşturulan ‘Demokratik Toplum Kongresi'nin Başkan Yardımcısı Aysel Tuğluk, avukat sıfatıyla bölücübaşı Abdullah Öcalan ile görüşmek üzere İmralı Adası'na gitti.Kenya’da yakalandıktan sonra getirildiği İmralı Adası'nda yargılanarak ömür boyu hapis cezasına çarptırılan bölücübaşı Abdullah Öcalan'ın avukatları geçen hafta yapılamayan haftalık görüşmelerini yapmak üzere bu sabah İstanbul'dan hareket etti. Avukatlar Aysel Tuğluk, İbrahim Bilmez, Sabahattin Kaya ve Mehmet Sabırtaş Bursa'nın Gemlik İlçesi’ndeki Jandarma Komutanlığı'na geldiler. Burada yapılan işlemlerin ardından Tuğluk ve diğer avukatlar Gemport Limanı'ndan İmralı Adası’na hareket etti.Tuğluk ve 3 avukatın 27 Ekim'de yapması gereken ziyaret Marmara Denizi’ndeki fırtına nedeniyle yapılamamıştı.Kendisi gibi ömür boyu hapis cezasına hükümlü PKK’lı Şeyhmuz Poyraz, Cumali Karsu, Hasbi Aydemir, Bayram Kaymaz ve TİKKO üyesi Hakkı Alkan ile tutulan bölücübaşı Öcalan, her hafta çarşamba günleri avukatları, her ayın 2 ve 4’üncü pazartesi günleri 1’inci dereceden yakınlarıyla görüşebiliyor. Demokratik Toplum Kongresi Başkan Yardımcısı Aysel Tuğluk, 27 Eylül’de 5 yıl aradan sonra avukat sıfatıyla İmralı Adası’na giderek bölücübaşı Öcalan ile görüşmüştü.</TEXT>
</DOC>
