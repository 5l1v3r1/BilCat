<DOC>
<DOCNO> 1322937 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4cd902/l/0l0smilliyet0n0btr0cgozunun0eonunde0ebabasi0eve0eamcasi0eolduruldu0cturkiye0csondakika0c0a30b110b20a10a0c130a96180cdefault0bhtm/story01.htm </URL>
<DATE> 2010/11/03 </DATE>
<TIME> 15:11:58.0 </TIME>
<AUTHOR>  </AUTHOR>
<HEADLINE>
g��z��n��n ��n��nde babas�� ve amcas�� ��ld��r��ld��
</HEADLINE>
<TEXT>SAMSUN’un Tekkeköyy İlçesi’nde tarla sulama anlaşmazlığı yüzünden çıkan tartışma sonrasında 45 yaşındaki Muammer Gür ve ağabeyi 51 yaşındaki İsmail Gür, amcalarının oğlu 60 yaşındaki Sebahattin Gür tarafından tabancayla vurularak öldürüldü. Olayın ardından traktörle kaçan ve 5 gün sonra jandarmaya gidip teslim olan Sebahattin Gür tutuklanarak cezaevine gönderildi. Çifte cinayetin tek tanığı Muammer Gür’ün 8 yaşındaki oğlu Osman Gür, “Babamı yola çağırdılar. Ben de arkasından gittim. Sebahattin önce babamı vurdu. Sonra arkasından gelen amcamı. Ben de kaçıp eve gittim” dedi.Tekkeköy İlçesi Sarıyurt Köyü’nde 10 gün önce meydana gelen olayda, çiftçi 4 çocuk babası Sebahattin Gür, üvey amcasının oğlu Muammer Gür ile içme ve sulamada kullanılan su yüzünden tartıştı. İddiaya göre evinden çağırdığı Muammer Gür’ü boş bir alanda tabancayla öldüren Sebahattin Gür, ardından da kardeşinin peşinden gelen İsmail Gür’ü vurarak yaraladı. İsmail Gür de kaldırıldığı Samsun Gazi Devlet Hastanesi’nde yaşamını yitirirken, Sebahattin Gür traktörle kaçarak ortadan kayboldu. 5 gün sonra jandarmaya giderek teslim olan Sebahattin Gür ifadesinde, “Evimin önünde beton döküyorduk. Evlerinin önündeki çeşmeden akan suyu bir süre kapatmasını istedim. Su bizim ortak malımızdır. Onu konuşmak için yanıma çağırdım. Bu sırada kavga çıktı. Muammer’i ben vurdum. Ama İsmail’i kim vurdu bilmiyorum. Onun nasıl vurulduğunu anlamış değilim” dedi. Sebahattin Gür çıkartıldığı mahkemede tutuklanarak cezaevine gönderildi.İki kardeşi öldürülen 52 yaşındaki Ali Gür ise, cinayetlerin nedeninin su anlaşmazlığı olmadığını iddia ederek şunları söyledi: “Bu su 50 yıldır akıyor. Sanığın bu suyla hiçbir ilişkisi yok. Ne evine ne de tarlasına bu sudan gitmez. Damadının evine su gider. Zaten Muammer’i de damadı çağırıyor. İsmail ise bu olaydan 15 gün önce İstanbul’dan gelmişti. Onun suyla falan bir ilgisi yoktu. Bir gün önce katiline kahvede çay ısmarladı. Üvey amcamızın oğlu olduğu için aramızda hiçbir sorun yoktu.” ÇİFTE CİNAYETİN KÜÇÜK TANIĞI Çifte cinayetin tek tanığı olan, öldürülen Muammer Gür’ün ilköğretim okulu 2'nci sınıf öğrencisi oğlu Osman Gür, cinayet sanığı akrabalarının çocuklarıyla aynı okula gittiğini belirterek şunları anlattı: “Bana da bir şey yaparlar diye okula gitmiyordum. Ancak amcalarım ve annem okul müdürü ile görüştü. Onlar beni okula götürüp getiriyorlar. Olay günü, babamla evin önündeydik. Sebahattin’in damadı olan Tuncay Gür babamı çağırdı. O da yola çıktı. Amcam İsmail ile ben arkasından gidiyorduk. Yola çıktığımızda babam ile Sebahattin’in tartıştığını gördüm. Kadınlar da vardı ve babama saldırıyorlardı. Bu sırada Sebahattin tabancayla ateş ederek babamı öldürdü. Amcam da onlara doğru gittiği sırada amcama da ateş etti. Babamı ve amcamı öldürmesin diye yalvardım. Sonrada korkup kaçarak eve gittim.” Tekkeköy cumhuriyet savcılığı tarafından çifte cinayet ile ilgili soruşturmanın devam ettiği belirtildi.</TEXT>
</DOC>
