<DOC>
<DOCNO> 1318728 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f384d17/l/0l0smilliyet0n0btr0cvaril0eicinde0ebetona0egomulmus0eceset0ebulundu0cturkiye0csondakika0c0a10b110b20a10a0c130a84610cdefault0bhtm/story01.htm </URL>
<DATE> 2010/10/31 </DATE>
<TIME> 21:23:00.0 </TIME>
<AUTHOR>  </AUTHOR>
<HEADLINE>
varil i��inde betona g��m��lm���� ceset bulundu
</HEADLINE>
<TEXT>SİİRT kent merkezinde harabe bir evin bodrum katında, varil içerisinde üzerine beton dökülmüş ceset bulundu. Bahçelievler Gazeteci Ali Çelik Caddesi üzerinde bulunan harabe boş evde onarım çalışması için sabah saatlerinde gelen işçiler, bodrum katta çevreye kötü koku yayan bir varil buldu. İçi betonlanmış varilden bir cesede ait çürümüş parmaklar çıktığını gören işçiler polise haber verdi. Olay yerine gelen nöbetçi Cumhuriyet Savcısı Kadir Tekin Uluöz ve Emniyet Müdürü Recep Güven, cesedin bulunduğu betonlu varil üzerinde inceleme yaptı cesedin, erkeğe mi kadına mı ait olduğu heniz belirlenemezken, olayla ilgili savcılık incelemesi sürüyor CESET 13 YIL ÖNCE KAYBOLAN KUYUMCUYA AİTSavcılık ve polis ekiplerinin yaptığı çalışma sonunda, üzerine beton dökülen varil içerisindeki ceset akşam saatlerinde çıkarıldı. Yapılan incelemede, cesedin 13 yıl önce kaybolan ve kent merkezinde kuyumculuk yapan Aydın Dede’ye ait olduğu anlaşıldı. Bunun üzerine olay yerine çağrılan Aydın Dede’nin eşi Seray ve kardeşi Necip Dede, cesedin Aydın Dede’ye ait olduğunu teşhis etti. Sinir krizleri geçiren Seray ve Necip Dede, polis otosuna bindirilerek olay yerinden uzaklaştırıldı. Varildeki betondan çıkartılan çürümüş ceset, kesin ölüm nedeninin belirlenmesi amacıyla otopsi yapılmak üzere ambulansla Siirt Devlet Hastanesi’ne götürüldü. Olayla ilgili soruşturma sürüyor.</TEXT>
</DOC>
