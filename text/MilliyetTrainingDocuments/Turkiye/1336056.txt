<DOC>
<DOCNO> 1336056 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/fa1cef5/l/0L0Smilliyet0N0Btr0Cbdp0Eli0Ebaskan0E260Eyillik0Ekan0Edavasini0Esona0Eerdirdi0Cturkiye0Csondakika0C140B110B20A10A0C13143730Cdefault0Bhtm/story01.htm </URL>
<DATE> 2010/11/14 </DATE>
<TIME> 17:09:01.0 </TIME>
<AUTHOR>  </AUTHOR>
<HEADLINE>
BDP'li Başkan, 26 yıllık kan davasını sona erdirdi
</HEADLINE>
<TEXT>’ın Balveren Beldesi'nde 1984 yılında, meraların kullanımı yüzünden Bayram ve Seven aileleri arasında 1 kişinin ölümü, 1 kişinin de yaralanmasının ardından başlayan , barışla sonlandırıldı. 26 yıllık kan davalı aileler,  arifesinde Balveren Belediyesi’nce düzenlenen barış yemeğinde bir araya getirildi.

Balveren Belde Belediyesi bahçesindeki barış yemeğine, her iki aileden yaklaşık 2 bin kişi katıldı. Kuran okunması ile başlayan barış töreninde, okunan dualardan sonra her iki aileyi temsilen 5'er kişi tokalaşarak aralarındaki husumete son verdiklerini söyledi. Tokalaşmadan sonra her iki tarafın temsilcileri şahitler huzurunda meraların paylaşımı ve kullanımı ile ilgili protokolü imzaladı.

Balveren Belediye Başkanı 'li Abdulrezak Yıldız, yaptığı  konuşmada 1984 yılından beri Bayram ve Seven aileleri arasında süren kan davasını Kurban Bayramı arifesinde barış ile sonlandırdıklarını belirterek şunları söyledi: “Amacımız, bu tür süregelen münakaşaları, kavgaları tamamen ortadan kaldırmak. Gönül ister ki, her zaman bu topraklarda güzellikler içerisinde bir araya gelelim. Bu davalar bütün bölgemizi etkiliyor. Bizim aramızda olan bu gibi davaların tamamen ortadan kalkmasını ve kardeşçe güzel günler içerisinde berber yaşamak istiyoruz. İki kardeş arasında bile küslük dargınlık var ise bunu el birliği ile kanaat önderlerimizle bir an evel gidermemiz lazım. Bugün yaptığımız barıştırma toplantısıyla inanıyorum ki bu insanlarımız çok rahatladılar ve huzur buldular. Beldemiz insanları da bu barışın olmasını istiyorlar. Hepimize hayırlı uğurlu olsun. Bu barışın hepimize örnek olmasını diliyorum” dedi.

Konuşmalardan sonra her iki aileden yaklaşık 2 bin kişi barış yemeği yedi.</TEXT>
</DOC>
