<DOC>
<DOCNO> 1336053 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/fa1eb7a/l/0L0Smilliyet0N0Btr0C0Etokat0Eatinca0Ecakiyla0Esaldirdim0E0Cturkiye0Csondakika0C140B110B20A10A0C131440A30Cdefault0Bhtm/story01.htm </URL>
<DATE> 2010/11/14 </DATE>
<TIME> 17:08:57.0 </TIME>
<AUTHOR>  </AUTHOR>
<HEADLINE>
"Tokat atınca çakıyla saldırdım"
</HEADLINE>
<TEXT>Katip Mustafa Çelebi Mahallesi, Çukurlu Çeşme Sokak üzerindeki Zarifi Bar önünde 23.00 sıralarında meydana gelen olay iddialara göre şöyle gelişti. Barda bulunan bir arkadaşını görmek için gelen Güngör G. kapı önünde bekleyen bir kadın güvenlik görevlisi ile tartıştı. Tartışmaya daha sonra bodyguard Emre Pehlivan da katıldı. İddialara göre, kısa süreli tartışmanın ardından başlayan kavgada Güngör G., yanında taşıdığı çakı ile Emre Pehlivan'ı kasığından tek bıçak darbesi yaraladı.
Emre Pehlivan kasığındaki yara darbesine aldırmayarak yürüyerek yaklaşık 100 metre uzaklıktaki  İlkyardım Eğitim ve Araştırma Hastanesi'ne gitti. Damarına aldığı darbe sonucu aşırı kan kaybeden Emre Pehlivan yapılan tüm müdahalelere rağmen kurtarılamadı.
SORULARI YANITLAMADI
Olaydan sonra çevredeki kamera görüntülerine el koyan polis, Güngör G. ile arkadaşı Tarkan S.'yı gözaltına alarak  Asayiş Büro Amirliği'ne götürüldü. İki şüpheli emniyetteki işlemlerinin ardından Beyoğlu Adliyesi'ne sevk edildi. Yüzlerini montlarla kapatan iki şüpheliden Güngör G. adliye girişinde basın mensuplarının 'Neden bıçakladın' şeklindeki soruları yanıtsız bıraktı.
"KENDİMİ KAYBETTİM"
Beyoğlu'nda kafeterya işleten Güngör G.'nin polisteki ifadesinde, bara kendisini bekleyen bir arkadaşını görmeye gittiğini söyleyen Pehlivan'ın "Kapıda biri bayan iki güvenlik güvenlik görevlisi vardı. İçeri giremeyeceğimi söyledi. Tartışma başladı. Erkek olan, 'güvenlikçi kadına neden hakaret ediyorsun?' diyerek bana  attı. Gözlüğüm yere düştü. O anki sinirimle cebimdeki çakıyı salladım. Amacım öldürmek değildi. Pişmanım" şeklinde ifade verdiği öne sürüldü.
Öte yandan Emre Pehlivan'ın cesedi hastane morgunda nöbetçi savcının incelemesinin ardından otopsi için 'na gönderildi.</TEXT>
</DOC>
