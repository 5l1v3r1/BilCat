<DOC>
<DOCNO> 1331411 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f729e1d/l/0l0smilliyet0n0btr0cya0efark0eetmeselerdi0e0cturkiye0csondakika0c0a80b110b20a10a0c13117350cdefault0bhtm/story01.htm </URL>
<DATE> 2010/11/08 </DATE>
<TIME> 14:17:13.0 </TIME>
<AUTHOR>  </AUTHOR>
<HEADLINE>
ya fark etmeselerdi!
</HEADLINE>
<TEXT>Tekirdağ'ın Çorlu İlçesi'nde aşırı hız nedeniyle kırmızı ışıkta  duramayan beton mikseri önündeki otomobile çarparak devrildi. Kazada  yaralanan sürücü Osman Ayaz, ambulans ile hastaneye kaldırıldı.Kırmızı  ışıkta duramayan beton mikserinin önündeki otomobile çarparak  devrilmesi MOBESE kameralarına yansıdı. Görüntülerde hızla gelen beton  mikseri otomobile çarparak devrildikten sonra bariyerlere çarparak  durabildi. Bu sırada yolun karşısına geçmek isteyen vatandaşlar ise  beton mikserden son anda kaçarak kurtuldu.Kaza 12.00 sıralarında  Çorlu İlçesi'ne bağlı Velimeşe Beldesi'nde meydana geldi. Çorlu'dan  Çerkezköy'e gitmek isteyen Osman Ayaz'ın kullandığı 34 TU 9821 plakalı  beton mikseri iddialara göre aşırı hız nedeniyle kırmızı ışıkta  duramayınca önündeki Habib Keçe yönetimindeki 22 DH 910 plaklı otomobile  çarparak devrildi. Yolun ortasında yan yatan beton mikserinin hafif  yaralanan sürücüsü Osman Ayaz, olay yerine çağrılan ambulans ile Çorlu  Devlet Hastanesi'ne kaldırıldı.Kazayla ilgili soruşturma sürüyor</TEXT>
</DOC>
