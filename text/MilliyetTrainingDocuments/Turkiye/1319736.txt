<DOC>
<DOCNO> 1319736 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f3bf33d/l/0l0smilliyet0n0btr0corgut0eadina0ekadin0ebile0edarp0eetmisler0cturkiye0csondakika0c0a10b110b20a10a0c130a86880cdefault0bhtm/story01.htm </URL>
<DATE> 2010/11/01 </DATE>
<TIME> 13:17:30.0 </TIME>
<AUTHOR>  </AUTHOR>
<HEADLINE>
��rg��t ad��na kad��n bile darp etmi��ler
</HEADLINE>
<TEXT>İSTANBUL'da örgüt adına esnaftan haraç toplamaktan kadın darp etmeye kadar 9 ayrı suça karıştığı belirtilen DHKP-C üyesi 2'si kadın 15 kişi yakalandı. Operasyonda bu amaçla kulandıkları tabanca, tüfek, demir çubuk ve bıçak ele geçirildi.Terörle Mücadele Şube Müdürlüğü ekipleri, İstihbarat Şube Müdürlüğü'nün verdiği bilgiler doğrultusunda 29 Ekim 2010 günü Malpete, Pendik ve Sancaktepe'de çeşitli yerlere eş zamanlı operasyon düzenlendi. Baskınlarda yasadışı terör örgütü DHKP-C örgütü üyesi olduğu belirlenen 2'si kadın 15 kişi gözaltına alındı. Bu kişilerin adreslerinde yapılan aramalarda 2 tabanca, 2 tüfek, 35 mermi, 81 gram uyuşturucu madde, 15 pankart, 2 demir çubuk, 1 bıçak ve çok sayıda örgütsel doküman ele geçirildi.İstanbul Emniyet Müdürlüğü'nde sorgulanan zanlıların 1,5 yıl içinde örgüt adına esnaftan harç toplamaktan bayan darp etmeye kadar 9 ayrı suça karıştığı ortaya çıktı. Emniyette işlemleri tamamlanan 2'si kadın 15 zanlı Beşiktaş'taki İstanbul Adliyesi'ne sevk edildi.İşte örgüt üyelerinin karıştığı iddia edilen suçlar: * 30 Temmuz 2009'da Sancaktape'de bir vatandaşın darp edilmesi.* 6-7 Ekim 2009'da Uluslararası Para Fonu ile Dünya Bankası toplantılarında araçlara molotoflu, taşlı ve sopalı saldırı.* 6 Kasım 2009'da Sancaktepe'de gazete dağıtımı yapan iki vatandaşın darp edilmesi.* 26 Aralık 2009'da bir vatandaşın evinden alınarak darp edilmesi ve dernek binasında sorgulanması.* 2009'da Sancaktepe'de iki kadının darp edilmesi.* 27 Ocak ve 2 Şubat 2010'da Sancaktepe'de bir vatandaşın darp edilmesi.* 9 Haziran 2010'da Ataşehir'de güvenlik güçlerine taşlı ve sopalı saldırı.* 13 Temmuz 2010'da Ataşehir'de güvenlik güçlerine taşlı ve sopalı saldırı.* 29 Ekim 2010'da Ataşehir'de güvenlik güçlerine taşlı ve sopalı saldırı, kasten yaralama.</TEXT>
</DOC>
