<DOC>
<DOCNO> 1324921 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f56016b/l/0l0smilliyet0n0btr0cgurcistanli0ehirsiz0eyatakta0ekadinlarla0efotograf0ecektirmis0cturkiye0csondakika0c0a40b110b20a10a0c1310a120a0cdefault0bhtm/story01.htm </URL>
<DATE> 2010/11/04 </DATE>
<TIME> 13:11:33.0 </TIME>
<AUTHOR>  </AUTHOR>
<HEADLINE>
g��rcistanl�� h��rs��z, yatakta kad��nlarla foto��raf ��ektirmi��
</HEADLINE>
<TEXT>GÜRCİSTAN'dan gelerek Adana, İstanbul, Ankara ve Gaziantep'te hırsızlık yaptığı iddiasıyla arkadaşı 32 yaşındaki Vasili Katamadze ile yakalandıktan sonra tutuklanan ve hırsızlık çetesi elebaşı olduğu öne sürülen 30 yaşındaki Zaza Svanadze'nin çaldığı paraları birlikte harcadığı kadınlarla yatakta çekilmiş fotoğrafları ortaya çıktı. Gürcü çetenin 3 yıldan bu yana Türkiye’nin bir çok kentinde hırsızlık yapmalarına rağmen yakalanmadığı iddia edildi.Adana Emniyet Müdürlüğü ekipleri, son dönemde kentte görülen hırsızlık olaylarında güvenlik kameraları ile görüntülenenleri fotoğraflarının çıkarılması ve parmak izlerinin belirlenmesine rağmen yakalayamadı. Bunun üzerine hırsızların yabancı olabileceği göz önüne alınarak havaalanı ve sınır kapıları uyarıldı. Araştırma sürerken 27 Eylül'de Ankara Esenboğa Havalimanı'na giden 2 yabancı uyruklu erkeğin takside unuttuğu çantadaki cep telefonu ve dizüstü b.ilgisayarın Adana'dan çalındığı belirlendi. Yapılan incelemede takside çantayı unutanlardan birinin Gürcistan uyruklu Zaza Svanadze olduğu ortaya çıktı. Yurt dışına çıkan şüphelileri beklemeye başlayan polis, 29 Ekim'de, Zaza Svanadze ile birlikte yine Gürcistan uyruklu Vasili Katamadze, 30 yaşındaki Giorgi Alania ve 33 yaşındaki Shalva Parkaia'nın Ankara’dan giriş yaptığını belirledi. Şüpheliler, aynı gün Aksaray'da kiralık bir otomobilin içinde yakalandı.Yapılan ilk incelemede, şüphelilerin Türkiye'de sabıka veya poliste suç kaydı bulunmadığı belirlendi. Adana'ya getirilerek sorguya alınan şüphelilerin bir çok hırsızlık olayına karıştığı ortaya çıktı. Şüphelilerin parmak izleriyle, Adana'da 8, Gaziantep, İstanbul ve Ankara'da birer hırsızlık olayında elde edilen parmak izleri birbirleriyle uyuştu. İfadelerinin tamamlanması ardından ‘Nitelikli hırsızlık’ suçlamasıyla adliyeye sevk edilen şüphelilerden Zaza Svanadze ve Vasili Katamadze tutuklandı. Diğer 2 şüpheli ise, tutuksuz yargılanmak üzere serbest bırakıldı. Türkiye'de yaptıkları soygunlar sonrası kazandıkları parayı kadınlarla harcadıkları ortaya çıkan şüphelilerden Zaza Svanadze’nin bu kadınlarla yatakta çekilmiş fotoğrafları da ortaya çıktı. Şüphelilerin her soygun sonrası eğlenmeye gittiği belirlendi. Fotoğraflarda çete elebaşı olduğu iddia edilen Zaza Svanadze'nin, farklı kadınlarla yarı çıplak yatakta görüldüğü belirlendi. Bu kişiler de içki masasında ve kadınlarla görülüyor.</TEXT>
</DOC>
