<DOC>
<DOCNO> 1333139 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f832598/l/0L0Smilliyet0N0Btr0Cinsaatta0E170Enci0Ekatta0Eiskele0Ehalati0Ekoptu0E40Eolu0Cturkiye0Csondakika0C10A0B110B20A10A0C13126420Cdefault0Bhtm/story01.htm </URL>
<DATE> 2010/11/10 </DATE>
<TIME> 13:42:16.0 </TIME>
<AUTHOR>  </AUTHOR>
<HEADLINE>
İnşaatta 17’nci katta iskele halatı koptu: 4 ölü
</HEADLINE>
<TEXT>’da 25 katlı inşaatın 17’nci katındaki asansör boşluğunda iskele üzerinde kaynak yapan 4 işçi, iskele halatının kopması sonucu düştü. İşçilerden 3’ü olay yerinde 1’i de kaldırıldığı hastanede yaşamını yitirdi.
Olay, saat 10.30 sıralarında Kule Site Alışveriş Merkezi yanındaki Kule Konakları inşaatında meydana geldi. 25 katlı inşaatın 17’nci katındaki asansör boşluğunda iskele üzerinde işçilerden Rasim Yılmaz (29), Abdülkadir Ceylani Özçelik (37), Adem Aytaç (30) ve Mehmet Omaç (23), kaynak yaptığı sırada, iskelenin halatı koptu.
Halatın kopması sonucu 17’nci kattan beton zemine düşen 4 işçiden Rasim Yılmaz, Abdulkadir Ceylani Özçelik ve Adem Aytaç olay yerinde, Mehmet Omaç ise kaldırıldığı  Meram  Hastanesi’nde yaşamını yitirdi.
Seha Yapı firması yetkilileri de yaptığı basın açıklamasında, 4 işçinin yaşamını yitirdiğini ve olay ile ilgili incelemenin yapıldığını belirtti. Olay ile ilgili soruşturma sürüyor.</TEXT>
</DOC>
