<DOC>
<DOCNO> 1327943 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f619a29/l/0l0smilliyet0n0btr0cogretmene0ekupe0esurgunu0cturkiye0csondakika0c0a50b110b20a10a0c1310a7330cdefault0bhtm/story01.htm </URL>
<DATE> 2010/11/05 </DATE>
<TIME> 19:11:06.0 </TIME>
<AUTHOR>  </AUTHOR>
<HEADLINE>
����retmene k��pe s��rg��n��
</HEADLINE>
<TEXT>Manisa'da çevre gönüllüsü olarak bilinen Necatibey İlköğretim Okulu Sınıf Öğretmeni Cuma Toygar, derslere küpeli girerek kılık kıyafet yönetmeliğine aykırı hareket ettiği gerekçesiyle 10 yıldır görev yaptığı okuldan bir köy okuluna sürüldü.Temmuz ayında çevreye karşı duyarlılığı artırmak için Manisa'dan Hakkari'ye yürüyüş yapmasıyla adını duyuran öğretmen Cuma Toygar, İl Milli Eğitim Müdürlüğü'nce, derslere küpeli girerek kılık kıyafet yönetmeliğine aykırı hareket ettiği gerekçesiyle 10 yıldır görev yaptığı Necatibey İlköğretim Okulu'ndan alındı. Toygar, Maldan Köyü'ndeki ilköğretim okulunda görevlendirildi. Henüz yazılı olarak öğretmenin eline ulaşmayan ve İl Milli Eğitim Müdür Vekili Necati Abalı tarafından sözlü olarak tebliğ edilen görevlendirme şaşkına çevirdi. Bu görevlendirmeyi sürgün olarak değerlendiren Eğitim-Sen Manisa Şube Başkanı Fatih Yoğurtçuoğlu, öğretmen Toygar ile birlikte şube binasında basın açıklaması yaptı. Toygar'ın okulda kılık ve kıyafet yönetmeliğine uymadığı ve derslere küpe ile girdiği gerekçesiyle Maldan Köyü'ne sürgün edildiğini savunan Yoğurtçuoğlu, ``Milenyum çağını yaşadığımız, çağdaşlık örneklerini sergilediğimiz bugünlerde böyle bir sürgünün olmasını kınıyoruz'' dedi.Yoğurtçuoğlu, kılık ve kıyafet yönetmeliğinde `küpe takılmaz' ibaresinin bulunmadığına dikkat çekerek, ``Kılık kıyafet yönetmeliğinde böyle bir ibare yoktur. Orda sadece bir sivil toplum örgütünü, bir siyasi partiyi ve başka bir örgütü simgeleyecek rozet, takı gibi simgelerin takılamayacağını belirtir. Küpe bir siyasi veya bir örgüt simgesi değildir. Eğer yasak olsaydı öğretmen bayanlarımız da küpe takamazdı. Onları da sürgün etmek zorunda kalırlardı. Böyle çağ dışı uygulama olamaz. Derslerde öğrencilerin psikolojisini bozduğu belirtiliyor. Böyle bir durum asla söz konusu değildir. 657 Devlet memurları kanunda küpe takılamaz diye bir şey yok. Olmayan bir şeyi varmış gibi göstermek istiyorlar'' diye konuştu.``TÜRBAN YASAĞI NİYE UYGULANMIYOR'' Toygar'a yapılan uygulamayı ``mahalle baskısı'' gibi gördüklerini belirten Yoğurtçuoğlu, ``Bu bir mahalle baskısıdır. Toygar'a takiyye yapıyorlar. Hem bu ülkede özgürlükleri savunuyoruz, demokrasiyi uyguluyoruz diyeceksiniz, hem de bir öğretmeni küpe taktı gerekçesi ile süreceksiniz. Kılık kıyafet yönetmeliğinde ve yasada okullara veya kurumlara türban ile giremezsiniz yasağı var. Bunu neden uygulamıyorlar. Ama yasada olmayan bir şeyi uyguluyorlar. Yasalar çerçevesinde öğretmenimizin hakkını arayacağız. Bu bir mahalle baskısıdır'' dedi.``DERSLERDE DE KÜPE TAKIYOR'' Manisa İl Milli Eğitim Müdür Vekili Necati Abalı ise Toygar'ın kılık ve kıyafet yönetmeliğine aykırı davrandığı için Maldan Köyü İlköğretim Okulu'na görevlendirildiğini belirterek, ``Derslerde küpe taktığını tespit ettik. Bu kılık ve kıyafet yönetmeliğine aykırı. Bu nedenle kendisini başka bir okula görevlendirdik. Tebliğ ise en kısa zamanda kendisine yapılacak. Okul dışında küpe takmasına bir şey diyemeyiz, fakat okul içinde böyle bir davranış öğrencilerimiz için uygun değildir'' diye konuştu.Maldan Köyü'nde görevlendirilen Cuma Toygar ise öğrencilerinin talebi üzerine küpe taktığını, bunu çok sevdiğini söyledi. Küpe krizinin Manisa Valisi Celalettin Güvenç'in de katıldığı bir toplantıda patlak verdiğini savunan Toygar, şöyle dedi: ``Cumhuriyet Meydanı'nda atık pillerle ilgili törende sayın valimiz ödül dağıtıyordu. Törende herkese selam veren sayın valimiz benim kulağımda küpe gördüğü için selam vermedi. Daha sonra milli eğitim müdürlüğünü arayarak, `Derhal o öğretmen kulağından küpeyi çıkarsın. Bu yakışmıyor' şeklinde sözler söylemiş. Daha sonra Milli Eğitim müdürü beni arayarak `Bir öğretmene küpe yakışıyormu' dedi. Ben de buna kendimin karar vereceğini söyledim. Ardından beni makamına çağırarak, ayakta rencide eder gibi başımı bir sağa bir sola çevir diyerek küpeye baktı. Daha sonra beni Maldan Köyü İlköğretim Okulu'na süreceğini söyledi. Ben de bana bunu yazılı olarak bildirin dedim. Ama bu zamana kadar yazılı olarak bana gelen bir şey olmadı. Ayrıca kamuoyunda bu olayın duyulmasının ardından öğrendim ki Maldan Köyü halkı da beni istemiyormuş. `Bu öğretmeni okulumuzda istemiyoruz' diyorlarmış. Şu anda can güvenliğim yok. Eğer benim canıma ve aileme bir şey olursa bunun hesabını kim verecek. Önümüzdeki hafta içinde savcılığa başvuracağım. Ben küpeyi sevdiğim için takıyorum.'' </TEXT>
</DOC>
