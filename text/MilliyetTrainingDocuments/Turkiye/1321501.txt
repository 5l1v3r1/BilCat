<DOC>
<DOCNO> 1321501 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f48e852/l/0l0smilliyet0n0btr0ccezaevinden0ecikti0eintihar0eetti0cturkiye0csondakika0c0a20b110b20a10a0c130a940a40cdefault0bhtm/story01.htm </URL>
<DATE> 2010/11/02 </DATE>
<TIME> 23:10:12.0 </TIME>
<AUTHOR>  </AUTHOR>
<HEADLINE>
cezaevinden ����kt��, intihar etti
</HEADLINE>
<TEXT>MANİSA'da, baldızına cinsel tacizde bulunduğu iddiasıyla girdiği cezaevinden, şikayetin geri alınması üzerine tahliye edilen 27 yaşındaki Barış Gürol, kendini asarak yaşamına son verdi.Barış Gürol, 20 gün önce eşinin 16 yaşındaki kız kardeşine cinsel tacizde bulunduğu iddiasıyla, eşi, kayınpederi ve kayınvalidesinin şikayeti üzerine önce gözaltına alındı, ardından da tutuklanıp cezaevine konuldu. Ancak, daha sonra şikayetin geri alınması üzerine Gürol, serbest kaldı.Cezaevinden çıktıktan sonra kayınpederinin Manisa'nın Karaağaçlı Beldesi'ndeki evine giden Gürol, eşiyle görüşmek istedi. Ancak, eşi ve yakınları görüşme talebini geri çevirdi. Bunun üzerine Gürol, belde girişindeki yapımı devam eden düğün salonundaki sıva iskelesine bağladığı elektrik kablosuyla kendini astı. Gürol'un cesedi, düğün salonu inşaatının gece bekçisi tarafından dün saat 23.00 sıralarında bulundu. Jandarmanın yaptığı incelemenin ardından Gürol'un cesedi, otopsi için İzmir Adli Tıp Kurumu Morgu'na gönderildi. Jardarma olayla ilgili soruşturmanın sürdüğünü bildirdi.</TEXT>
</DOC>
