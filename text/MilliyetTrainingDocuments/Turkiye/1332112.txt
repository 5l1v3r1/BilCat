<DOC>
<DOCNO> 1332112 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f746414/l/0l0smilliyet0n0btr0cgizem0eile0esinem0e10a0egun0esonra0ebulundu0cturkiye0csondakika0c0a80b110b20a10a0c13118440cdefault0bhtm/story01.htm </URL>
<DATE> 2010/11/08 </DATE>
<TIME> 19:11:41.0 </TIME>
<AUTHOR>  </AUTHOR>
<HEADLINE>
gizem ile sinem 10 g��n sonra bulundu
</HEADLINE>
<TEXT>ANTALYA'nın Manavgat İlçesi'nde 29 Ekim Cumhuriyet Bayramı kutlamalarına katılmak üzere evden ayrılan ve geri dönmeyen 16 yaşındaki Sinem Özcan ile 13 yaşındaki Gizem Atıcı, 10 gün sonra arkadaşlarının evinde bulundu.Manavgat'a bağlı Ilıca Beldesi'nde aynı apartmanda oturan Manavgat Şelale Lisesi'nden terk Sinem Özcan ile Mehmet Ali Karamancı İlköğretim Okulu 8'inci sınıf öğrencisi Gizem Atıcı, geçen 29 Ekim'de Cumhuriyet Bayramı kutlamalarına katılmak için ilçe merkezine gideceklerini söyleyerek evden ayrılmış, ancak geri dönmemişlerdi. 10 gündür kayıp olan Gizem ile Sinem’i bulmak için jandarma ve emniyet güçleri seferber olmuştu.JANDARMADAN MÜJDELİ HABER Kızlarının kaçırıldığından şüphelenen acılı iki aileye, dün gece jandarmadan müjdeli haber geldi. Jandarma ve emniyet güçleri aldıkları istihbarat doğrultusunda Sinem ve Gizem'in, Manavgat'ın Bayır Mahallesi’nde kız arkadaşlarının evinde kaldıklarını saptadı. Dün gece eve giden polis, kızları alarak ailelerine teslim etti.10 gün boyunca Manavgat’ta sokak sokak elinde kayıp ilanıyla kızını arayan Gizem’in babası Durdu Atıcı, kızına kavuştuğu için çok mutlu olduğunu söyledi. 10 gündür yemeden içmeden, uyumadan sağ salim kızlarının dönmesini beklediklerini belirten baba Atıcı, şöyle dedi: “Dün gece saat 24.00 civarında jandarmadan aradılar ve kızlarımızın bulunduğunu haber verdiler. O anda dünyalar benim oldu. Daha sonra kızlarımızı teslim aldık. Kızımın ve arkadaşının sağlık durumu iyi. Manavgat'a geldiklerinde paraları kalmadığı için bir kız arkadaşının evine gitmişler. Korktukları için haber verememişler. Olayla ilgili emniyet güçleri ve jandarmanın soruşturması devam ediyor. Allah kimsenin başına böyle bir şey vermesin.” Sinem Özcan'ın ailesi de kızlarının bulunmasından dolayı büyük mutluluk yaşadı.</TEXT>
</DOC>
