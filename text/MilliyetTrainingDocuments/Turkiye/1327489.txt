<DOC>
<DOCNO> 1327489 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5f89d0/l/0l0smilliyet0n0btr0cogretmene0edayak0esuclamasi0cturkiye0csondakika0c0a50b110b20a10a0c1310a6390cdefault0bhtm/story01.htm </URL>
<DATE> 2010/11/05 </DATE>
<TIME> 15:13:40.0 </TIME>
<AUTHOR>  </AUTHOR>
<HEADLINE>
����retmene dayak su��lamas��
</HEADLINE>
<TEXT> KONYA’da Muhittin Güzel Kılınç Lisesi’nde Türki Dili ve Edebiyatı öğretmeni Y.T., iddiaya göre aralarında 15 yaşındaki öğrencisi G.İ. ile birlikte üç öğrenciyi, müdür yardımcısının odasında ‘Bütün sınıf sizden şikayetçi’ diyerek tekme ve tokatla dövdü. Dayak yiyen lise birinci sınıf öğrencisi G.İ.’nin durumu ailesine bildirmesi üzerine, annesi öğretmen hakkında şikayetçi oldu.Merkez Meram İlçesi Kalfalar Mahallesi’nde bulunan Muhittin Güzel Kılınç Lisesi’nde Türk Dili ve Edebiyatı öğretmeni Y.T., dün ‘Dil Anlatımı’ dersi için sınıfa girdi. Öğretmen Y.T., derse başlamadan önce iddiaya göre aralarında G.İ.’nin de bulunduğu üç öğrenciyi müdür yardımcısının odasına götürüp, ‘Bütün sınıf sizden şikayetçi’ diyerek tekme ve tokatla dövdü. Yüzüne ve kulağına darbe alan G.İ., ders bittikten sonra ağlayarak eve gidip annesi G.İ.’ye öğretmeninin kulağına yumruk attığını söyledi. Bunun üzerine 5 çocuk annesi G.İ.’de oğlunu yanına alarak, polis merkezine giderek öğretmen Y.T. hakkında şikayetçi oldu.Polis tarafından Konya Numune Hastanesi’ne getirilen G.İ., sağlık kontrolünden geçirildi. Anne G.İ., “Okuldan beni aradılar. Oğlunuzu disipline sevk edeceğiz. Hemen okula gelin dediler. Telefonu kapattım. Oğlum o anda dövülmüş zaten. ‘Kulağım kulağım’ diye ağlayarak eve geldi. Ne oldu, dedim. ‘Anne, hoca benim kulağıma hem yumruk attı, hem de beni dövdü’ dedi. Sebep de sınıf arkadaşlarının oğlumdan şikayetçi olmasıymış. Öğretmenden şikayetçi olacağım. Oğlumun varsa herhangi bir hırsızlığı, kötü alışkanlığı, bunu çağırıp bize anlatabilirlerdi. Ama benim oğlumun öyle bir alışkanlığı yok. Zaten babasız büyütüyorum. Ben o öğretmeni affetmeyeceğim. Amcamız, dayımız yoksa bizim çocuğumuzun okumaya da mı, hakkı yok. Çıksınlar desinler çocuğunuzun şu kötü alışkanlığı var, onlardan özür dileyeceğim. Çok üzücü bir durum. Sonuna kadar oğlumun hakkını arayacağım” dedi.Öğretmeninden dayak yediğini iddia eden G.İ. ise “Öğretmen sınıfa geldi. Daha sonra iki arkadaşımla beni ‘Bütün sınıf sizden şikayetçi’ diyerek müdür yardımcısının odasına götürüp dövdü. Attığı yumruklar sonucu kulağıma ağrı geliyor. Yüzümün bazı yerlerinde de morluklar var” dedi.Ailenin şikayetçi olmasına üzerine ifadesi alına öğretmen Y.T.’nin şuçlamaları kabul etmediği, G.İ.’nin sağlık raporunda da yüzünde hafif şekilde doku zedelenmesi olduğu öğrenildi. Diğer iki öğrencinin de ise şikayetçi olmadığı bildirildi.İl Milli Eğitim Müdürlüğü yetkilileri de, konunun incelenmesi için soruşturma başlattıklarını belirtti.</TEXT>
</DOC>
