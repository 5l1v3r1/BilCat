<DOC>
<DOCNO> 1319734 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f3bf340/l/0l0smilliyet0n0btr0cpolisten0ekacan0ekadini0eduvar0edurdurdu0cturkiye0csondakika0c0a10b110b20a10a0c130a86820cdefault0bhtm/story01.htm </URL>
<DATE> 2010/11/01 </DATE>
<TIME> 13:17:26.0 </TIME>
<AUTHOR>  </AUTHOR>
<HEADLINE>
polisten ka��an kad��n�� duvar durdurdu
</HEADLINE>
<TEXT> İZMİR'de, polisin ‘dur’ ihtarına uymayıp kaçmaya başlayan kadın sürücü N.T., otomobiliyle yol kenarındaki bir arsanın duvarlarına çarparak durdu. Otomobildeki 4 kişi şans eseri kazadan yaralanmadan kurtuldu.Bornova İlçesi Atatürk Mahallesi varyant çıkışında, bugün saat 03.30 sıralarında, polis ekiplerinin şüphe üzerine durdurmak istedikleri 31 B 2617 plakalı otomobilin sürücüsü kaçmaya başladı. Polis, durmayan otomobilin peşine düşerken, durum diğer ekiplere de telsizden bildirildi. Bayraklı İlçesi Ankara Caddesi üzerinden Konak yönüne doğru ilerleyen otomobille polis ekipleri arasında yaşanan kovalamaca kazayla son buldu.Polisin ‘dur’ ihtarına uymayan sürücü, Ankara Caddesi 85 numara karşısındaki arsanın duvarına çarptı. Duvarı yıkıp arsaya giren otomobildeki sürücü N.T. (30), yolcular H.D. (25), E.A. (23) ve adı öğrenilemeyen küçük bir kız şans eseri yaralanmadan kurtuldu. Sürücü N.T. Özkanlar Polis Merkezi'ne götürülüşü sırasında kendilerini görüntülemek isteyen basın mensuplarına tepki gösterdi. Otomobil sürücüsü N.T.'nin polisten neden kaçtığı henüz belirlenemezken, alkollü olup olmadığının ise yapılacak kan testinin ardından anlaşılacağı bildirildi</TEXT>
</DOC>
