<DOC>
<DOCNO> 1329394 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f66cbcf/l/0l0smilliyet0n0btr0ccinayeti0ekepekten0ealinan0edna0ecozdu0cturkiye0csondakika0c0a60b110b20a10a0c13110a510cdefault0bhtm/story01.htm </URL>
<DATE> 2010/11/06 </DATE>
<TIME> 15:09:38.0 </TIME>
<AUTHOR>  </AUTHOR>
<HEADLINE>
cinayeti kepekten al��nan dna ����zd��
</HEADLINE>
<TEXT>BEYOĞLU’nda 3 ay önce evinde boğazı kesilerek öldürülmüş olarak bulunan Moldova uyruklu İlona Tcaciuc'un (37) katil zanlısı olarak patronu Ömer K. (37) gözaltına alındı. Ömer K., İlona Tcaciuc'nun giysisi üzerine düşen saç kepeğinden alınan DNA örneği sayesinde yakalandı.Laleli’de bir dekorasyon firmasında sekreter olarak çalışan İlona Tcaciuc (37), 10 Ağustos günü, Kasımpaşa, Camii Kebin Mahallesi, Tabakhane Caddesi, No: 39/4’de evinde ölü bulundu. Olay İlona Tcaciuc'un iki gündür işe gitmemesi üzerine ortaya çıktı. Çalıştığı işyerinin ortaklarından Ömer Altuntaş, İlona Tcaciuc'un evine gittiğinde cesediyle karşılaştı. Polis İlona Tcaciuc'un boğazı kesilerek öldürüldüğünü belirledi. Polis, boğazında 20 cm'lik kesik olan İlona Tcaciuc'un elbisesi üzerinde saç kepeği buldu. Alınan kepek örnekleri incelenmesi için Adli Tıp Kurumu’na gönderildi.Faili meçhul cinayetle ilgili soruşturmaya başlayan polis ekipleri, Moldovalı kadının yakın çevresini mercek altına aldı. İlk olarak çalıştığı işyerindeki iki patronu Ömer K. ile cesedi bulan Ömer Altuntaş’ın ifadesine başvuruldu. Soruşturma sırasında sık sık bilgisine başvurulan iki ortaktan Ömer K.’nın ifadelerinde bazı çelişkiler olduğu tespit edildi. Bu ifadeler sırasında İlona Tcaciuc'un evini hiç bilmediğini söyleyen Ömer K.’nın cesedin bulunması sırasında hemen olay yerine geldiği belirlendi.Bunun üzerine Ömer K.’dan alınan kandan elde edilen DNA ile evde bulunan kepek örneklerinden alınan DNA karşılaştırıldı. Adli Tıp Kurumu'nda yapılan incelemenin ardından örneklerdeki DNA'ların birbirini tutması üzerine Ömer K. gözaltına alındı.Cinayet Büro Amirliği'nde sorgulanan Ömer K., 5 yıllık ortağı ile aralarının sekreterliklerini ve tercümanlıklarını yapan İlona Tcaciuc yüzünden bozulduğunu ileri sürdü. Olay günü İlona Tcaciuc'u bu konuyu konuşmak için evine kadar takip ettiğini belirten Ömer K., cinayeti aralarında çıkan tartışma yüzünden işlediğini ifade etti. Poliste işlemleri tamamlanan Ömer K., Beyoğlu Adliyesi'ne sevk edildi.</TEXT>
</DOC>
