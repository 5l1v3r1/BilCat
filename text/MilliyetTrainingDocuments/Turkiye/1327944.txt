<DOC>
<DOCNO> 1327944 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f619a27/l/0l0smilliyet0n0btr0chamile0ekadini0eolduren0ezanlidan0etuyler0eurperten0eaciklamalar0cturkiye0csondakika0c0a50b110b20a10a0c1310a7340cdefault0bhtm/story01.htm </URL>
<DATE> 2010/11/05 </DATE>
<TIME> 19:11:07.0 </TIME>
<AUTHOR>  </AUTHOR>
<HEADLINE>
hamile kad��n�� ��ld��ren zanl��dan t��yler ��rperten a����klamalar
</HEADLINE>
<TEXT>ÜMRANİYE’de öldürülen 8 aylık hamile Yeliz Karahasanoğlu'nun (28) katil şüphelisi olarak gözaltına alınan Mehmet Selim G. (37) adliyeye sevk edildi. Poliste ifade vermeyerek susma hakkını kullanan Mehmet Selim G. adliyeye götürülürken “Ben karımı ve annemi öldürmediğime pişmanım. Yeliz’i deliler gibi seviyordum” diye bağırdı.DEHŞET KAMERADAEvli ve 3 çocuk babası Mehmet Selim G., dün saat 12.20 sıralarında, Kazım Karabekir Mahallesi, Eşref Bitlis Caddesi üzerinde Yeliz Karahasanoğlu ile karşılaştı. Cadde üzerindeki bir güvenlik kamerası Mehmet Selim G. ile Yeliz Karahasanoğlu arasında yaşananları saniye saniye kayıt etti.Görüntülerde zanlı, hamile kadını önce dövüyor. Ardından yerde yatan kadına yaklaşarak silahla ateş ediyor. Bu sırada yoldan geçen çok sayıda vatandaş olaya hiç müdahale etmiyor. Kamera görüntülerinin toplumda infiale yol açabileceği için basına verilemeyeceği belirtildi.Kamera görüntülerine göre karşılaşan Mehmet Selim G. ile Yeliz Karahasanoğlu arasında tartışma çıktı. Bir süre sonra tartışma kavgaya dönüştü. Mehmet Selim G. daha sonra Yeliz Karahasanoğlu'nu yere yatırıp dakikalarca dövdü. Mehmet Selim G., bir ara birkaç adım geri çekildi ve belinden çıkardığı tabancasına mermi sürdü. Yerde yatan Yeliz Karahasanoğlu’nun yanına çömelen Mehmet Selim G., silahı hamile kadının başına dayayıp tetiği çekti.BEBEĞİ YOĞUN BAKIMDAPolise teslim olan Mehmet Selim G., Asayiş Şube Müdürlüğü'ndeki sorgusunda ifade vermedi. Polis, Mehmet Selim G.’nin cinayeti işledikten sonra eşini öldürmek için evine gittiğini ancak evde bulamadığını söyledi. İşlemleri bittikten sonra Ümraniye Adliyesi'ne götürülen Mehmet Selim G., “Size bir şey söyleyeyim mi? Karımı ve annemi öldürmediğime pişmanım. Yeliz’i deliler gibi seviyordum” diye bağırdı.Yolda hayatını kaybeden Yeliz Karahasanoğlu'nun bebeği Ümraniye Devlet Hastanesi'nde ameliyatla karnından alındı. Kalp atımı ve solunumu olmayan bebek müdahale ile canlandırıldı. Bebek, Yeni Doğan Yoğun Bakım Ünitesi'nde yaşam mücadelesi veriyor.</TEXT>
</DOC>
