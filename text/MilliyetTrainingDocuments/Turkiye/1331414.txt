<DOC>
<DOCNO> 1331414 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f719b5f/l/0l0smilliyet0n0btr0chastane0eyolunda0eolum0cturkiye0csondakika0c0a80b110b20a10a0c13116740cdefault0bhtm/story01.htm </URL>
<DATE> 2010/11/08 </DATE>
<TIME> 14:19:18.0 </TIME>
<AUTHOR>  </AUTHOR>
<HEADLINE>
hastane yolunda ��l��m
</HEADLINE>
<TEXT>ANTALYA'da kalp hastası 58 yaşındaki Mustafa Küçükkara'yı hastaneye götüren oğlu Ramazan Küçükkara yönetimindeki otomobil, aydınlatma direğine çarptı. Hurdaya dönen araçtan ağır yaralı olarak çıkarılan Mustafa Küçükkara kaldırıldığı hastanede yaşamını yitirdi, oğlu, kızı ve damadı ise ağır yaralandı.Kaza, saat 05.30 sıralarında Antalya Bulvarı üzerinde meydana geldi. Kalp hastası Mustafa Küçükkara'yı kontrol için Korkuteli İlçesi'nden Antalya'ya getiren 36 yaşındaki Ramazan Küçükkara yönetimindeki 07 RT 709 plakalı otomobil, kontrolden çıktı. Yol kenarına savrulan araç aydınlatma direğine çarparak durabildi. Gürültü üzerine evlerinden dışarı fırlayan çevredekiler hurda haline gelen otomobili görünce, polisi ve 112 Acil Servis'i aradı.Olay yerine gelen ambulansla Akdeniz Üniversitesi Tıp Fakültesi Hastanesi'ne kaldırılan Mustafa Küçükkara tüm müdahalelere rağmen kurtarılamadı. Küçükkara'nın oğlu Ramazan Küçükkara ile kızı 26 yaşındaki Fatma Demir de aynı ambulansla Antalya Eğitim ve Araştırma Hastanesi'ne kaldırılırken, damadı 27 yaşındaki Eşref Demir ise Atatürk Devlet Hastanesi'nde tedaviye alındı.Polis, kaza yerinde yaptığı incelemenin ardından hurda haline gelen aracı kurtarıcı ile otoparka çektirdi. Vatandaşlar, otomobilden çevreye saçılan eşyaları ve ilaçları polise teslim etti.Otomobil dünyasına ait herşey burada!Yorum yaz Arkadaşına gönderSitene ekleSayfayı yazdırAA+-</TEXT>
</DOC>
