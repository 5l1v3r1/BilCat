<DOC>
<DOCNO> 1335036 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f9ad220/l/0L0Smilliyet0N0Btr0Cbursa0Eda0Ecinayet0Cturkiye0Csondakika0C130B110B20A10A0C13139690Cdefault0Bhtm/story01.htm </URL>
<DATE> 2010/11/14 </DATE>
<TIME> 07:07:28.0 </TIME>
<AUTHOR>  </AUTHOR>
<HEADLINE>
Bursa'da cinayet
</HEADLINE>
<TEXT>’nın merkez Yıldırım ilçesinde bir kişi, evinde elleri ve ayakları koli bandı ile sandalyeye bağlanarak öldürülmüş halde bulundu.

Alınan bilgiye göre, Namazgah Mahallesi Işıklar Caddesi’nde oturan Ersin Taşkesen (36), evinin oturma odasında birlikte yaşadığı Hatice C. (25) tarafından bir sandalye üzerinde ölü bulundu.

Ceylan’ın durumu bildirmesinin ardından olay yerine gelen güvenlik güçleri, yaptıkları incelemede Taşkesen’in elleri ve ayakları koli bandı ile sandalyeye bağlandıktan sonra iple boğularak öldürüldüğünü belirledi.

Genç kadının olayla ilgili polise verdiği ifadesinde, bir süre önce eşi Ahmet H’den (29) boşanarak 2 çocuğuyla birlikte Ersin Taşkesen’in evine yerleştiklerini ve bu kişiyle birlikte yaşamaya başladıklarını söylediği ifade edildi.

Dün gece eski eşi Ahmet H’nin, Ersin Taşkesen’in evine geldiğini belirten Ceylan’ın "İkili arasında tartışma çıkınca çocuklarımı alarak evi terk ettim.

Ancak sabah yeniden eve geldiğimde Ersin’in cesediyle karşılaştım" dediği öğrenildi.

Taşkesen’in cesedi otopsi yapılmak üzere Bursa  morguna kaldırılırken, polis, genç kadının verdiği ifade doğrultusunda Ahmet H’nin yakalanması için çalışmalarını sürdürüyor.</TEXT>
</DOC>
