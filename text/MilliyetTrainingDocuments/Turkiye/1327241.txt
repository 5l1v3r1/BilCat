<DOC>
<DOCNO> 1327241 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5ea0f2/l/0l0smilliyet0n0btr0ctir0ealev0ealev0eyandi0cturkiye0csondakika0c0a50b110b20a10a0c1310a5670cdefault0bhtm/story01.htm </URL>
<DATE> 2010/11/05 </DATE>
<TIME> 13:10:43.0 </TIME>
<AUTHOR>  </AUTHOR>
<HEADLINE>
t��r alev alev yand��
</HEADLINE>
<TEXT>Rize’nin Ardeşen ilçesinde mobilya malzemesi yüklü tır, park halindeki kamyon ile üst geçidin merdivenlerine çarptıktan sonra alev aldı. Kazada, tır sürücüsü ile yanında bulunan kişi yaralandı.Alınan bilgiye göre, İstanbul’dan Gürcistan’a mobilya malzemesi götüren Ömer Ünsal Güner’in (36) kullandığı 55 BT 736 plakalı tır, Karadeniz sahil yolu Şenyurt mevkisinde sürücünün direksiyon hakimiyetini kaybetmesi sonucu önce yol kenarında park halindeki 34 EPN 54 plakalı kamyona, ardından da üst geçidin merdivenlerine çarptı.Bu sırada alev alan tırda sürücü Ömer Ünsal Güner ile yanında bulunan Kadir Küçükkaya (58) çarpmanın etkisiyle yaralandı. Çevredeki vatandaşların da yardımıyla araçtan çıkarılan Ünsal ve Küçükkaya, Ardeşen Devlet Hastanesine kaldırıldı.Tır, Ardeşen Belediyesi itfaiye ekiplerinin müdahalesine rağmen mobilya malzemeleri ile birlikte tamamen yandı.Yaralıların tedavisinin sürdüğü, sağlık durumlarının iyi olduğu öğrenildi.</TEXT>
</DOC>
