<DOC>
<DOCNO> 1325237 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f574a4b/l/0l0smilliyet0n0btr0canadolu0euniversitesi0emanavgat0ea0ekampus0ekuracak0cturkiye0csondakika0c0a40b110b20a10a0c1310a1820cdefault0bhtm/story01.htm </URL>
<DATE> 2010/11/04 </DATE>
<TIME> 15:11:25.0 </TIME>
<AUTHOR>  </AUTHOR>
<HEADLINE>
anadolu ��niversitesi manavgat'a kamp��s kuracak
</HEADLINE>
<TEXT>Anadolu Üniversitesi’nden Prof. Dr. Mustafa Cavcar, Prof. Dr. Alper Çabuk, Prof. Dr. Alper Ateş, Prof. Dr. Berkan Ecevitoğlu ve Doç. Dr. Yücel Güney; Kaymakam Hacı İbrahim Türkoğlu, Belediye Başkan Vekili İbrahim Halimoğlu, Kızılot Belediye Başkanı Mustafa Keçer, bazı siyasi partilerin ilçe başkanları, oda yöneticileri, çeşitli kurum ve kuruluşlar ile sivil toplum örgütlerinin temsilcileriyle bir araya geldiler.Prof. Dr. Mustafa Cavcar, yaptığı konuşmada, hedeflerinin tek bir fakülte değil, Manavgat’ta ikinci bir eğitim üssü, kampüsü olduğunu söyledi. Anadolu Üniversitesi’nin her zaman zirveye oynadığını belirten Prof. Dr. Cavcar, şöyle konuştu."Sivil havacılıkta elde ettiğimiz başarıyı, denizcilikte de yakalamak istiyoruz. Ama Manavgat ile ilgili düşüncemiz sadece denizcilik ile sınırlı değil. Açık Öğretim Merkezi, Turizm, TV’den Uzaktan Öğretim Merkezi, Sivil Havacılık gibi bölümleri ilçenizde hayata geçirmek istiyoruz. Kısacası Manavgat, Anadolu Üniversitesi’nin ikinci kampüsü olacak."Eskişehir’de hava şartlarından dolayı pilot eğitimini tam olarak veremediklerini anlatan Cavcar, Manavgat’ın ikliminin bu eğitimlere son derece uygun olduğunu söyledi. Bu nedenle Manavgat’ta bir pilot uçuş eğitim merkezi açmak istediklerini vurgulayan Cavcar, Eylül ayı geldiğinde Avrupa’da havaların kapandığını ve bu sebeple amatör pilotların eğitim için ABD’ye Florida’ya gittiğini belirterek, "Biz bunları da Manavgat’a getirerek, uçuş eğitimi vermeyi hedefliyoruz. Bu da hem ekonomiye katkı hem de tanıtım olarak geri dönecektir" dedi.Prof. Dr. Alper Ateş de, üniversitelerinin Türkiye ve dünyadaki eğitim faaliyetleri hakkında bilgi verdi. Ateş, planlanan kampüsün maddi olanaklar dolayısıyla aksayıp aksamayacağı yönündeki bir soruya "Anadolu Üniversitesi’nin sadece açık öğretimden bankaya yılda koyduğu para 1 milyar TL’dir. Zaten her şey protokole dökülecek ve zaman dilimi de belirtilecektir" karşılığını verdi.DENİZCİLİK VE DENİZ TEKNOLOJİLERİ FAKÜLTESİProf. Dr. Berkan Ecevitoğlu, kurulması planlanan Denizcilik ve Deniz Teknolojileri Fakültesi ile ilgili sunum yaptı. Şu an Türkiye’nin denizcilikle ilgili birçok hizmeti yurt dışından satın aldığını belirten Ecevitoğlu, açılacak fakülte ile sektöre eğitimli personel kazandıracaklarını belirtti.Türkiye’de ilk niteliğinde birçok eğitim programını Manavgat’ta hayata geçirmeyi hedeflediklerini söyleyen Ecevitoğlu, "Manavgat’ta bir marina yapılması halinde 13-14 milyon dolar değerinde bir araştırma gemisi alacak ve getireceğiz. Pratik eğitim anlamında bu çok önemli" diye konuştu.Üniversite heyeti, hedeflenen projeler için olanak tanınması halinde Manavgat’ın bir eğitim şehrine dönüşeceğini kaydettiler.Kaymakam Hacı İbrahim Türkoğlu da, Anadolu Üniversitesi ile yaşanan süreci anlattı. Rektör Prof. Dr. Davut Aydın’ın Manavgat konusunda son derece ciddi olduğunu ifade eden Türkoğlu, "Anadolu Üniversitesi’nin son derece geniş imkanları var. Amacımız bu imkanları Manavgat’ta eğitim yatırımına dönüştürmek" dedi.Görüştükleri diğer üniversitelerin sahil şeridinde 30 dönüm yer istediğini vurgulayan Kaymakam Türkoğlu, Anadolu Üniversitesi’nin böyle bir talebinin olmadığını sadece atıl durumdaki belediye hastanesi inşaatının 49 yıllığına devrinin gerektiğini söyledi. Türkoğlu, bu konudaki kararı belediye meclis üyelerinin vereceğini belirtti.Heyet daha sonra, Manavgat Orman işletme Müdürlüğüne ait kum bölgesindeki hava alanında ve Manavgat belediye hastanesinde inşaatında incelemelerde bulundu.</TEXT>
</DOC>
