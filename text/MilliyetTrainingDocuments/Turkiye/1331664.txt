<DOC>
<DOCNO> 1331664 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f7329da/l/0l0smilliyet0n0btr0ccesedin0ediger0eparcalari0earaniyor0cturkiye0csondakika0c0a80b110b20a10a0c13117560cdefault0bhtm/story01.htm </URL>
<DATE> 2010/11/08 </DATE>
<TIME> 15:10:01.0 </TIME>
<AUTHOR>  </AUTHOR>
<HEADLINE>
cesedin di��er par��alar�� aran��yor
</HEADLINE>
<TEXT>BURSA'nın merkez Nilüfer İlçesi'nde geçen Temmuz ayında çöp konteynerinde bulunan kesik bacakların, kimliği açıklanmayan 22 yaşındaki genç kıza ait olduğunu belirleyen polis, şimdi cesedin diğer parçalarını arıyor. Genç kızın kimliğini sır gibi saklanırken, cinayet şüphelisi olarak eski sevgili her yerde aranıyor.Merkez Nilüfer İlçesi'nde geçen Temmuz ayında bir çöp konteynerinde bulunan diz kapağının altından kesilmiş, tırnakları ojeli iki bacakla ilgili soruşturmasını genişleterek sürdüren polis, önemli ipuçları elde etti. Adli Tıp Morgu'nda incelenen ve elektrikli testere ile 3 hamlede kesildiği belirlenen bacaklardan alınan DNA örnekleri, olayın gerçekleştiği tarihten yaklaşık 15 gün önce kayıp ilanı verilen 22 yaşındaki genç kıza ait olduğunu tespit edildi. 3 aydır çalışmalarına devam eden ve olayın cinayet olduğu tespit eden Asayiş Şube Cinayet Büro Amirliği ekipleri, genç kızı öldürdüğü düşünülen eski erkek arkadaşının peşine düştü. Cesedin kayıp diğer parçalarını arayan ekipler cinayet kurbanı genç kızın anne ve babasından da DNA örnekleri alarak Adli Tıp Kurumu'na gönderdi.Ortadan kaybolan eski sevgilinin yakalanması için soruşturma başlatan ekipler, şüphelinin ve cinayet kurbanı genç kızın kimliğini ise sır gibi saklıyor. Cinayet soruşturmasını ise bizzat Emniyet Müdürü Halil Yılmaz’a bağlı özel ekip sürdürüyor.Cinayet şüphelisi olarak aranan genç kızın eski sevgilisini yakalanmasıyla tüyler ürperten cinayetin sır perdesi de aralanmış olacak.</TEXT>
</DOC>
