<DOC>
<DOCNO> 1320791 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f44ec55/l/0l0smilliyet0n0btr0cduygulandiran0ebagis0cturkiye0csondakika0c0a20b110b20a10a0c130a920a80cdefault0bhtm/story01.htm </URL>
<DATE> 2010/11/02 </DATE>
<TIME> 17:12:34.0 </TIME>
<AUTHOR>  </AUTHOR>
<HEADLINE>
duyguland��ran ba������
</HEADLINE>
<TEXT> RİZE'de, sel felaketinin büyük can ve mal kayıplarına yol açtığı Pakistan için başlatılan yardım kampanyası kapsamında 1 milyon 200 bin lira toplandı. Kampanya kapsamında öğrencilere dağıtılan zarfların birinden bir çift küpe çıktığını açıklayan Vali Seyfullah Hacımüftüoğlu, yaptıkları araştırma sonrasında bu kişiye ulaştıklarını, ancak isminin açıklanmasını istemeyen öğrenci velisinin çok kısıtlı imkanlarla yaşadığını, bağışladığı küpeler dışında takısının da bulunmadığını öğrendiklerini söyledi.Rize Valisi Seyfullah Hacımüftüoğlu, Başbakanlık Afet ve Acil İşler Durum Başkanlığı'nca sel felaketine maruz kalan Pakistan halkı için başlatılan yardım kampanyasının büyük ilgi gördüğünü, cami cemaatleri, okullar ve sivil toplum örgütlerinin katılımda bulunduğunu söyledi. Kampanya sonucunda 1 milyon 200 bin lira toplandığını ifade eden Hacımüftüoğlu, yardımda bulunan herkese teşekkür etti.TEK TAKISINI BAĞIŞLAMIŞ Bu arada yardım kampanyası kapsamında öğrencilere dağıtılan zarfların birinden bir çift altın küpe çıktığını açıklayan Vali Hacımüftüoğlu, yaptıkları araştırma sonrasında bu kişiye ulaştıklarını, ancak kimliğinin açıklanmasını istemeyen öğrenci velisinin çok kısıtlı imkanlarla yaşadığını, bağışladığı küpeler dışında takısının da bulunmadığını öğrendiklerini söyledi.Vali Hacımüftüoğlu, küpeyi Rize Kuyumcular Derneği’nin piyasa değerinin 20 katına satın aldığını belirterek, “Halkımız, Kurtuluş Savaşı döneminde elindeki bileziği bize gönderen Pakistanlı kardeşlerimize 90 yıl sonra, belki de bu tarih bilgisinden hiç haberi olmadan yardım etti. Fındıklı ilçemizde bir velimizin zarfa küpelerini koyarak kampanyaya destek vermesi de bizi çok duygulandırdı” dedi.Vali Hacımüftüoğlu, küpeleri, satın alan Kuyumcular Derneği Başkanı Abdurrahman Serdar’a teslim etti.</TEXT>
</DOC>
