<DOC>
<DOCNO> 1323789 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f52c25a/l/0L0Smilliyet0N0Btr0Cbir0Edugun0Euc0Edram0Cturkiye0Csondakika0C0A40B110B20A10A0C130A97830Cdefault0Bhtm/story01.htm </URL>
<DATE> 2010/11/04 </DATE>
<TIME> 01:09:06.0 </TIME>
<AUTHOR>  </AUTHOR>
<HEADLINE>
Bir düğün üç dram
</HEADLINE>
<TEXT>'nın  İlçesi'nde borç nedeniyle anne ve babası hapiste bulunan 23 yaşındaki Hüseyin Çınar, çok sayıda tansiyon hapı içerek intihar etti.

Korkuteli'nde çiftçilik yaparak yaşamını sürdüren Dudu ve Ömer Çınar çiftinin çocukları Hüseyin Çınar, Alaaddin Mahallesi'ndeki evlerinde çok sayıda tansiyon hapı içti. Yakınları tarafından götürüldüğü Korkuteli Devlet Hastanesi'ndeki ilk müdahalenin ardından Antalya'ya sevk edilen Hüseyin Çınar kurtarılamadı.

Ailenin 1 yıl önce kızlarını evlendirdiğini ve borçlandığını belirten mahalle sakinleri, borçları ödeyemedikleri için 2 ay önce baba Ömer Çınar'ın, iki hafta önce de anne Dudu Çınar'ın tutuklandığını söyledi. Hüseyin Çınar'ın da borcu ödemek için taahhütte bulunduğu, ödeyememe ve hapse girme korkusuyla bunalıma girerek intihar etmiş olabileceği belirtildi.

Hüseyin Çınar'ın cenazesi, Antalya'da yapılan otopsinin ardından, ikindi namazı sonrası Korkuteli Alaaddin Mezarlığı'na defnedildi</TEXT>
</DOC>
