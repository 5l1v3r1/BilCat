<DOC>
<DOCNO> 1327946 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f619a25/l/0l0smilliyet0n0btr0ckiskanc0esevgilinin0egasp0eoyunu0cturkiye0csondakika0c0a50b110b20a10a0c1310a7420cdefault0bhtm/story01.htm </URL>
<DATE> 2010/11/05 </DATE>
<TIME> 19:11:10.0 </TIME>
<AUTHOR>  </AUTHOR>
<HEADLINE>
k��skan�� sevgilinin gasp oyunu
</HEADLINE>
<TEXT>ISPARTA'da, Ebru Y. adlı kadın, 15'er lira verdiği 2 gence, sevgilisi Durmuş T.'nin eşi Emel T.'nin cep telefonu ve altın takılarını silah zoruyla gasp ettirdi. Emel T.'ye cinsel tacizde de bulundukları iddia edilen 2 kişi, yakalanıp gözaltına alındı. İfadeleri doğrultusunda Ebru Y. de gözaltına alındı, bunu kıskançlık yüzünden yaptığını söyledi.Modernevler Mahallesi'nde oturan Emel T., polise başvurarak, dün gece ellerinde tabanca bulunan 2 kişinin zorla evine girdiğini, kendisine elle sarkıntılık yaptıklarını ve bazı eşyalarını alarak kaçtıklarını öne sürdü. Polisin yaptığı araştırmada, silah zoruyla Emel T.'ye cinsel saldırıda bulundukları ve evdeki 2 cep telefonu, 4 altın yüzük, 1 altın bilezik ve 2 altın künyeyi aldıkları ileri sürülen Ali Ç. ile İsmail K. yakalanıp gözaltına alındı.Ali Ç. ile İsmail K., polisteki ifadelerinde, kendilerini Ebru Y. adlı kadının azmettirdiğini ve bunun karşılığında 15'er TL aldıklarını söyledi. Bunun üzerine Ebru Y. de polis tarafından gözaltına alındı.Ebru Y. ifadesinde, saldırıya uğrayan Emel T.'nin eşi Durmuş T.'nin sevgilisi olduğunu, onu kıskandığı için böyle bir olayı onunla birlikte planladığını iddia etti. Durmuş T. ise iddiaları kabul etmedi.Sorgularının ardından Ebru Y., İsmail K., Ali Ç. ile Durmuş T., Adliye'ye sevk edildi. Durmuş T. ile Emel T.'nin yaklaşık 2 ay önce evlendikleri belirtildi.</TEXT>
</DOC>
