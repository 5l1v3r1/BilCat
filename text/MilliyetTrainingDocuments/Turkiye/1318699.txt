<DOC>
<DOCNO> 1318699 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f384d1a/l/0l0smilliyet0n0btr0csicagi0egorunce0edenize0ekostular0cturkiye0csondakika0c0a10b110b20a10a0c130a83710cdefault0bhtm/story01.htm </URL>
<DATE> 2010/10/31 </DATE>
<TIME> 14:36:00.0 </TIME>
<AUTHOR>  </AUTHOR>
<HEADLINE>
s��ca���� g��r��nce denize ko��tular
</HEADLINE>
<TEXT>Antalya’da 24 dereceye ulaşan sıcak hava dolayısıyla vatandaşlar ve turistler denize girdi, güneşin tadını çıkardı.Antalya Meteoroloji Bölge Müdürlüğü yetkililerinden alınan bilgiye göre, Antalya’da bugün ölçülen en yüksek hava sıcaklığı 24 derece, deniz suyu sıcaklığı da 23 derece oldu. Güneşli havayı fırsat bilen vatandaşlar ve tatilciler, Antalya’daki Konyaaltı Plajı’nda denize girdi.Plajda güneşlenenlerden Erzurumlu emekli öğretmen Gülten Öztürk, AA muhabirine yaptığı açıklamada, tatil için Antalya’ya geldiğini söyledi.Eşi ve kayınvalidesiyle yaptığı görüşmede kendisine Erzurum’da kar yağdığını söylediklerini anlatan Öztürk, "Antalya’da dört mevsimi yaşıyoruz.Geçen gün yağmurlu bir hava vardı, ama iki günden bu yana çok güzel bir yaz havası var" diye konuştu.Sivaslı Hülya Baykal da şu anda Sivas’ın çok soğuk olduğunu belirtti.Antalya’nın iklim konusunda şanslı bir kent olduğunu dile getiren Baykal, gün boyunca denize girerek sıcak havanın keyfini çıkardıklarını söyledi.Meteoroloji yetkilileri, güneşin hafta boyunca yüzünü göstermeye devam edeceğini, önümüzdeki günlerde yağış beklenmediğini bildirdi.</TEXT>
</DOC>
