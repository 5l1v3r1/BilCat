<DOC>
<DOCNO> 1331672 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f72409c/l/0l0smilliyet0n0btr0csahte0eickiye0e70egozalti0cturkiye0csondakika0c0a80b110b20a10a0c13117120cdefault0bhtm/story01.htm </URL>
<DATE> 2010/11/08 </DATE>
<TIME> 15:10:14.0 </TIME>
<AUTHOR>  </AUTHOR>
<HEADLINE>
sahte i��kiye 7 g��zalt��
</HEADLINE>
<TEXT>Muğla Emniyet Müdürlüğü Kaçakçılık ve Organize Suçlarla Mücadele Şubesi ekipleri Marmaris'te bir evde sahte içki üretilerek, ünlü markaların ismiyle şişelenip piyasaya sürüldüğü ihbarını aldı.Fotoğraflar için tıklayın...Polis, dört aylık takip sonucunda daha önceden gümrük kaçakçılığı suçundan hakkında işlem yapılan Ö.Ç.'ye (63) ulaştı. Ö.Ç.'nin, koltuk değnekleriyle yürüyen bedensel engelli S.A. (44) ile sahte içki imalatı yaptığı saptandı. Şüphelilerin sahte içkileri Marmaris ve İzmir'deki bazı büfelerde sattığı belirlendi. Bunun üzerine, gerekli delilleri toplayan polis, dün saat 08.00 sıralarında Marmaris ve İzmir'de eş zamanlı operasyon düzenledi.Operasyonda, Marmaris ve İzmir'de büfe ve market işlettikleri belirlenen Ö.Ç. (63), S.A. (44), G.I. (34), I.S.P. (29), İ.T. (40), N.E. (56) ve F.A. (50) gözaltına alındı. Ö.Ç.'nin Marmaris'teki evinde yapılan aramada, sahte olduğu belirlenen bin 928 şişelenmiş ve satışa hazır halde, 235 litresi de damacalar halinde sahte viski ele geçirildi. Piyasada çok satılan içki markalarının boş şişelerini temin ettikleri belirlenen şüphelilerin, daha sonra herhangi bir ölçü kullanmadan hazırladıkları sahte içkileri doldurup sattıkları anlaşıldı. Sahte içkilerin insan sağlığını tehdit ettiği, bazılarının körlüğe neden olabilecek seviyede alkol içerdiği belirlendi.‘FAZLA ALKOL ALINMASIN DİYE YAPMIŞLAR’Gözaltına alınan zanlılar Muğla Emniyet Müdürlüğü'nde götürüldü. Şüphelilerin ifadelerinde, “İçki sağlığa zararlı. Biz alkol oranı az olan içkileri piyasaya sürerek insanların zarar görmesini engelliyoruz. İnsan sağlığını düşündüğümüz için böyle bir yöntem uyguladık. Bizim içkilerimiz fazla sarhoş etmez ve insanlara zarar vermez” demeleri polisleri güldürdü. Şüpheliler, sorgularının ardından Marmaris Adliyesi'ne sevk edildi.</TEXT>
</DOC>
