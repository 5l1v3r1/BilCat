<DOC>
<DOCNO> 1322469 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4ca1e3/l/0l0smilliyet0n0btr0cbabaeski0ede0ekaza0e20eolu0e10eyarali0cturkiye0csondakika0c0a30b110b20a10a0c130a960a10cdefault0bhtm/story01.htm </URL>
<DATE> 2010/11/03 </DATE>
<TIME> 11:08:01.0 </TIME>
<AUTHOR>  </AUTHOR>
<HEADLINE>
babaeski'de kaza: 2 ��l��, 1 yaral��
</HEADLINE>
<TEXT>KIRKLARELİ'nin Babaeski İlçesi'nde mazot yüklü tanker ile sıvı hayvan yemi olan pancar melası yüklü kamyonet, yol ortasında başka bir aracın çarparak yaraladığı ineğe çarpmamak için manevra yapınca çarpıştı. Kazada, kamyonet sürücüsü 30 yaşındaki Ferruh Sevim ile mazot tankerinin sürücüsü 49 yaşındaki Nihat Vural kaldırıldıkları hastanede yaşamını yitirdi, kamyonette bulunan Ferdi Sevim de ağır yaralandı. İnek ise telef oldu.Kaza, dün gece satlerinde D- 100 karayolu Çimenli Dere mevkiinde meydana geldi. Babaeski'den sıvı hayvan yemi olan pancar melasını satmak için Pınarhisar'a giden Ferruh Sevim yönetimindeki 39 NS 733 plakalı kamyonet, ilçe çıkışında başka bir aracın çarparak yaraladığı ineğe çarpmamak için manevra yapınca karşı yönden gelen Nihat Vural yönetimindeki 39 NH 835 plakalı mazot yüklü tankerle çarpıştı. Kazada ağır yaralanan tanker sürücüsü Vural ve kamyonette bulunan 33 yaşındaki Ferdi Sevim ağır yaralı olarak ambulansla Babaeski Devlet Hastanesi'ne kaldırıldı. Kamyonette sıkışarak ağır yaralanan Ferruh Sevim ise itfaiye ekiplerinin çalışmasıyla kurtarılarak aynı hastaneye kaldırıldı.Durumları ağır olan 3 yaralı daha sonra Edirne Trakya Üniversitesi Tıp Fakültesi Hastanesi'ne sevk edildi. Ancak burada yapılan tüm müdehalelere rağmen sürücüler Nihal Vural ve Ferruh Sevim kurtarılamadı.Kazada ağır yaralandığı belirtilen, kamyonet sürücüsünün ağabeyi Ferdi Sevim ise daha sonra Çorlu Devlet Hastanesi Göğüs Hastalıkları Polikliniği'ne sevk edildi.İNEK TELEF OLDU Kazaya neden olduğu belirtilen yaralı inek ise yoldan kaldırıldığı sırada telef oldu. Kazanın ardından trafiğe kapatılan yol, araçların olay yerinden kaldırılmasının ardından ulaşıma açıldı.Kazayla ilgili soruşturma sürüyor.</TEXT>
</DOC>
