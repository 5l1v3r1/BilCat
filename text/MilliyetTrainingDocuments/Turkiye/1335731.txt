<DOC>
<DOCNO> 1335731 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/fa0d24c/l/0L0Smilliyet0N0Btr0Cyarali0Eyunus0Ecaresiz0Ebakislar0Earasinda0Eoldu0Cturkiye0Csondakika0C140B110B20A10A0C13143320Cdefault0Bhtm/story01.htm </URL>
<DATE> 2010/11/14 </DATE>
<TIME> 13:09:12.0 </TIME>
<AUTHOR>  </AUTHOR>
<HEADLINE>
Yaralı yunus çaresiz bakışlar arasında öldü
</HEADLINE>
<TEXT>Emirgan sahilinde bu sabah yürek burkan görüntüler yaşandı. Yaralı olduğu öne sürülen yunus balığı, kıyıya kadar yaklaştı. Balıkçıların ve çevredeki vatandaşların çaresiz bakışları arasında yunus, sahil duvarına çarpa çarpa sığınacak bir yer aradı.
Bir ara duvardaki kanal girişine sığınan hayvan, burada bekledi. Bir süre sonra buradan çıkarak açıklara doğru giden yunus tekrar geri döndü. Vatandaşlar polisi arayarak yadım istedi. Polis ekipleri ellerinden birşey gelmeyeceğini belirterek deniz polisini çağırdı.
Yaklaşık 1 saat boyunca kıyıda yüzen yunusun hareketleri durdu. Yunus öldükten sonra gelen deniz polisi, kuyruğuna ip bağlanan balığı tekneye çıkartarak götürdü. Duyarsızlığa tepki gösteren vatandaşlar, "Bu olay başka bir ülkede olsa herkes seferber olurdu" diye konuştu.</TEXT>
</DOC>
