<DOC>
<DOCNO> 1319999 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f3c6f60/l/0L0Smilliyet0N0Btr0Ckutahya0Edaki0E20Ecinayette0Esir0Eperdesi0Ekalkti0Cturkiye0Csondakika0C0A10B110B20A10A0C130A87150Cdefault0Bhtm/story01.htm </URL>
<DATE> 2010/11/01 </DATE>
<TIME> 15:19:08.0 </TIME>
<AUTHOR>  </AUTHOR>
<HEADLINE>
Kütahya'daki 2 cinayette sır perdesi kalktı
</HEADLINE>
<TEXT>'da dün 30 yaşındaki Efrayim  ile 44 yaşındaki Rıfat Şahin'in otomobillerinin içinde tabanca ve av tüfeğiyle öldürülmeleri olayındaki sır perdesi aralandı. Yakalanan şüphelilerden 23 yaşındaki Recep Tosuncuk'un kendisini daha önce sırtından bıçakla yaralayan Uludağ'ı tabancayla, 24 yaşındaki 'in de sattığı otomobilin parasını kendisine vermeyen Şahin'i av tüfeğiyle vurarak öldürdüğü belirlendi.

Çini Gar Caddesi 5 No'lu sağlık Ocağı önünde dün saat 16.30 sıralarında meydana gelen olay iddialara göre olay şöyle gelişti: Efrayim Uludağ, bir kaç ay önce  yolu üzerindeki bir barda tartıştığı Recep Tosuncuk'u bıçakla sırtından yaraladı. Recep Tosuncuk bir süre hastanede tedavi gördükten sonra taburcu oldu. Efrayim Uludağ ise tutuksuz yargılanmak üzere serbest bırakıldı. Uludağ, Tosuncuk'tan kendisinden şikayetçi olmaması için tehditte bulundu. Tosuncuk’un arkadaşı Gökhan Demir ise Efrahim Uludağ'ın arkadaşı olan Rıfat'a otomobili sattı ancak parasının bir kısmını alamadı.

Geçen cumartesi günü Efrayim Uludağ ile Rıfat Şahin'in arkadaşı olan ve Kütahya Açık Cezaevi’nden 6 günlük izinli olarak çıkan Dilaver Eryıldız, Gökhan Demir'i aracına bindirerek Yedi Göller Mevkii'ne götürdü. Dilaver Eryıldız dövdüğü Gökhan Demir'e, “Arkadaşın Recep Tosuncuk'a söyle bıçakla  olayındaki davasından vazgeçsin, sen de sattığın otomobil karşılığında Rıfat'tan alacağını unut” dedi.

BULUŞMA YERİ KANA BULANDI Dün Rıfat Uludağ, Gökhan Demir ve Efrayim Uludağ Çini Gar Caddesi'ndeki 5 No'lu Sağlık Ocağı önünde buluşmayı kararlaştırdı. Efrayim Uludağ ile Dilaver Eryıldız 43 DE 830 plakalı otomobille buluşma yerine geldi. İddialara göre aracı kullanan Efrayim Uludağ, Sağlık Ocağı önünde tesadüfen karşılaştığı Recep Tosuncuk ile Gökhan Demir'in üzerine otomobili sürerek, “Beni mi arıyorsunuz?” dedi. Recep Tosuncu ise “Evet seni arıyoruz” diyerek üzerinde taşıdığı tabancayla direksiyonda oturan Efrayim Uludağ'a 8 el ateş etti. Otomobilde bulunan Dilaver Eryıldız ise kaçtı.

KAÇMAYA ÇALIŞTI, KIRMIZI IŞIĞA YAKALANINCA CANINDAN OLDU Bu sırada 26 NE 580 plakalı otomobille buluşma yerine gelen Rıfat Şahin, arkadaşının vurulduğunu görünce aracıyla uzaklaşmak istedi. Gökhan Demir aracın arkasından koştu. Rıfat Şahin yaklaşık 200 metre ilerideki ışıklarda önündeki araçlar nedeniyle durdu. Koşarak gelen Gökhan Demir paltosunun altına gizlediği av tüfeğini çıkartarak direksiyon başındaki Rıfat Şahin'e ateş etti. Ardından otomobilin kapısını açan Demir, Şahin'e bir el daha ateş edip kaçtı.

Otomobillerinde tabanca ve  ile vurulanlardan Efrayim Uludağ Kütahya Devlet, Rıfat Şahin de kaldırıldığı Evliya Çelebi Devlet hastanelerinde kurtarılamayarak öldü.

Polis olaydan sonra cinayet şüphelileri Gökhan Demir ile Recep Tosuncuk’u yakalayarak gözaltına aldı.  yetkilileri olaya karışan Dilaver Eryıldız’ın yakalanmasına çalışıldığını bildirdi.</TEXT>
</DOC>
