<DOC>
<DOCNO> 1325509 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5868e8/l/0l0smilliyet0n0btr0cyeni0eevli0ecift0edogal0egaz0ekurbani0eoldu0cturkiye0csondakika0c0a40b110b20a10a0c1310a2360cdefault0bhtm/story01.htm </URL>
<DATE> 2010/11/04 </DATE>
<TIME> 17:12:13.0 </TIME>
<AUTHOR>  </AUTHOR>
<HEADLINE>
yeni evli ��ift do��al gaz kurban�� oldu
</HEADLINE>
<TEXT>Küçükçekmece’de 10 aylık evli çift doğalgaz şofbeninden sızan gazla zehirlenerek öldü. Olay yerine gelen savcının incelemesinin ardından İlker ve Nalan Görgün’ün cenazeleri Adli Tıp Kurumu’na gönderildi.Kanarya Mahallesi, Bozdoğan Caddesi, 91 numarada meydana gelen olayda, 10 ay önce evlenen Nalan ve İlker Görgün çifti, şofbenden sızan gazla zehirlenerek öldü. Bir matbaada grafiker olarak çalışan 26 yaşındaki İlker Görgün ile Aydın Üniversitesi Grafik Bölümü'nden geçtiğimiz yıl mezun olan 20 yaşındaki Nalan Görgün'den haber alamayan komşuları ve aynı mahalledeki yakınları polise haber verdi.Ev sahibinin yardımıyla daireye giren yakınları, çiftin cesetleriyle karşılaştı. Olay yerine gelen polis ve savcının incelemesinin ardından Görgün çiftinin cenazesi Adli Tıp Kurumu’na gönderildi. Yakınları Aydın Üniversitesi Grafiker Bölümü mezunu olan Nalan ile Matbaacılık meslek lisesi mezunu olan İlker’in birbirlerini severek evlendiklerini belirterek, “İnsanları imrendirecek şekilde birbirlerine bağlıydılar. O kadar çok birbirlerini seviyorlardı ki, onları ölüm bile ayırmadı" dedi. Çiftin yakınlarından edinilen bilgiye göre, evde bulunan şofbenin, tüplü olduğu fakat sonradan doğalgaza çevrildiği öğrenildi.</TEXT>
</DOC>
