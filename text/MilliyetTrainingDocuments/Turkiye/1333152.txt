<DOC>
<DOCNO> 1333152 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f82ada8/l/0L0Smilliyet0N0Btr0Ctire0Ede0Edev0Eyarik0Epanigi0Cturkiye0Csondakika0C10A0B110B20A10A0C13126320Cdefault0Bhtm/story01.htm </URL>
<DATE> 2010/11/10 </DATE>
<TIME> 13:44:24.0 </TIME>
<AUTHOR>  </AUTHOR>
<HEADLINE>
Tire'de dev yarık paniği
</HEADLINE>
<TEXT>'in Tire İlçesi'ne bağlı Akçaşehir Köyü'nde, evlerin duvarlarında oluşan çatlaklar ve tarlalarda oluşan dev yarıklar, korkuya neden oldu. Duruma tepki gösterek köylüler, yakındaki madenin zemin altında yaptığı kömür çıkarma çalışmalarının çevreye zarar verdiğini ileri sürerek, hukuki mücadele başlatacaklarını dile getirdi. Maden sahibi Cem Başaran ise jeoloji mühendislerinin araştırmasında, tarlalarda oluşan yarıklar ve duvarlardaki çatlakların, köy yakınındaki derenin zemininin kaymasından kaynaklandığının belirlendiğini söyledi.
Tire'ye 12 kilometre uzaklıkta, yaklaşık 300 haneli Akçaşehir Köyü'nde, son günlerde yaşananlar, vatandaşları şaşkına çevirdi. Köydeki evlerin bazılarının duvarlarında çatlaklar oluşurken, incir ve zeytin ekilen tarlalarda da derinliği 30 metreyi bulan dev yarıklar oluştu. Sadece kerpiç değil betonarme evlerinin de duvarlarındaki çatlakları sıvayla kapatmalarına rağmen yenileriyle baş etmekte zorlanan köylüler, tarlalardaki yarıklar nedeniyle de hem ölüm tehlikesi hem de verimsiz toprakların mağduriyetini yaşamaya başladı. Sorunlarını çözmek için harekete geçen vatandaşların aklına, 2000 yılında aynı sorunu yaşayan ve yaklaşık 300 metre uzaklıkta bulunan kömür madenine açtığı davayı kazanan Ahmet Sepin'in durumu geldi. Köylüler araştırmalarında, Sepin gibi evlerinin zeminin altında yapıldığını ileri sürdükleri kömür çıkarma çalışmalarının çeşitli zararlara neden olduğuna inandı. Maden yetkilileriyle görüşüp zararlarının karşılanmasını isteyen, ancak sonuç alamayan köylüler adına Mustafa Ergin , İçişleri, Enerji ve Tabi Kaynaklar Bakanlığı, İzmir Valiliği'ne başvurdu. Ergün, hem zararlarının karşılanmasını, hem de zemin etüdü yapılarak yaşananların nedeninin ortaya çıkarılmasını istedi.
‘KİMSE İLGİLENMİYOR’
Duvarları çatlayan evleri gezdiren ve mağdur köylülerin önderliğini yapan Mustafa Ergin şunları söyledi:
“Maden çalışmaları nedeniyle sürekli evlerimizin duvarlarında çatlaklar oluşuyor. Kapatmamıza rağmen yenileri oluşuyor. Başvurmadığımız yer kalmadı, ancak bizimle ilgilenen kimse olmadı. Maden yetkilileri, sorunun madenden kaynaklanmadığını belirterek, yalan yanlış belgeler sunuyorlar. Biz mağduriyetimizin giderilmesini istiyoruz. Çeşitli tutanaklarla bizi kandırmaya çalışıyorlar. Ancak biz bu oyunlara düşmüyoruz.”
İşçi Osman  de, “Evimizde yaptığımız yeni duvarlarda da çatlaklar oluştu. Korkudan oturamıyoruz. Çok fazla tedirginliğimiz var. Maden çalışmaları nedeniyle zeminde oynama var. Sesimiz duyulsun” dedi. Türkmen'in eşi Huriye Türkmen ise, “Geceleri yatamıyoruz. Sürekli huzursuzuz. Her taraf çatlaklar dolu. Zararımız karşılansın, ya bize yer gösterilsin, ya da evlerimiz tamir edilsin” diye konuştu.
Hikmet Kirt de, “Biz, madenden şikayetçiyiz. Canımız tehlikede. Sürekli evlerimizin altından sesler geliyor. Başımızı yastığa rahat koyamıyoruz. İmkanımız olsa neredeyse çadırda kalacağız” diyerek yaşadıklarına isyan etti.
‘KÖYLÜLER FIRSATÇILIK YAPIYOR’
Maden sahibi Cem Başaran ise köydeki bazı vatandaşların bu şekilde tepki göstermelerinin manidar olduğunu dile getirdi. Başaran şöyle konuştu:
“Biz 60 yıllık köklü bir maden ocağıyız. Tüm ruhsatlarımız ve faaliyetlerimiz izinli. Köylüler tamamen olayı saptırıyorlar ve bazı fırsatçılar da istismar ediyor. Köylülerin şikayetleri üzerine gelen jeoloji mühendislerinin araştırmasında, tarlalarda oluşan yarıklar ve duvarlardaki çatlakların, köy yakınındaki derenin zemininin kaymasından kaynaklandığı belirlendi. Biz, yakın bir zamanda Enerji ve Tabii Kaynaklar Bakanlığı'na başvurup köyün altında 5 milyon tonluk kömür rezervi olduğunu, ancak 1.5 milyon tonluk kısmını çıkartacağımızı bildirdik. Geri kalan 3.5 milyon tonluk kömürün, çevreye ve evlere zarar verilmemesi için çıkarılmasını bıraktık. Bunu duyan köylüler ise her türlü yolu denemeye başladı. Kesinlikle köye zarar verecek çalışmalarda bulunmuyoruz</TEXT>
</DOC>
