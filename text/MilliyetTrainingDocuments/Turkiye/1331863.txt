<DOC>
<DOCNO> 1331863 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f74257d/l/0l0smilliyet0n0btr0cgebze0ecinayetin0eardinda0e140ekisilik0ecete0ecikti0cturkiye0csondakika0c0a80b110b20a10a0c13118360cdefault0bhtm/story01.htm </URL>
<DATE> 2010/11/08 </DATE>
<TIME> 17:11:35.0 </TIME>
<AUTHOR>  </AUTHOR>
<HEADLINE>
gebze cinayetin ard��nda 14 ki��ilik ��ete ����kt��
</HEADLINE>
<TEXT>KOCAELİ’nin Gebze İlçesi’nin Denizli Köyü yakınlarındaki gölet kenarında 27 Temmuz’da cesedi bulunan 35 yaşındaki Gülizar Koç'un, paralarının yanı sıra mal varlığına sahip olmak için bir çete tarafından öldürüldüğü ortaya çıktı. Çetenin elebaşı olduğu öne sürülen İ.T. ve 13 adamı yakalanırken, suç örgütünün birçok olaya karıştığı anlaşıldı.İstanbul’da oturan ve eşarpla boğulmuş cesedi bulunan Gülizar Koç'un öldürülmesini araştıran jandarma ekipleri, Gebze’nin yanı sıra İstanbul’un Anadolu yakasında da faaliyet gösteren bir çeteyle karşılaştı. Yaklaşık 3 ay süren çalışmalar sonucu Gebze, Tuzla, Pendik ve Kartal’da seri operasyonlar düzenleyen jandarma ekipleri 14 kişiyi gözaltına alırken, bu kişilerin ev ve üzerlerinde 8 tabanca, 500 bin lira değerince çek ve senet, başka şahıslara ait bilgi ve belgeler de ele getirildi. Gülizar Koç’u da çete elemanlarından 32 yaşındaki Murat Mazılıoğlu’nun eşarpla boğarak öldürdüğü belirlendi.KATİLİYLE 2 AY ARKADAŞLIK YAPMIŞ Murat Mazılıoğlu’nun, yakınlık kurduğu Gülizar Koç’un 20 bin dolar parasını aldığı, onun tüm bilgilerine ulaşarak diğer mal varlıklarını da öğrenip otomobil ve evini de yağmaladığı anlaşıldı. Murat Mazılıoğlu jandarmada verdiği ifadesinde, Gülizar Koç ile ölümünden iki ay önce tanıştığını, olay günü Gebze Eskihisar’da birlikte alkol aldıktan sonra başbaşa kalabilmek için Denizli Göleti yanındaki ormanlık alanına gittiklerini onu orada önce dövdüğünü, sonra da boğarak öldürdüğünü anlattı. İfadelere göre, bu planlı cinayetten çetenin de haberi vardı. Çete, Gülizar Koç’un tüm mal varlığını ele geçirmek için de birçok sahte belge hazırladı.Jandarma Kartal-Pendik ve Tuzla’da da çek senet tahsilatı, gasp ve benzeri birçok suça karıştığı ileri sürülen çetenin elebaşı İ.T. ile üyeleri M.M., İ.Y., İ.Y., K.Ç., C.Ö., B.A., E.T., B.Z., Y.G., U.G., S.C., F.A. ve M.B.'yi bugün adyliyeye sevk etti.Otomobil dünyasına ait herşey burada!Yorum yaz Arkadaşına gönderSitene ekleSayfayı yazdırAA+-</TEXT>
</DOC>
