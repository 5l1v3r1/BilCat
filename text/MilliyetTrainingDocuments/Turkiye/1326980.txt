<DOC>
<DOCNO> 1326980 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5def9a/l/0l0smilliyet0n0btr0ckafede0einfaz0e0cturkiye0csondakika0c0a50b110b20a10a0c1310a5150cdefault0bhtm/story01.htm </URL>
<DATE> 2010/11/05 </DATE>
<TIME> 11:09:17.0 </TIME>
<AUTHOR>  </AUTHOR>
<HEADLINE>
kafede infaz!
</HEADLINE>
<TEXT>MALTEPE'de, bir kafede çıkan silahlı kavgada bir kişi öldü, 1 kişi yaralandı.Sahil Yolu üzerinde bulunan Çamlık Kafe'de, saat 01.00 sıralarında meydana gelen olay, iddiaya göre şöyle gelişti; 4 arkadaşıyla birlikte masada oturan Murat Çakır ile dışarıdan gelen Abit Bayraktar arasında tartışma çıktı.Bir anda büyüyen kavga sırasında Abit Bayraktar tabancasını çekince, Murat Çakır da tabancasına sarıldı. Karşılıklı açılan ateş sonrası Abit Bayraktar karnına isabet eden kurşunla ağır yaralandı. Kalçasından yaralanan Murat Çakır ise yanındakilerle olay yerinden kaçtı. Ambulansla Dr. Siyami Ersek Göğüs Kalp ve Damar Cerrahisi Eğitim ve Araştırma Hastanesi'ne götürülmek istenen Abit Bayraktar, yolda hayatını kaybetti.TREN YOLUNDA YAKALANDIOlaydan sonra kafenin bitişiğindeki tren yoluna, tel örgüleri aşarak giren Murat Çakır, kaçamayıp yere yığılınca, ihbar üzerine Çamlık Çıkmazı'nda yakalandı. Göztepe Eğitim ve Araştırma Hastanesi'ne götürülen Çakır, kalçasına saplanan kurşunun çıkartılması için ameliyata alındı. Çatışmanın yaşandığı kafeye giden polis, olayla ilgili ifade verecek kimseyi bulamadı. Kafedekiler olayın bir anda geliştiğini ve bir şey görmediklerini söyledi. Kafede iki adet tabanca bulan polis, Murat Çakır'ın yanındaki 4 kişiyi yakalamak için çalışma başlattı.</TEXT>
</DOC>
