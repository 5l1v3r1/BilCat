<DOC>
<DOCNO> 1324914 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5698ed/l/0l0smilliyet0n0btr0cocalan0ediyalogtan0emuzakerelere0egecis0easamasindayiz0cturkiye0csondakika0c0a40b110b20a10a0c1310a1520cdefault0bhtm/story01.htm </URL>
<DATE> 2010/11/04 </DATE>
<TIME> 13:11:23.0 </TIME>
<AUTHOR>  </AUTHOR>
<HEADLINE>
��calan: diyalogtan, m��zakerelere ge��i�� a��amas��nday��z
</HEADLINE>
<TEXT>İMRALI'da kendisini ziyaret eden avukatları ile görüşen bölücübaşı Abdullah Öcalan, devlet ile yaptığını öne sürdüğü görüşmelerin giderek ciddileştiğini savunurken, “Henüz diyalog aşamasından müzakere aşamasına geçilmiş değil ama müzakereye geçiş aşaması olarak değerlendirebiliriz. Gelen yetkililer dürüst ve ciddi insanlar” dedi.PKK'ya yakınlığı ile bilinen Fırat Haber Ajansı'nda, avukatların Öcalan ile son görüşmesinin notları yayınlandı. Habere göre Öcalan, “Kamuoyu ile şunları paylaşmak isterim” diyerek, devlet ile görüşmelerin devam ettiğini ve daha da ciddileştiğini savunarak şöyle dedi:“Henüz diyalog aşamasından müzakere aşamasına geçilmiş değil ama müzakereye geçiş aşaması olarak değerlendirebiliriz. Gelen yetkililer dürüst ve ciddi insanlar. Biz çatı rolünde devlete karşı değiliz. Devlet uzlaşmacı, birleştirici, çatı rolünde olmalı ve hizmeti esas almalıdır. Devlet bir ideolojiye bağlı kalmamalıdır. Etnik- ırki, cinsiyetçi, dini, ideolojik olmamalıdır. Devlet politik oligarşinin- iktidarın- siyasi yapının rant aracı olmamalıdır. Kamuoyunun şu hususu net bir şekilde anlaması lazım. Şu anda devletin yaklaşımı olumludur. Ancak bir bütün olarak politik oligarşi, yani hükümet dahil muhalefet partileri CHP ve MHP çözümün önünde engel olarak duruyorlar.”AYRI DEVLET FEDERASYON TALEPLERİMİZ YOK“Bizim ayrı bir devlet ya da federasyon gibi taleplerimiz yok. Biz, demokratik taleplerimizin karşılandığı böyle bir devlette birlikte yaşamaktan yanayız. Türkiye kamuoyu bunu böyle bilmelidir” diyen Öcalan'ın sözlerini şöyle sürdürdüğü belirtildi:“Devlet çatı görevini görmeli. Bu durumda basın, devletten yana tavır koymalı. Politik oligarşinin popülist ve gündelik siyaset yaklaşımı doğru değildir. Basın, devletin bu olumlu yaklaşımını anlamalı ve ön plana çıkarmalıdır. Siyasi partilerin, yani benim politik oligarşi dediğim yapının kışkırtmalarına, oyunbozanlığına alet olmamalıdır. Oligarşik iktidar, günlük siyaset yapanlar devleti yıkacak. Devlet bir üst çatıdır.”Öcalan, Diyarbakır'da süren KCK/TM davasını ‘komplo’ olarak nitelendirirken, kendisinin ne ucuz Atatürk hayranı olduğunu ne de Atatürk'ü düşman saydığını ileri sürdü. Bölücübaşı Abdullah Öcalan, şu iddialarda bulundu:“Bilinçli olarak Atatürk, Kürtlerin bir numaralı düşmanı olarak lanse ediliyor. Cumhuriyet'in kuruluşundan beri böyle bir Kemalist mitoloji oluşturuldu ve günümüze kadar devam ettirildi. Kürtlere yapılanların tamamını Atatürk’ün yaptığı şeklinde şimdiye kadar anlatıldı. Kürtler bu şekilde Cumhuriyet'e düşman haline getirildiler. Ben bunun böyle olmadığı gerçeğini ortaya çıkardım. Mustafa Kemal’i kuşatan, yalnızlaştıran Beyaz Türk diye nitelediğim bu kesimin iktidarı 2000’li yıllara kadar devam etmiştir. Bunlar aslında Türk milliyetçisi de değiller, bunlar Sabetayistlerle de işbirliğiyle bunu devam ettirdiler. Atatürk’ün bir numaralı Kürt düşmanı olmadığı gerçeğini başta Genelkurmay’ın ortaya çıkarması lazım. Aslında bu onların görevi ve onların sorumluluğudur. Bunu açığa çıkarmalılar. Kürtler'e 10 Mart 1922’de özerklik yasası çıkarılmış, yasa kabul edilmiştir, adı da Kürt Özerklik Kanunu’dur. Ancak uygulanmayıp rafa kaldırılmıştır. Hatta bu Kanunun daynağı da 1921 Anayasası’dır. Bu Anayasa’da bunun zemini vardır. Bunun araştırılması gerekiyor. Bu dönemdeki belgelere ulaşılmalıdır.”Öcalan ayrıca TBMM çatısı altında ‘Adalet ve Hakikatleri Araştırma Komisyonu’ kurulmasını isterken, “Ben giderim gerekirse beyanda bulunabilirim, hatta Karayılan da bu komisyona bilgi verebilir, yaşanan karanlık olaylara ilişkin binlerce belge sunulabilir, PKK’nin de bu konuda arşivi var. Bu komisyon bu şekilde gerçekleri ortaya çıkarabilir. Araştırmaya, yakın zamanda gerçekleşen Taksim patlaması, Hakkari patlaması, 10 gerillanın yaşamını yitirmesi ve imam olayıyla başlayabilirler. Dediğim gibi bu üç olayla başlanabilir” dedi.</TEXT>
</DOC>
