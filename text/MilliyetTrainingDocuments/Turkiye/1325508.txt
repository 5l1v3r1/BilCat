<DOC>
<DOCNO> 1325508 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5868ea/l/0l0smilliyet0n0btr0calacakli0edehseti0cturkiye0csondakika0c0a40b110b20a10a0c1310a2320cdefault0bhtm/story01.htm </URL>
<DATE> 2010/11/04 </DATE>
<TIME> 17:12:11.0 </TIME>
<AUTHOR>  </AUTHOR>
<HEADLINE>
alacakl�� deh��eti
</HEADLINE>
<TEXT>MERSİN'de, 29 yaşındaki Mahir Makam, kendisine olan borcunu ödemediği için tartıştığı arkadaşı 24 yaşındaki Selahattin Hocaoğlu'nun sol elinin 2 parmağını bıçakla kesti.Olay, saat 13.00 sıralarında merkez Akdeniz İlçesi Karaduvar Mahallesi’nde meydana geldi. Mahir Makam, borç verdiği arkadaşı Selahattin Hocaoğlu ile görüşmek istedi. Hocaoğlu’nun parasının olmadığını söylemesi üzerine Makam, yanında taşıdığı sallama tabir edilen bıçağı çekti. Makam, bu sırada, kendisine müdahale etmek isteyen Hocaoğlu’nun sol elinin iki parmağını keserek kopardı, sol kalçasından da bıçakladı. Çevredekiler tarafından yol kenarında kanlar içerisinde bulunan genç, çağrılan ambulansla Mersin Devlet Hastanesi’ne götürüldü. Yol kenarında bulunan kesik 2 parmak da hastaneye götürüldü. Parmakların yerine dikilmesi için yaralı ameliyata alındı. Kaçan Makam'ı arayan polis, soruşturmayı sürdürüyor.</TEXT>
</DOC>
