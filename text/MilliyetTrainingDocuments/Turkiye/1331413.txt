<DOC>
<DOCNO> 1331413 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f719b5c/l/0l0smilliyet0n0btr0cyangin0etatbikatini0egercek0esanip0eyardima0ekostular0cturkiye0csondakika0c0a80b110b20a10a0c13116770cdefault0bhtm/story01.htm </URL>
<DATE> 2010/11/08 </DATE>
<TIME> 14:19:18.0 </TIME>
<AUTHOR>  </AUTHOR>
<HEADLINE>
yang��n tatbikat��n�� ger��ek san��p yard��ma ko��tular
</HEADLINE>
<TEXT>KOCAELİ'nin Gebze İlçesi’ndeki özel bir hastanede gerçekleştirilen yangın tatbikatını gerçek sanan bazı kişiler, temsili hastaların sedye ile taşınması için yardıma koştu.Kocaeli’de Sağlık Müdürlüğü’nün talimatıyla tüm sağlık kuruluşlarında olası yangınlara karşı hazırlıklı olmak amacıyla tatbikat yapılıyor. Gebze’deki Özel Merkez Hastanesi’nde de itfaiyenin desteğinde yangın tatbikatı yapıldı. Ancak tatbikatı bazı kişiler gerçek sanınca ilginç anlar yaşandı.Hastanenin 6'ncı katındaki hastaların panik içinde sedye ile aşağıya indirilmeye çalışıldığını, ayrıca hastaneye itfaiyenin de geldiğini gören vatandaşlar, yangın merdivenine çıkıp personele yardım etmeye çalıştı. Bir süre sonra sonra bunun bir tatbikat olduğunu öğrenen vatandaşlar, “Gerçeği olmasın ama gerçeğine de de tatbikatına da yardım ederiz” diyerek tamsili hastaların indirilmesine yardımcı olmayı sürdürdü.Hastanenin Başhekimi Dr. Hakan Höbek, her türlü doğal afete karşı hazırlıklı olmayı kendilerine görev edindiklerini belirterek, “Bizim görevimiz sadece hastaları tedavi edip, sağlığına kavuşturmakla bitmiyor. Tedavi gördükleri süre içinde güvenli bir ortamda bulunmaları da görevlerimiz arasında. Personelimizi bu konuda eğiterek, hastalarımızın can güvenliğini sağlamış oluyoruz. Bu tür afetler sırasında yaşanan paniklerin en büyük ölüm olaylarına sebebiyet verdiğini herkes biliyor. Eğitimli personel, kurtarırken hastalara zarar vermez. Biz bunu sağlamaya çalışıyoruz. İnsan hayatı bizim için her şeyden önde gelir” diye konuştu.</TEXT>
</DOC>
