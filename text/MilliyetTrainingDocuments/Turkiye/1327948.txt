<DOC>
<DOCNO> 1327948 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f615c2e/l/0l0smilliyet0n0btr0ciki0efarkli0eokulda0e60ekiz0eogrenciyi0etaciz0eetti0cturkiye0csondakika0c0a50b110b20a10a0c1310a7250cdefault0bhtm/story01.htm </URL>
<DATE> 2010/11/05 </DATE>
<TIME> 19:11:12.0 </TIME>
<AUTHOR>  </AUTHOR>
<HEADLINE>
iki farkl�� okulda 6 k��z ����renciyi taciz etti
</HEADLINE>
<TEXT>Kocaeli’deki 2 ilköğretim okuluna girerek 6 kız öğrenciye cinsel istismarda bulunduğu öne sürülen kişi tutuklandı.Alınan bilgiye göre, Kocaeli Emniyet Müdürlüğü ekiplerince ailelerin şikayeti üzerine başlatılan soruşturmada, 5 Ekimde ve 19 Ekimde iki ayrı ilçedeki iki ilköğretim okulunda 6 kız öğrencinin okullarına giren bir kişinin cinsel istismarına uğradığı belirlendi.Soruşturma kapsamında söz konusu okullardaki güvenlik kamerası görüntülerini inceleyen polis ekipleri zanlının eşkalini belirledi. Ayrıca Kocaeli Emniyet Müdürlüğü bünyesinde zanlının kısa sürede yakalanması amacıyla 4’er kişilik 2 özel ekip kuruldu ve il genelindeki tüm okullarda birer polis görevlendirildi.Öğrencilerin okuldan çıkış ve giriş saatlerinde çevrede kontroller de yapan polis ekipleri, bir ilköğretim okulunun çevresinde gezen İdris D’yi belirlenen eşkale uyduğu gerekçesiyle gözaltına aldı.Emniyete getirilen zanlı, cinsel istismara uğradığı iddia edilen kız öğrencilerce teşhis edildi.Okullara giren zanlının okul bahçesinde ve tuvaletinde çocuklara cinsel istismarda bulunduğu öğrenildi.Öte yandan emniyetteki işlemleri tamamlandıktan sonra adliyeye sevk edilen zanlı, Asayiş Şube Müdürlüğünden çıkartılışını görüntüleyen gazetecilere saldırmak istedi. Polislerin müdahalesi sırasında küfreden zanlı, daha sonra ekip otosuna bindirilerek adliyeye götürüldü.Zanlı çıkarıldığı mahkemece tutuklandı.</TEXT>
</DOC>
