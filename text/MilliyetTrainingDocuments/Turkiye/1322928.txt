<DOC>
<DOCNO> 1322928 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4da887/l/0l0smilliyet0n0btr0ckonakli0enin0ebasina0ekar0epiyangosu0ekondu0cturkiye0csondakika0c0a30b110b20a10a0c130a96510cdefault0bhtm/story01.htm </URL>
<DATE> 2010/11/03 </DATE>
<TIME> 15:11:46.0 </TIME>
<AUTHOR>  </AUTHOR>
<HEADLINE>
konakl�����n��n ba����na ���kar piyangosu��� kondu
</HEADLINE>
<TEXT>ERZURUM merkez Palandöken İlçesi'ne bağlı Konaklı Köyü'nün başına ‘Erzurum 2011 Dünya Üniversiteler Kış Oyunları’ ile birlikte ‘kar piyangosu’ kondu. Köydeki büyüklerin gönülsüz oldukları kış turizmini gençler ve çocuklar ‘umut’ olarak görüyor.Kent merkezine 17 kilometre uzaklıktaki 50 hane, 250 nüfuslu Konaklı Köyü'nün yaylasına 100 milyon liralık yatırım yapıldı. Kış oyunları ile birlikte adını dünyaya duyuracak olan Konaklı’nın pistlerinde ve mekanik tesislerinde ilk kez üniversiteli gençler kayacak. Palandöken’i bile gölgede bırakacak Konaklı’da yapay kar üretimi sırasında kullanılmak üzere iki gölet yaptırıldı. Kış turizm merkezi olma yolunda hızla ilerleyen Konaklı’ya Kış Oyunları'nın ardından hepsi 5 yıldızlı 8 otel yaptırılması planlandı.‘KONAKLI DÜNYA SIRALAMASINA GİRECEK’Palandöken Dağlarının batıya doğru devamı olan Konaklı bölgesinde 460 hektar alanda kış turizmi yapılacağını belirten Gençlik ve Spor İl Müdürü Fatih Çintimar, köylülere ait arazinin 8 milyon liraya kamulaştırıldığını söyledi. Konaklı köyüne ‘kar piyangosu’ vurduğunu kaydeden Fatih Çintımar şöyle dedi:“Dünyanın sayılı kayak merkezleri arasına girecek olan Konaklı’da altı büyük lift ve sosyal tesisler bütün donatılarıyla tamamlandı. Dağın her yerine yapay kar yapma sistemleri konuldu. Sırada oteller var. Önümüzdeki yıldan itibaren oteller yapıldığı zaman artık köydekiler, hayvancılığı bile modern şekilde yapmak zorunda kalacak. Köyün gençleri tesislerde ve otellerde iş bulacak. İlköğretimde okuyanlar, ileride turizm otelcilik okuyacak. Yaz mevsiminde ise köylüler merayı istediği gibi kullanabilir.”AYNI ANDA 10 BİNLER KAYAK YAPABİLECEKÇanak biçiminde olan Konaklı’da aynı anda 10 binlerce kişinin kayak yapabileceğini anlatan Türkiye Kayak Federasyonu’ndan pist sorumlusu Taner Göğebakan da şunları söyledi:“Konaklı’da FISU’nun standartlarına uygun 60 metre genişliğinde 8 pist hazır. Pistlerin uzunluğu 800 ile 3 bin 200 metre arasında. Ayrıca 12 kilometre uzunluğunda kayak da yapılabilecek servis yolu tamamlandı. Kayakçıları pistlere taşıyacak mekanik tesislerin testleri bitirildi. Suni kar için gölette su tutulmaya başlandı. Konaklı’nın 3 bin 100 metre rakımından kayak yapanlar 900 metreye kadar inecek. Snowboardcılar için özelllikle bol karlı yerler de var.”KÖYÜN BÜYÜKLERİ KARAMSARKonaklı Köyünden Mığdat Bozkurt ise, yaylalarının ellerinden alındığını ve bu yüzden havyanları otlatacak arazilerinin kalmadığını ileri sürdü. Milyonlarca lira harcanarak yapılan tesislerin kendilerine bir yararı olmadığını iddia eden köylülerden Bayram Özen de, “Yapılan tesislerin bir yararını görmedik. Bundan sonra olacağını da sanmıyorum. İnşaat sırasında dev iş makinaları yolumuzu bozdu. Kanalizasyon borularını patlattı” diye konuştu.Konaklı bölgesindeki mekanik tesislerin yapımında 60 lira yevmiyeyle Amerikalıların yanında 4 gün çalıştığını belirten Vedat Kazanç da şöyle konuştu:“Tesislerin inşaatında çalışan bir kaç şanslı gençten biriyim. Ama dil bilmediğim için fazla çalışamadım. Çünkü 30 metre yükseklikteki direğin üstüne çıkan Amerikalı benden çekiç, tornavide veya testere istiyordu. Ben dilini bilmediğim için istediğini veremiyordum. Amerikalı direğin tepesinden inip istediği malzemeyi alarak yukrı çıkıyordu. Bu yüzden beni çıkardılar.”KÜÇÜKLER BÜYÜK DÜŞÜNÜYORKüçük yaşlarına rağmen büyüklerinin söylediklerine katılmayan köyün çocukları ise kayak merkezinin kendileri için kurutuluş olacağını söyledi. İlköğretim okulu 7’nci sınıf öğrencisi İlyas Önalan, İngilizce öğrenmeye başladığını, kayak için gelecek yabancı turistlerle yabancı dilini geliştirebilmeyi umduğunu söyledi. 11 yaşındaki Dilan Tekin de, “Konaklı Kış Turizm Merkezi bizim kurtuluşumuz olacak. Dünyanın dört bir tarafından gelen insanlarla tanışacağız. Belki birkaç yabancı dil öğreneceğiz. Kendimizi geliştirip işe gireceğimiz otellerde belki de müdürlük yapacağız. Burası bizim ufkumuzu açacak” diye konuştu.</TEXT>
</DOC>
