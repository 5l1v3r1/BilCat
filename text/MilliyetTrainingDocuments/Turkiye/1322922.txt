<DOC>
<DOCNO> 1322922 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4e0b58/l/0l0smilliyet0n0btr0ccinayet0esuphelisini0esanildi0evurularak0eyakalandi0cturkiye0csondakika0c0a30b110b20a10a0c130a96580cdefault0bhtm/story01.htm </URL>
<DATE> 2010/11/03 </DATE>
<TIME> 15:11:40.0 </TIME>
<AUTHOR>  </AUTHOR>
<HEADLINE>
cinayet ����phelisini san��ld��, vurularak yakaland��
</HEADLINE>
<TEXT> ADANA’da, polisten kaçan ve Mersin’deki cinayetin şüphelileri olabilecekleri düşünülen 4 gencin bulunduğu Mersin plakalı otomobil, polis aracına çarparak durdu. Kaza sonrası polisin havaya uyarı ateşine rağmen araçtan inerek kaçmaya çalışan 1 kişi vurularak yaralı ele geçti, tedavisinin ardından diğer 3 arkadaşı ile birlikte gözaltına alındı. Gençlerin, kimliksiz, alkollü ve ehliyetsiz oldukları için kaçtıkları anlaşıldı.Mersin’de dün boşanma davasının ardından adliye çıkışında 2 kişinin öldürüldüğü olayın bazı şüphelilerinin henüz yakalanmamış olmaları nedeniyle çevre iller de uyarıldı. Cinayetlerin ardından şüphelilerin Adana’ya gelme ihtimali üzerine polis, 33 (Mersin) plakalı araçlar üzerinde araştırmalarını yoğunlaştırdı. Bu çerçevede, dün akşam Karafatma Caddesi’nde 33 KEH 88 plakalı otomobil durdurulmak istendi. Ancak otomobil sürücüsü, polisin ‘Dur’ ihtarına uymadı. Kovalamaca sırasında 3 ayrı barikatı geçen otomobil, Fuzuli Caddesi’nde Merkez Cami civarında ters yöne girip, 01 A 7370 resmi plakalı polis otomobiline çarparak durabildi. Kaza sonrası, araçtaki 4 kişiden 16 yaşındaki B.A. inerek kaçmaya başladı. Cinayet şüphelisi olabileceği düşünülen B.A., polisin havaya uyarı ateşi açmasına rağmen durmayınca, vurularak durduruldu. Sağ koltuk altından yaralanak B.A., Adana Numune Hastanesi’ne götürüldü. Tedavisinin ardından taburcu olan B.A., araçtaki diğer arkadaşları 17 yaşındaki M.Ö., 17 yaşındaki A.E.U. ve 20 yaşındaki Behçet Akyürek ile birlikte gözaltına alındı. 4 arkadaşın Mersin’deki olayla ilgilerinin olmadığı, ehliyetsiz, kimliksiz ve alkollü oldukları için polisten kaçtıkları anlaşıldı.DEVLET ‘DUR’ DEYİNCE DURMAK LAZIM Olayla ilgili soruşturmanın sürdüğünü belirten Adana Emniyet Müdürü Salih Kesmez, şu bilgiyi verdi: “Mersin’deki cinayetle ilgili 33 plakalı araçlar üzerinde uygulama yapılıyordu. Bu araç da 33 plakalıdır. Memur arkadaşlarımız aracı durdurmak istemiş, ancak içindeki kişiler durmayarak kaçmıştır. Daha sonra takip sırasında bu otomobil polis otomuza çarparak durabilmiştir, içerideki kişilerden biri kaçmaya çalışırken memur arkadaşın ateşi sonrası yaralı olarak yakalanmıştır. Bu kişi Mersin’deki cinayet şüphelisi de olabilirdi. Devlet ‘dur’ dediği zaman durmak lazım. Bu kişilerin durmama sebebi de ehliyetlerinin olmaması, alkollü olmaları ve kimliksiz olmalarıdır. Bunların çeşitli olaylardan sabıkası vardır. Yaralı kişi de tedavisi yapıldıktan sonra taburcu olmuştur, şu an gözaltındadır.”</TEXT>
</DOC>
