<DOC>
<DOCNO> 1327490 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5f89d2/l/0l0smilliyet0n0btr0cfotografta0ekalan0emutluluk0cturkiye0csondakika0c0a50b110b20a10a0c1310a6380cdefault0bhtm/story01.htm </URL>
<DATE> 2010/11/05 </DATE>
<TIME> 15:14:00.0 </TIME>
<AUTHOR>  </AUTHOR>
<HEADLINE>
foto��rafta kalan mutluluk
</HEADLINE>
<TEXT>BALIKESİR'in Erdek İlçesi'nde, evi terk edip boşanma davası açan eşi 28 yaşındaki Şengül Eğritepe'yi dün pompalı tüfekle yaralayıp, eşinin eniştesi 50 yaşındaki Hüseyin Sürgit'i öldüren 30 yaşındaki Ferdi Eğritepe, bugün polise teslim oldu. Geçen Temmuz ayında oğlunu sünnet ettirip eşi ve kızıyla fotoğraf çektiren Ferdi Eğritepe, “Yuvamı kurtarmak istiyordum, Şengül bana çok kötü davrandı. Eniştesi de küfür edince ne yaptığımı bilmiyorum” dedi.Yalı Mahallesi'nde oturan ve markette su dağıtım işinde çalışan Ferdi Eğritepe, 11 yıl önce akrabası olan Şengül Eğritepe ile evlendi. Şengül ve Ferdi Eğritepe'nin Berk (10) ve Melis (8) adını verdikleri 2 çocukları dünyaya geldi. Geçen Temmuz ayında oğullarını sünnet ettiren çift, günün anısına ailece mutluluk fotoğrafları çektirdi.ÜÇ AY ÖNCE BOŞANMA DAVASI AÇTIErgitepe çifti arasında bu süreçte başlayan geçimsizlik, iddiaya göre Şengül Eğritepe'nin ayrılmak istemesiyle tırmandı. Buna karşı çıkan Ferdi Eğritepe ile kavga eden Şengül Eğritepe, geçen Ağustos ayında eşyalarını alarak evden ayrılıp aynı mahallede oturan teyzesi Gülsüm Sürgit'in evine yerleşti.Ferdi Eğritepe, dün, boşanma davasını geri alıp evine dönmesi için telefon açtığı eşi Şengül Eğritepe ile bir kez daha tartıştı. Yine olumsuz yanıt alın Ferdi Eğritepe, evinde bulunan ruhsatsız pompalı tüfeğini, 10 E 6257 plakalı otomobiline koyup konuşmak için Şengül Eğritepe'nin yanına gitmek istedi.YOLDA KARŞILAŞTI POMPALI İLE DEHŞET SAÇTIOğlu ve kızı okulda olan Ferdi Eğritepe, yolda Şengül Eğritepe ile karşılaştı. Çift arasında başlayan tartışma kavgaya dönüşünce Şengül Eğritepe, teyzesinin eşi Hüseyin Sürgit'den yardım istedi. Kavganın çıktığı yere gelen Hüseyin Sürgit ile Ferdi Eğritepe arasındaki tartışma önce küfürleşmeye sonra da kavgaya dönüştü. Bu sırada otomobildeki pompalı tüfeği alan Ferdi Eğritepe, Hüseyin Sürgit ile Şengül Eğritepe’ye ateş etti. Ambulansla Erdek Devlet Hastanesi’ne kaldırılan yaralılar, daha sonra Bandırma’ya sevk edildi. Durumu ağır olan 2 çocuk babası Hüseyin Sürgit doktorların tüm müdahalesine rağmen yaşamını yitirirken, Şengül Eğritepe ise tedavi altına alındı.POLİSE TESLİM OLDUCinayetten sonra kaçan ve polisin her yerde aradığı Ferdi Eğritepe, bu sabaha karşı polise gidip teslim oldu. Amacının, yıkılmakta olan yuvasını tekrar toplamak olduğunu söyleyen Ferdi Eğritepe, “Şengül bana çok kötü davrandı. Beni çok tahrik ettiler. Eniştesi de küfür edince ne yaptığımı bilmiyorum” dedi.Cinayetle ilgili soruşturmaya Erdek Cumhuriyet Savcılığı’nca başlandı. Olay yerinde inceleme yapan polis, pompalı tüfek ile 7 kez ateş edildiğini belirledi. Sorgulaması devam eden Ferdi Eğritepe, sorgusunun ardından Adliye'ye sevk edilecek.</TEXT>
</DOC>
