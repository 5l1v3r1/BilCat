<DOC>
<DOCNO> 1323476 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f500789/l/0l0smilliyet0n0btr0cshgm0eali0eariduru0eisparta0eda0edusen0eucakla0eilgili0edavada0eifade0everdi0cturkiye0csondakika0c0a30b110b20a10a0c130a97670cdefault0bhtm/story01.htm </URL>
<DATE> 2010/11/03 </DATE>
<TIME> 19:12:18.0 </TIME>
<AUTHOR>  </AUTHOR>
<HEADLINE>
shgm ali ar��duru, ��sparta'da d����en u��akla ilgili davada ifade verdi
</HEADLINE>
<TEXT>ISPARTA'da, 57 kişinin ölümüyle sonuçlanan uçak kazasıyla ilgili açılan davanın sekizinci duruşmasında, daha önce iki kez çağrılmalarına rağmen mahkemeye gelmeyen Sivil Havacılık Genel Müdürü Ali Arıduru ile kaza tarihinde yardımcısı görevindeki Oktay Erdağı sanık sıfatıyla ifade verdi. Her iki isim de kazanın pilotaj hatasından kaynaklandığını söyledi.Isparta'da 30 Kasım 2007'de meydana gelen ve 7'si mürettebat 57 kişinin ölümüyle sonuçlanan uçak kazasının ardından açılan kamu davasına, Ağır Ceza Mahkemesi'nde bugün devam edildi. Duruşmaya tutuksuz yargılanan sanıklardan Sivil Havacılık Genel Müdürü Ali Arıduru, kaza tarihinde Genel Müdür Yardımcısı olan Oktay Erdağı ve düşen World Focus Havayolları'nın Genel Müdürü Aydın Kızıltan'la birlikte Yavuz Yaşar, İsmail Taşdelen, Fikri Zafer Dinçer, Faruk Çağımnı, Şahin Tufan ve Necati Küçük katıldı. Sanıklardan Sinan Sevinç, Fevzi Yavuz ve Reşat Atalay bugünkü duruşmaya katılmadı.12 sanığın, ‘taksirle birden fazla kişinin ölümüne sebebiyet verme’ suçlamasıyla 3 yıldan 15 yıla kadar hapis ve belli haklardan yoksun bırakılma istemiyle yargılanmalarına devam edildi. Duruşmada Atlasjet Yönetim Kurulu Başkanı Murat Ersoy da izleyici olarak hazır bulundu.ARIDURU VE ERDAĞI ISPARTA'YA GELDİDaha önce Ankara Talimat Mahkemesi'nde ifadeleri alınan Sivil Havacılık Genel Müdürü Ali Arıduru ile kazanın olduğu tarihte Genel Müdür Yardımcılığı görevini yürüten Oktay Erdağı, ilk kez bugünkü duruşmaya katıldı. Mahkemede ilk ifadeyi, Oktay Erdağı verdi. Erdağı, “Suçlamaları kabul etmiyorum. Kuruma ve ismimize karşı önyargılı yaklaşılmıştır. Sivil Havacılık Genel Müdürlüğü görevini yasa ve yönetmelikler çerçevesinde yürütmektedir. Kaza pilotaj hatasından kaynaklanmıştır. Uçakta en ufak arıza yoktur. Pilot ‘pisti görüyorum ve iniyorum’ demiştir. Ancak aradan 10 dakika geçmiş olmasına rağmen uçak dağa inmiştir. Ben suçlu değil, mağdurum. İstanbul Teknik Üniversitesi'nin de kazayla ilgili hazırladığı raporun altı boştur” diye konuştu.İLK KEZ KAZAYLA YARGILANIYORUZSivil Havacılık Genel Müdürü Ali Arıduru ise ifadesinde, görev yaptığı kurumunun ilk kez bir kazayla ilgili yargı karşısına çıktığını söyledi. Arıduru, ifadesinde şöyle dedi:“Daha önce iki duruşmaya katılmamamın nedeni uluslararası arenada katılmış olduğum toplantılardan dolayıdır. Davalara katılmamamın bundan başka nedeni yoktur. Kazada hayatını kaybedenlerin yakınlarına başsağlığı diliyorum. Türkiye'de ilk kez Sivil Havacılık Genel Müdürlüğü bir kaza davasıyla yargı karşısına çıkıyor. Kurumumuz uluslararası Sivil Havacılık kurallarıyla yetkili bir kurumdur. Biz de kurum içerisinde çeşitli denetimlere tabi tutuluruz. Tanıma sistemi adı verilen bir sistemle eğer işlerinizde kurallara aykırı hareket etmişseniz, o yerde durma hakkınız yoktur. Sivil Havacılık Genel Müdürü'nün keyfi davranış ve ihmal gibi bir lüksü yoktur. Havayolları şirketlerinin ve burada görev yapanların sorumlulukları tek tek tanımlanmıştır.”KAPTAN YANLIŞ ROTA TAKİP ETTİSivil Havacılık Genel Müdürlüğü'nün işletmelerin başında bir polisiye teşkilat olmadığını dile getiren Arıduru, “Bir uçağı uçmadan önce durdurma gibi bir sorumluluğu yoktur. Sivil Havacılık Genel Müdürlüğü denetimleri ancak dokümanlar üzerinden yapar. Biz bir uçağı çalıştırıp denetim yapmayız. Uçağın bir parçası değiştirildiyse bu parça değişikliği el kitabına işlenir, biz de o değişimi dokümanları aldığımızda görürüz. Denetim ekiplerimizin yapmış olduğu denetimlerde işletmenin uçuşlarını durdurmaya yönelik bir sonuç çıkmamıştır. Gerekli ikazlar yapılmış ve süre tanınmıştır. Oysa işletmelerin uçuşlarını yönetmelik çerçevesinde durdurduğumuz için hakkımızda açılmış 160 dava bulunmaktadır. Kaza kırım raporunda da belirtildiği gibi kaptanın yanlış rota takip ettiği açıkça ortadadır. 60 derecelik bir sapma vardır.”PİLOT YANLIŞ YÖNE SAPTIArıduru, “Kimse ‘o uçak neden dağda’ diye sormuyor. Kaptan pilot bilgileri yanlış girmiştir, Isparta üzerine kadar herhangi bir sıkıntısı yoktur, sol yerine sağ tarafa yönelmiştir. Yanlış yönü denemiştir. Pilotaj hatası olduğu nettir. Biz suçluluk psikolojisinde hareket etmiyoruz. Bu kazanın olmasını kimse istemezdi. Bizim böyle bir kazaya sebebiyet verecek iddialarla karşı karşıya olmamız rencide edicidir. Bu suçlamaları kabul etmiyorum. Ayrıca İTÜ'nün hazırladığı kaza raporunda da bazı ifadelerin açılımı yanlıştır. Bu bile raporun subjektif olarak hazırlandığını göstermektedir” diye konuştuGÖZYAŞI ÜZERİNDEN PRİM İDDİASIDaha sonra müşteki avukatları, Arıduru ve Erdağı'na soru yöneltti. Arıduru tüm sorulara yanıt verirken, yanıtını bilmediği sorular karşısında kurumdan bilgilerin alınıp mahkemeye verilebileceğini ifade etti. Erdağı ise duruşmada, sivil havacılıkta hedefin sıfır hata olduğunu belirterek, bu davayla ilgili insanların gözyaşı üzerinden prim yapıldığını söyledi. Erdağı, “Bu durdurulmalıdır. Bilgi kirliliği ne yazık ki çok fazla. Biz insanların acısı üzerinden prim yapma yerine bu davada kim suçluysa onun ortaya çıkmasını istiyoruz” diye konuştu.Mahkeme heyeti, Atlasjet hakkında takipsizlik kararını bozan Yargıtay 9'uncu Dairesi'nin verdiği karar doğrultusunda hazırlanan fezlekenin beklenmesine, kamu davası açılır ise dosyaların birleşmesinin değerlendirilmesine, ayrıca sanıkların duruşmalardan vareste tutulmasına karar verdi. Duruşma, 2 Mart 2011 tarihine ertelendi.YOLCU YAKINLARI TEPKİLİDuruşma çıkışında bazı yolcu yakınları, Arıduru'nun Isparta'ya gecikmeli gelmesine tepki gösterdi. Yolcu yakınları kazanın üzerinden 3 yıl geçmesine rağmen Arıduru'nun mahkemede başsağlığı dilemesinin bile yersiz olduğunu söyledi.</TEXT>
</DOC>
