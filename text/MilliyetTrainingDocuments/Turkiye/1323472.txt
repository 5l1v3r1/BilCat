<DOC>
<DOCNO> 1323472 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f50370f/l/0l0smilliyet0n0btr0ckahraman0esadikoglu0esupheli0eolarak0eifade0everdi0cturkiye0csondakika0c0a30b110b20a10a0c130a97730cdefault0bhtm/story01.htm </URL>
<DATE> 2010/11/03 </DATE>
<TIME> 19:12:13.0 </TIME>
<AUTHOR>  </AUTHOR>
<HEADLINE>
kahraman sad��ko��lu �������pheli��� olarak ifade verdi
</HEADLINE>
<TEXT>SAVARONA yatına düzenlenen operasyonla ilgili olarak Antalya Cumhuriyet Savcısı Yusuf Hakkı Doğan, yatın işletmecisi armatör Kahraman Sadıkoğlu'nun da ‘şüpheli’ sıfatıyla ifadesine başvurdu.Antalya İl Jandarma Komutanlığı ekipleri, geçen 28 Eylül'de Savarona yatına yönelik ‘insan ticareti’ ve ‘fuhuş’ operasyonu düzenlemiş, gözaltına alınanlardan Tevfik Arif, Gündüz Akdeniz, Musa Çelik, Erkan Akdeniz, Hülya Erdoğan ve Rus uyruklu Erdar Baıoguev tutuklanmıştı. Savarona baskınıyla ilgili soruşturmayı yürüten Antalya Cumhuriyet Savcısı Yusuf Hakkı Doğan, Ulusal Yargı Ağı Bilişim Sistemi (UYAP) aracılığıyla yatın işletmecisi armatör Kahraman Sadıkoğlu'na SMS göndererek, Sadıkoğlu'nu beyanına başvurulmak üzere Antalya Adliyesi'ne davet etmişti.Sadıkoğlu'nun geçen hafta içerisinde gizlice Antalya'ya gelerek operasyonu yürüten Cumhuriyet Savcısı Yusuf Hakkı Doğan'a ifade verdiği ortaya çıktı. ‘İnsan ticaretine bilerek göz yummak ve yardım etmek’ suçlaması ile şüpheli olarak ifadesi alınan Kahraman Sadıkoğlu, 49 yıllığına devraldığı Atatürk'ün yatı Savarona'yı kendisinden Tevfik Arif, Gündüz Akdeniz ve Türkiye’de PETKİM ihalesine giren Kazak işadamı Aleksander Mashkevich'in 5 yıl içerisinde çeşitli defalar kiraladığını söyledi. Yatta fuhuş yapıldığından kesinlikle bilgisi olmadığını belirten Sadıkoğlu, “Atatürk’ün odası ve bana ait bir odaya kesinlikle girilmesi yasaktır. Yata gelen kadınların da fuhuş amacı ile değil, sevgilileri olarak geldiklerini birkaç defa duydum. Son olaydan önce Mayıs ayında da kiralamışlardı” dedi.Yata ilk olarak İngiltere Prensi Charles ve Prenses eşi Diana'nın Türkiye ziyaretinde çıktığını ve konuk çifti ev sahibi olarak karşıladığını belirten Kahraman Sadıkoğlu, ikinci olarak ise Monaco Prensi 2'nci Albert'in gelişinde çıktığını, daha sonraları ise yata binmediğini söyledi.Cumhuriyet Savcısı Yusuf Hakkı Doğan, Sadıkoğlu’nu tutuksuz yargılamak üzere serbest bıraktı. Savcılığın. önümüzdeki günlerde dosya ile ilgili soruşturmasını bitirip, iddianameyi hazırlayacağı belirtildi.</TEXT>
</DOC>
