<DOC>
<DOCNO> 1325227 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f5798d9/l/0l0smilliyet0n0btr0cogretmenlere0ebir0emaas0eikramiye0emujdesi0cturkiye0csondakika0c0a40b110b20a10a0c1310a20a10cdefault0bhtm/story01.htm </URL>
<DATE> 2010/11/04 </DATE>
<TIME> 15:11:07.0 </TIME>
<AUTHOR>  </AUTHOR>
<HEADLINE>
����retmenlere bir maa�� ikramiye m��jdesi
</HEADLINE>
<TEXT>Demokrat Eğitimciler Sendikası (DES) Genel Başkanı Gürkan Avcı, 18’nci Milli Eğitim Şurası’nda "24 Kasım Öğretmenler Günü’nde tüm öğretmenlere bir maaş tutarında maaş verilmesi" yönünde sendika olarak verdikleri önergenin Şura kararı haline geldiğini bildirdi.DES Genel Başkanı Gürkan Avcı, 1 Kasım Pazartesi günü başlayan ve 5 Kasım Cuma günü sona erecek olan ve Kızılcahamam’da devam eden 18’nci Milli Eğitim Şurası’nı değerlendirdi. Avcı, Şura’nın Türk insanının potansiyelinin ortaya çıkarılması ve bütün yönleriyle geliştirilmesi için hayati öneme haiz toplantılar olduğunu ifade etti. 21. yüzyılın toplumsal ve ekonomik gerçeklerine uygun bir Türk eğitim sisteminin geliştirilmesi için bu çalışmaların yapıldığını kaydeden DES Genel Başkanı Gürkan Avcı, bu çerçevede DES olarak çağın getirdiği meydan okumalara karşı Türk eğitim sistemini yeniden yapılandırmaya çalıştıklarını ve buna mecbur olduklarını ifade etti. Yoğun kulis ve diplomasi çalışmalarıyla adeta delegeler arasında mekik dokuyarak, sendika olarak Şura toplantılarına damga vuran teklifler verdiklerini ve bu tekliflerin Şura kararı olarak alınmasını sağladıklarını belirten Avcı, her 24 Kasım Öğretmenler Günü’nde öğretmenlere bir ay tutarında ikramiye verilmesi kararını çıkarttıklarını bildirdi.Avcı, 24 Kasım Öğretmenler Günü’nde tüm öğretmenlere bir maaş tutarında maaş verilmesi yönünde sendika olarak verdikleri önergenin Şura kararı haline geldiğini kaydeden Avcı, DES olarak öğretmenlerin, eğitim çalışanlarının, öğrenci ve velilerden oluşan tüm eğitim bileşenlerinin yaşamakta olduğu sorunların çözümü yönünde önemli önergeler verdiklerini kaydetti.Avcı, sendika olarak verdikleri önergelerden Şura kararı haline gelen hususları şöyle sıraladı:"-Birçok meslek grubuna tanınan yıpranma payı uygulamasının engelli çocuklara eğitim veren özel eğitim öğretmenlerine de verilmesi.-Eğitim ordusunun gizli kahramanları olan hizmetli, şoför, bekçi, hademe, memur ve şeflerden oluşan eğitim çalışanlarının tayin, terfi ve görevde yükselme sistemlerinin adaletli ve objektif kriterlere göre yeniden belirlenmesi ve her eğitim yılı başında yalnızca öğretmenlere verilen Eğitim Öğretim Ödeneğinin bu gruptaki eğitim çalışanlarına da verilmesi. Eğitim sisteminin önemli sorunlarından birisi olan okul müdürlüğü yöneticiliğinin genel idari hizmetler sınıfı içine alınması.-Üstün zekalı ve üstün yetenekli çocukların eğitimi ve istihdamına dönük özel eğitim programları uygulayan Çağdaş Enderun okullarının açılması.-Birçok bağımsız ve onurlu ülkede olduğu gibi Türkiye’de de yabancı dilde eğitimin yasaklanarak eğitimin tüm basamaklarında eğitimin yalnızca Türkçe yapılması."Sendika olarak verdikleri önergeler neticesinde alınan kararların Türk eğitim sisteminin geleceği için oldukça hayati kararlar olduğunu söyleyen Gürkan Avcı, şura kararlarının muasır medeniyet seviyesinin üzerine çıkmış bir Türkiye idealine büyük hizmetleri olacak nitelikte kararlar olduğunu kaydetti.</TEXT>
</DOC>
