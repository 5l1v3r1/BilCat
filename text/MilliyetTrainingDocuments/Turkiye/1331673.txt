<DOC>
<DOCNO> 1331673 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f72409a/l/0l0smilliyet0n0btr0ckarayolunda0ebizans0ekalintilari0cturkiye0csondakika0c0a80b110b20a10a0c13117140cdefault0bhtm/story01.htm </URL>
<DATE> 2010/11/08 </DATE>
<TIME> 15:10:15.0 </TIME>
<AUTHOR>  </AUTHOR>
<HEADLINE>
karayolunda bizans kal��nt��lar��
</HEADLINE>
<TEXT>ÇANAKKALE'nin Bayramiç İlçesi'ne bağlı Yahşieli Köyü Palamutluk bölgesindeki yol genişletme çalışmaları sırasında, Geç Dönem Bizans köy kalıntıları ortaya çıktı.Bayramiç ile Ezine ilçeleri arasındaki 25 kilometrelik yolun genişletme çalışmaları sırasında iş makineleri dün akşam saatlerinde 5 sütun parçasını ortaya çıkardı. Geç Bizans Dönemi'ne ait olduğu belirlenen kalıntılar arasında, 13'üncü yüzyıla ait olduğu sanılan tipik Bizans köy şapeli parçalarının da yer aldığı öğrenildi. Karayolları'nın yol yapımı için özel sektöre ait bir firmaya ihale ettiği yol genişletme çalışması kalıntılar nedeniyle durduruldu.Çanakkale Arkeoloji Müzesi Müdürlüğü, bölgede yaptığı ilk incelemeler ardından, Geç Dönem Bizans köy yerleşkesinde kullanılan 5 adet 50 santimetre çapında, 3 metre uzunluğunda mermer sütun, evlerin çatılarına ait yüzlerce kiremit parçası, ‘Ante’ diye adlandırılan ve üzerinde haç kabartması bulunan duvar başlığının ortayı çıktığını belirledi.Müze Müdür Vekili Ömer Özden, İslamiyet öncesi bölgede Bizans hakimiyetinin olduğunu hatırlatarak, “Ante üzerindeki haç kabartması, bunun bir şapele ait olduğunu gösteriyor. Bu kalıntılar devşirme malzemeler. Yani bu kalıntıların ortaya çıktığı bölgeye daha sonra bir şekilde getirilmiş olduğunu anlıyoruz. Ancak, buluntuların ortaya çıktığı adı veren palamut ağaçlarının dizelenme şekli, bölgenin eski bir Bizans köyüne ait olduğunun göstergesi. Elimizdeki bulgulara göre, yörede İslamiyet öncesi Geç Dönem Bizanslılar yaşam sürmüşler” dedi.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
