<DOC>
<DOCNO> 1322473 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f4c9584/l/0l0smilliyet0n0btr0cimrali0eda0e40ekritik0esaat0cturkiye0csondakika0c0a30b110b20a10a0c130a95830cdefault0bhtm/story01.htm </URL>
<DATE> 2010/11/03 </DATE>
<TIME> 11:08:06.0 </TIME>
<AUTHOR>  </AUTHOR>
<HEADLINE>
imral��'da 4 kritik saat
</HEADLINE>
<TEXT> Kandil'in 2011 seçimlerine kadar uzattığı eylemsizlik kararının İmralı'da terörist Abdullah Öcalan'la devlet görevlileri arasındaki sıkı pazarlık sonucu gerçekleştiği, devlet görevlilerinin, Öcalan'ın mektubunu örgüte, örgütten gelen yanıtı ise Öcalan'a aktardıkları ileri sürüldü.Fırat Haber Ajansı'nda dün gece 22.19'da "İmralı'da kritik 4 saat" başlıklı haber yer aldı.Haberde, devletin Öcalan'la iki kez görüştüğü, ilk görüşmenin 3 saat 15 dakika, ikinci görüşmenin ise 45 dakika sürdüğü belirtilirken, Öcalan'ın örgüte gönderdiği mektubun aynı gün yerine ulaşması üzerine eylemsizliğin uzatıldığı ifade edildi. Habere göre, Hakkari Geçitli'de 9 köylünün yaşamını yitirdiği 16 Eylül'den sonra Öcalan'la yapılan görüşmeler kesildi. Avukatlarıyla 13 Ekim'de görüşen Öcalan, hem devlete hem de PKK'ya mektup yazdığını belirterek, "Daha önce de belirttiğim gibi 'iki protokol' görüşümü tekrarlayacağım. Birincisi güvenlik protokolü, ikincisi demokratik haklar protokolü, anayasa bunun içindedir. Ben daha önce yazdığım mektupta da bu iki protokol hususunu belirtmiştim Devlete ve Kandil'e yazdığım mektupların cevabını da henüz alamadım. 31 Ekim'e kadar bekleyeceğiz ondan sonra ben yokum, aradan çekileceğim ve artık süreci KCK götürecektir, KCK kendi kararını kendisi verir" demişti.İki ayrı görüşme yapıldı Haberde, bu açıklamadan sonra devlet adına İmralı'ya giden heyetin yeniden devreye girdiği belirtildi. Haberde şu iddialara yer verildi: "Öcalan'la iki ayrı önemli görüşme yapıldı. Birincisi, DTK Eşbaşkanı Tuğluk'un İmralı'ya gitmek için savcılığa başvuru yaptığı 25 Ekim günü heyet Öcalan'la görüşme yapıyordu. Öcalan'ın 'diyalogtan müzakereye geçiş süreci' olarak tanımladığı görüşme tam 3 saat 15 dakika sürdü. Görüşmenin temel gündemini eylemsizlik oluşturdu. KCK'dan gelen mektubun bizzat bu heyet tarafından Öcalan'a ulaştırıldı. Görüşme ise, Kandil'in eylemsizlik kararını uzattığı 1 Kasım sabahı yapıldı. Bu görüşme 45 dakika sürdü. Öcalan bu süre zarfında kendisiyle görüşen devlet heyetine KCK yetkililerine iletilmek üzere mektup verdi. Mektup aynı gün çok hızlı bir şekilde örgüte ulaştırıldı. Öcalan, örgütten eylemsizliğin uzatılmasını istedi. KCK de aynı gün Öcalan'ın mektubuna yaptığı açıklamayla yanıt verdi."</TEXT>
</DOC>
