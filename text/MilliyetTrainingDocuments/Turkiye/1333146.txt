<DOC>
<DOCNO> 1333146 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/f82ebd4/l/0L0Smilliyet0N0Btr0Ctasli0Esopali0Earazi0Ekavgasi0E70Eyarali0Cturkiye0Csondakika0C10A0B110B20A10A0C1312650A0Cdefault0Bhtm/story01.htm </URL>
<DATE> 2010/11/10 </DATE>
<TIME> 13:43:43.0 </TIME>
<AUTHOR>  </AUTHOR>
<HEADLINE>
Taşlı, sopalı arazi kavgası: 7 yaralı
</HEADLINE>
<TEXT>’nın Birecik İlçesi’nde, birbirine akraba iki aile arasında arazi anlaşmazlığından dolayı çıkan taş ve sopaların kullanıldığı kavgada 7 kişi yaralandı.

Birecik’in Çoban Köyü’nde aralarında arazi anlaşmazlığından dolayı husumet bulunan birbirine akraba Kayabaşı ailelerinin fertleri arasında, dün akşam saatlerinde aynı nedenden yeniden tartışma çıktı. Kısa sürede büyüyen tartışmada bir süre sonra iki aile üyeleri birbirine taş ve sopalarla saldırmaya başladı. Kavga, ihbar üzerine köye gelen jandarmaların müdahalesi ile bitirilirken, taş ve sopalara hedef olarak yaralanan Hasan, Derviş, Mehmet, Şahin, Döndü, Ahmet ve Mustafa Kayabaşı, otomobillerle Birecik Devlet Hastanesi’ne götürüldü.

Hastanede tedavileri yapılan 7 kişi daha sonra gözaltına alınıp, sorgulanmak üzere Birecik İlçe Jandarma Komutanlığı’na götürüldü. Jandarma, yeni bir kavga ihtimaline karşı da köyde güvenlik önlemlerini artırdı.

Olayla ilgili soruşturma sürdürülüyor.</TEXT>
</DOC>
