<DOC>
<DOCNO> 1337395 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa8c652/l/0l0smilliyet0n0btr0cmihrimah0esultan0ecamii0eyeniden0eibadete0eacildi0cturkiye0csondakika0c150b110b20a10a0c13147570cdefault0bhtm/story01.htm </URL>
<DATE> 2010/11/15 </DATE>
<TIME> 15:06:44.0 </TIME>
<AUTHOR>  </AUTHOR>
<HEADLINE>
mihrimah sultan camii yeniden ibadete a����ld��
</HEADLINE>
<TEXT>Başbakan Recep Tayyip Erdoğan, 1999 depreminde büyük zarar gören ve restorasyonu 11 yıl süren Edirnekapı'daki Mihrimah Sultan Camii'nin hizmete açılış törenine katıldı.YOĞUN GÜVENLİK ÖNLEMLERİ DİKKAT ÇEKTİCaminin hizmete açılışı öncesinde ise yoğun güvenlik önlemleri alındı. Cami önünde Başbakan Erdoğan'ı bekleyen vatandaşlar didik didik arandı.Başbakan'a açılış töreninde Devlet Bakanı ve Başbakan Yardımcıları Bülent Arınç ve Hayati Yazıcı ile İstanbul Valisi Hüseyin Avni Mutlu, İstanbul Büyükşehir Belediye Başkanı Kadir Topbaş da eşlik etti. Erdoğan, öğle namazının ardından cami avlusu önünde toplanan vatandaşlara hitaben bir konuşma yaptı. Kanuni Sultan Süleyman'ın kızı Mihrimah Sultan ebediyete intikal ettikten sonra onun anısına 1562-1565 yılları arasında 3 yılda yaptırdığı caminin, restorasyonunun 12 yılda tamamalanmasını üzücü olarak nitelendiren Başbakan Erdoğan, "Ne yazık ki ileri gitmiyoruz. Geri gidiyoruz" diye konuştu."NE YAZIK Kİ İLERİ GİTMİYORUZ. GERİ GİDİYORUZ"Öğrencilik yıllarında teravih namazlarını kıldığı Mihrimah Sultan Camii'nin kendi dünyasında farklı bir yeri olduğunu belirten Erdoğan, "Caminin o zamanki imamı şimdi ebedi alemde. Kendisini rahmetle anıyorum. Kendisi benim için ağabey gibiydi. İmam hatipte birlikte okumuştuk. O bakımdan çok çok anlamlı. 11 yıllık bir restorasyondan sonra şuanda camimizin restorasyonu bitti. Üzücü tarafı ise Kanuni Sultan Süleyman'ın kızı Mihrimah Sultan ebediyete intikal ettikten sonra cami Mimar Sinan tarafından 3 yılda tamamlanmış. Biz ise 11 yılda restoerasyonunu yaptık. Ne yazık ki ileri gitmiyoruz. Geri gidiyoruz" dedi.ANADOLU YAKASINDA SÜLEYMANİYE CAMİ"Anadolu yakasında sıfırdan bir Süleymaniye Camii'ni kısa sürede bitirmeyi hedefliyoruz" diyen Başbakan Erdoğan sözlerine şöyle devam etti: "Mihrimah Sultan Camii'nin cami kısmının restorasyonu bitti. Gerek medrese, gerek hamam, medreseler, Sıbyan Mektebi kısımlarıyla alakalı proje yeni halloldu. Caminin restorasyonunun bu kadar güzel yapılması bizi onurlandırdı, gururlandırdı. Çevrenin bu camiye yeniden kavuşması bizi de huzurlu kıldı. Çevre halkı yarın burada namaz kılacak"SÜLEYMANİYE CAMİİ DE YARIN HİZMETE AÇILACAKSüleymaniye Camii'nin de açılışını da yarın yapacaklarını belirten Erdoğan, "Bu restorasyon iktidarımıza nasip oldu. Yarın açılışını yapacağız. Külliyesinin restorasyon çalışmalarını da hızla devam ettiriyoruz. Fatih'in, Valide Sultan'ın, karşı taraftaki Mihrimah Sultan'ın, Sultanahmet'in külliyesi içindeki bazı kısımların restorasyonu devam ediyor. Kısa bir süre önce Bülent Bey'in açılışını yaptığı Yavuz Selim Camii de bu bölgede önemli yeri olan bir cami. İstanbulluların çoğu yerini bilmez. Aslında muhteşem bir sanat eseridir. Haliç'e nazır sanat anlamında önemli bir eserdir. Onunda restorasyonu bitti, Müslümanların hizmetinde" ifadesini kullandı.Törende konuşan Başbakan Yardımcısı Bülent Arınç da Vakıflar Genel Müdürlüğü'nün binlerce eseri restore ettiğini ifade ederek, "İstanbul'da bu eserleri görebilirsiniz. Mihrimah Sultan Camii'nin kardeşi de Üsküdar'dadır. İnşallah o da kısa sürede restore edilecektir" diye konuştu.Cami önünde toplanana kalabalığın Kurban Bayramı'nı da kutlayan Başbakan Erdoğan, camiden ayrıldı.</TEXT>
</DOC>
