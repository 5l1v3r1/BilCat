<DOC>
<DOCNO> 1337205 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fa7aef1/l/0l0smilliyet0n0btr0cemekli0eolmayan0ebashemsire0eye0eoda0esurgunu0eiddiasi0cturkiye0csondakika0c150b110b20a10a0c13147290cdefault0bhtm/story01.htm </URL>
<DATE> 2010/11/15 </DATE>
<TIME> 13:08:37.0 </TIME>
<AUTHOR>  </AUTHOR>
<HEADLINE>
emekli olmayan ba��hem��ire'ye ���oda s��rg��n����� iddias��
</HEADLINE>
<TEXT>TRABZON Ahi Evren Kalp ve Damar Cerrahisi Hastanesi'nde Başhemşire olarak görev yapan 60 yaşındaki Zahide Maçka, emekli olması için kendisine baskı yapan hastane yönetiminin odasını yönetim katından alarak erkekler tuvaletinin yanına taşıdığını ileri sürdü. Başhekim Prof. Dr. Şükrü Çelik, odanın polikliniklere yakın olması için o kata taşındığını savundu.Ahi Evren Kalp ve Damar Cerrahisi Hastanesi’nin Başhemşiresi Zahide Maçka, emekli olması için hastane yönetimi tarafından kendisine baskı yapıldığını ileri sürdü. Bu nedenle yönetim katındaki odasının poliklinik katındaki erkekler tuvaletinin yanına alındığını ileri süren Zahide Maçka, 38 yıllık hemşire olduğunu belirterek, şunları anlattı: “22 yıldır da çeşitli hastanelerde başhemşirelik görevinde bulundum. Emekliliğim geldi ama ben bu meslekte hizmetlerime devam etmeyi tercih ettim. Bu benim en doğal ve kanuni hakkım. Ama bu göreve başka birini getirmek istiyorlar. 22 yıl boyunca başhemşire olarak hizmet veren birinin makam odasının olması gereken yerden alınıp alakasız bir yere taşınması normal midir? Başhekim bana ‘Emekli ol’ dedi ama görevime devam etmek istiyorum.” Zahide Maçka, yaşadığı sorunları Memur- Sen’e bağlı Sağlık- Sen Trabzon Şube Başkanı Erkan Bulut’a ilettiğini ancak henüz bir netice alamadığını söyledi.Bu arada hastanenin resmi internet sitesindeki ‘yönetim kadrosu’ içindeki bölüme, Zahide Maçka’nın fotoğrafı ve isminin konulmaması da dikkat çekti. Sağlık- Sen Trabzon Şube Başkanı Erkan Bulut ise “Telefonla görüştük. Bir takım sıkıntılar yaşanmış. İlgili kişilerle gerekli temaslarımız sürmekte. Umarız bu sorunu tatlıya bağlarız” diye konuştu.BAŞHEKİM: EMEKLİ OLMAMAKTA HERKES ÖZGÜR Ahi Evren Kalp ve Damar Cerrahi Hastanesi Başhekimi Prof. Dr. Şükrü Çelik ise iddiaların asılsız olduğunu söyledi. Prof. Dr. Çelik, “Başhemşiremiz Zahide Maçka kendi el yazısıyla emekli olmak için dilekçe verdi, ancak sonra bu dilekçeyi geri çekti. Emekli olma ya da olmama durumunda herkes özgür. Hastanemizde kanun var nizam var. Biz kesinlikle emekli olması için baskı yapmadık. Başhemşire odası da polikliniklere daha yakın olması için o kata taşındı” dedi.</TEXT>
</DOC>
