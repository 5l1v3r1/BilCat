<DOC>
<DOCNO> 1331415 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/f719b60/l/0l0smilliyet0n0btr0ctaburcu0eoldu0eeve0egiderken0ekazada0eyaralandi0cturkiye0csondakika0c0a80b110b20a10a0c13116650cdefault0bhtm/story01.htm </URL>
<DATE> 2010/11/08 </DATE>
<TIME> 14:19:28.0 </TIME>
<AUTHOR>  </AUTHOR>
<HEADLINE>
taburcu oldu, eve giderken kazada yaraland��
</HEADLINE>
<TEXT> KAYSERİ'de eczacı 34 yaşındaki Zafer Güven, geçirdiği bel fıtığı ameliyatı ardından özel hastane çıkışında, ağabeyi 39 yaşındaki Murat Güven'in kullandığı otomobille eve giderken, geçirdiği trafik kazası sonucu yaralanırken, başka bir hastaneye kaldırıldı.Kaza, Kocasinan İlçesi Çevreyol Hastane Caddesi kavşağında dün meydana geldi. Özel bir hastanede cumartesi günü bel fıtığından ameliyat olduktan sonra dün taburcu edilen eczacı Zafer Güven, ağabeyi Murat Güven yönetimindeki 38 FZ 494 plakalı otomobilinin ön koltuğuna oturup, evine dönmek istedi. Kavşakta kırmızı ışıkta geçtiği öne sürülen 29 yaşındaki Serkan Koçak yönetimindeki 38 VS 941 plakalı otomobil, Murat Güven'in kullandığı otomobile yandan çarptı.Kazada ön koltukta oturan Zafer Güven, eşi Fidan ile yeğeni Onur, yaralandı. Kazada yaralanan 3 kişi Eğitim ve Araştırma Hastanesi'ne kaldırıldı. Kaza sonrası yürümekte zorlanan Zafer Güven, “Cumartesi günü önce bel fıtığımdan ameliyat oldum. Taburcu olduktan sonra eve giderken, kardeşimin kullandığı otomobile bir başka araç çarpınca, bu kez başka bir hastaneye kaldırıldım” diye konuştu.Güvenli sürüşün sırlarını öğrenmek için tıklaYorum yaz Arkadaşına gönderSitene ekleSayfayı yazdırAA+-</TEXT>
</DOC>
