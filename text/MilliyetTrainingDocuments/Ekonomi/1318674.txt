<DOC>
<DOCNO> 1318674 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f385f9f/l/0l0smilliyet0n0btr0cmanikurcu0eve0eagdaciya0estandart0cekonomi0csondakika0c0a10b110b20a10a0c130a83290cdefault0bhtm/story01.htm </URL>
<DATE> 2010/10/31 </DATE>
<TIME> 11:05:00.0 </TIME>
<AUTHOR>  </AUTHOR>
<HEADLINE>
manik��rc�� ve a��dac��ya standart
</HEADLINE>
<TEXT>Türkiye Esnaf ve Sanatkarları Konfederasyonu (TESK) Genel Başkanı Bendevi Palandöken, erkek ve kadın kuaförü, manikürist ve ağdacı standartlarının Resmi Gazetede yayımlandığını belirterek, bu standartların iş yaşamı ile eğitim yaşamı arasında önemli bir köprü işlevi gördüğünü belirtti.Palandöken, yaptığı yazılı açıklamada, Mesleki Yeterlilik Kurumu’ndan (MYK) 20 meslek dalında standart yapma yetkisi aldıklarını, bu meslek standartlarından 4 tanesinin yürürlüğe girdiğini ifade ederek, hazırlanan erkek kuaförü, kadın kuaförü, manikürist ve ağdacı standartlarının MYK Yönetim Kurulu’nun onayı sonrasında 14 Ekim 2010 tarihli Resmi Gazetede yayımlandığını kaydetti.Meslek standartlarının iş yaşamının istihdam edeceği kişilerin sahip olması gereken bilgiyi ortaya koyan dokümanlar olduğunu belirten Palandöken, bu özelliğiyle bu standartların iş yaşamı ile eğitim yaşamı arasında önemli bir köprü işlevi gördüğünü ifade etti.Mesleki Yeterlilik Kurumu’nun 2006 yılında kurulduğunu belirten Palandöken, açıklamada şunları kaydetti: "MYK’nın temel işlevi ülkemizde meslek standartları, mesleki yeterlilikler, sınav ve belgelendirme sisteminin kurulması ve işler hale getirilmesidir. MYK meslek standartları ve mesleki yeterlilikleri bizzat kendi hazırlamamakta, hazırlamak isteyen kuruluşları yetkilendirmektedir. Bilindiği üzere, Konfederasyonumuz 50’ye yakın esnaf-sanatkar meslek dalında meslek standardı üretmek üzere MYK’ya başvuruda bulunmuş ve metal, deri ve tekstil, gıda ve ağırlama sektörlerinde yer alan 20 meslek dalında meslek standardı hazırlama yetkisi almıştır. 9 Mart 2010 tarihinde MYK ile imzalanan İşbirliği Protokolü çerçevesinde Konfederasyonumuz ve bağlı federasyonlarımızın görevlendirdiği personelden oluşan bir meslek standardı hazırlama ekibi oluşturulmuş, ekip bir eğitimden geçmiş ve bu tarihe kadar on altı (Kuyumcu, dönerci, pideci, kebapçı, kantinci, erkek kuaförü, kadın kuaförü, güzellik uzmanı, ağdacı, manikürist, anahtarcı (çilingir), saatçi) meslek dallarında standart hazırlamıştır."</TEXT>
</DOC>
