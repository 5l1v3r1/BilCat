<DOC>
<DOCNO> 1333368 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f851f2b/l/0l0smilliyet0n0btr0ctupras0ein0e90eaylik0edonem0ekari0e6760emilyon0e4370ebin0etl0cekonomi0csondakika0c10a0b110b20a10a0c13127420cdefault0bhtm/story01.htm </URL>
<DATE> 2010/11/10 </DATE>
<TIME> 21:00:30.0 </TIME>
<AUTHOR>  </AUTHOR>
<HEADLINE>
t��pra�������n 9 ayl��k d��nem kar�� 676 milyon 437 bin tl
</HEADLINE>
<TEXT>TÜPRAŞ, 2010 yılının ilk 9 aylık karı, geçen yılın aynı dönemine göre yüzde 10 artarak 676 milyon 437 bin TL olarak gerçekleşti.Tüpraş Genel Müdürlüğü’nden yapılan açıklamaya göre, kuruluş geçen yıl 1 ocak- 30 Eylül 2009 tarihleri arasında 14 milyar 732 milyon 969 bin TL satış geliri elde ederken, bu yılın aynı döneminde bu rakam yüzde 27’lik artışla 18 milyan 774 milyon 762 TL olarak gerçekleşti. Tüpraş’ın yine aynı dönemlere ait faliyet karı 741 milyon 049 bin TL’den 842 milyon 487 bin TL’ye, dönem karı ise 615 milyon 765 TL’den 676 milyon 437 TL’ye çıktı. Tüpraş operasyon verilerini de açıklarken, geçen yılki döneme göre kapasite kullanımı yüzde 5.4 artarak yüzde 70’den yüzde 75.4’e, tesislerdeki üretim de 13 milyon 695 bin tondan 15 bin 059 tona ulaştı.Genel Müdürlük açıklamasında, 2010 yılı 9 aylık dönem, küresel ekonomide görülen sınırlı iyileşmeye paralel olarak, Brent hampetrol fiyatının yüzde 35 artışla varil başına 77 dolar düzeyine yükseldiği, dünya rafinerileri açısından kapasite kullanım oranlarının daha yüksek seyrettiği, global ürün stoklarının rafineri marjları üzerinde daha belirleyici olduğu bir dönem olduğu kaydedilerek şöyle denildi: “İlk 9 aylık dönemde Tüpraş net rafineri marjı Akdeniz Rafineri Marjındaki gelişmelere paralel olarak 2.1 dolar/varil düzeyinden 4 dolara ulaşmıştır. Rakamlardan anlaşılacağı üzere, operasyonel ve finansal göstergelerimiz 2009 yılının üzerinde gerçekleşmiştir. Finansal göstergelerimizden satış gelirlerimiz, ham petrolün ortalama fiyat seviyesine bağlı olarak geçen yılın yüzde 27 üzerinde gerçekleşirken, faaliyet karı ve FAVÖK ise rafineri marjımızdaki gelişim doğrultusunda geçen yılın yüzde 14 üzerinde olmuştur. Sektör, en güçlü olduğu 3'üncü çeyrek dönemde ise, ülkemizdeki ekonomik büyüme ve ürün taleplerdeki iyileşme paralelinde Tüpraş 3'üncü çeyrek dönemde yüzde 25.6 artışla 351.8 milyon TL net kar elde etmiştir.”</TEXT>
</DOC>
