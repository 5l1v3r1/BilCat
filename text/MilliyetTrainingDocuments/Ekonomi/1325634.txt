<DOC>
<DOCNO> 1325634 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f59297f/l/0l0smilliyet0n0btr0csimsek0ekkdf0enin0eartirilmasi0ekonuyu0einceletecegim0e0cekonomi0csondakika0c0a40b110b20a10a0c1310a2840cdefault0bhtm/story01.htm </URL>
<DATE> 2010/11/04 </DATE>
<TIME> 19:00:26.0 </TIME>
<AUTHOR>  </AUTHOR>
<HEADLINE>
��im��ek: '(kkdf���nin art��r��lmas��) konuyu inceletece��im'
</HEADLINE>
<TEXT>Maliye Bakanı Mehmet Şimşek, Kaynak Kullanımı Destekleme Fonu (KKDF) oranının artırılmasının 28 Ekim’den önceki kredileri kapsaması konusunu Gelir İdaresi ile konuşmaları gerektiğini bildirdi.Şimşek, The Economist tarafından düzenlenen "Değişim Sürecinde Türkiye-Türk Hükümetiyle 18. Yuvarlak Masa Toplantısı" sırasında gazetecilerin sorularını yanıtladı."Vergi ve diğer alacaklarla ilgili yeniden yapılandırma çalışmasından Turkcell, Doğan ve TÜPRAŞ gibi firmalara kesilen cezalar da etkilenecek mi?" sorusu üzerine, Şimşek, bu konuda yorum yapamayacağını ifade ederek, "Taslak henüz son şeklini almadı" dedi.Garanti Bankası hisse satışından devletin kasasına ne kadar vergi gireceğine ilişkin bir soru üzerine, Şimşek, bu konuda bilgisi olmadığını söyledi.Şimşek, KKDF’nin artırılmasının 28 Ekim’den önceki kredileri kapsamasına ilişkin bir soru üzerine de, "O konuyu Gelir İdaresi ile konuşmamız lazım. Bugün gazetelerde gördüm. Yani muhtemelen onun bir mantığı vardır. Bu konuya arkadaşlarla görüşeceğim. Muhtemelen şöyle olmuştur; geleceğe denk düşen taksitler vardır. Muhtemelen o çerçevededir. Bu konuyu inceleteceğim" şeklinde konuştu.Vergi borçlarının yapılandırılmasında ihtilaflı dosyalardaki borçlar için uygulama tarihine ilişkin soruyu da Şimşek, "Genel olarak ben sayın Başbakanımızın bu konuda yaptığı açıklama öncesinden başlatılması gerektiğini prensip olarak önerdim. Şu anda o çerçevede gidiyor. Ama yine de son şekli verilene kadar size kesin bir tarih vermek istemiyorum" karşılığını verdi.</TEXT>
</DOC>
