<DOC>
<DOCNO> 1336242 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fa3208d/l/0l0smilliyet0n0btr0cirlanda0enin0e450eile0e90a0emilyar0eeuro0eya0eihtiyaci0eolabilir0cekonomi0csondakika0c140b110b20a10a0c13144160cdefault0bhtm/story01.htm </URL>
<DATE> 2010/11/14 </DATE>
<TIME> 21:00:48.0 </TIME>
<AUTHOR>  </AUTHOR>
<HEADLINE>
irlanda'n��n 45 ile 90 milyar euro'ya ihtiyac�� olabilir
</HEADLINE>
<TEXT>Euro Bölgesi kaynakları, İrlanda’nın bankacılık sektörünün yardıma ihtiyacı olup-olmayacağına bağlı olarak 45 ile 90 milyar euro desteğe ihtiyacı olabileceğini ifade etti.Almanya’da yayımlanan Welt am Sonntag gazetesinde yer alan habere göre, AB’den diplomatik kaynaklar, İrlanda’nın 70 milyar euro'ya  kadar yardım talebinde bulunabileceğini kaydetti. Euro Bölgesi’nden başka bir kaynak ise AB’nin acil yardım fonunu kabul etmesi için İrlanda’ya baskı yaptığını, Dublin yönetiminin yardım talebinde bulunmak istemediğini, ancak piyasalardaki gelişmelere bağlı olarak başka seçeneği olamayabileceğini belirtti.İrlanda’nın AB’ye yardım için başvurup başvurmayacağının belli olmadığı, ancak İrlanda bankalarının ek kaynağa ihtiyacı olması halinde bunun Dublin yönetimini AB’den yardım istemeye zorlayabileceği kaydedildi.Dublin, AB fonlarından yararlanmayı planladığı yönündeki haberleri sıklıkla yalanlıyor.AB Komisyonu’nun ekonomik ve parasal işlerden sorumlu üyesi Olli Rehn, Finlandiya’nın devlet televizyonu kanalı YLE’ye verdiği demeçte, "İrlandalı yetkililerle yakın işbirliği içinde durumu gözden geçirmeye hazırız" dedi. Rehn, Avro Bölgesi maliye bakanlarının salı günü İrlanda konusunu ele alacaklarını belirtti.İrlanda hükümeti AB’ye, bütçe açığını 2014 yılına kadar gayri safi yurtiçi hasılanın yüzde 12’sinden yüzde 3’üne çekme sözü verdi. İrlanda’da küresel krizin etkili olmaya başladığı 2008’den sonra konut piyasası çökerken, konut fiyatları yüzde 50-60 değer kaybetti.İrlanda hükümeti Ocak 2009’da Anglo Irish Bank’ı kamulaştırdı. Bank Of Ireland’ın yüzde 36 hissesini de alan hükümet, Allied Irish Banks’ın çoğunluk hissesini almaya hazırlanıyor.Avro Bölgesi, Uluslararası Para Fonunun da (IMF) katkısıyla 750 milyar avro tutarında Avrupa Finansal İstikrar Fonu (EFSF) oluşturmuştu.</TEXT>
</DOC>
