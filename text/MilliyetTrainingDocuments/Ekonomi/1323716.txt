<DOC>
<DOCNO> 1323716 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5298e9/l/0l0smilliyet0n0btr0c0eyeni0evergi0eborcu0etasarisindan0edogan0egrubu0eda0efaydalanabilir0e0cekonomi0chaberdetay0c0a40b110b20a10a0c130a99620cdefault0bhtm/story01.htm </URL>
<DATE> 2010/11/04 </DATE>
<TIME> 01:01:06.0 </TIME>
<AUTHOR>  </AUTHOR>
<HEADLINE>
���yeni vergi borcu tasar��s��ndan do��an grubu da faydalanabilir���
</HEADLINE>
<TEXT>REUTERSReuters’a bilgi veren üst düzey bir ekonomi yetkilisi, düzenleme üzerinde halen çalışıldığını ve henüz son şeklinin verilmediğini belirtirken, “Ancak mevcut taslağa göre Maliye Bakanlığı ile vergi mükellefinin uzlaşamadığı ve vergi mahkemelerinde devam eden ihtilaflı dosyalarda vergi ceza ve faizlerinin silinmesi öngörülürken, anaparanın da yarısının silinmesi hükme bağlanıyor. Burada amaç ihtilaflı olan ve sürüncemede kalan alacakların bu düzenleme ile bir an önce, gerekli olması halinde taksitlere bağlanarak tahsil edilmesi. Bu düzenleme genele uygulanacak, tabii Doğan grubunun mahkeme süreci devam eden ihtilaflı borçları için de bu uygulanabilecek” dedi. Hisseler tavan yaptı Haberin ardından Doğan Yayın Holding hisseleri yüzde 10 primle tavan seviyesi olan 1.54 liradan işlem gördü. Haberde ayrıca aynı yetkilinin yeniden yapılandırmanın geniş kapsamlı olacağı ve buradan 40 milyar lira, matrah artırımından ise 10 milyar lira olmak üzere toplam 50 milyar lira tahsilat beklendiğine ilişkin sözleri de yer aldı.</TEXT>
</DOC>
