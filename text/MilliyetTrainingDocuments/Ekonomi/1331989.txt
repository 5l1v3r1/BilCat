<DOC>
<DOCNO> 1331989 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f7546d3/l/0l0smilliyet0n0btr0chazine0eekim0ede0e70e50emilyar0elira0eacik0everdi0cekonomi0csondakika0c0a80b110b20a10a0c13118690cdefault0bhtm/story01.htm </URL>
<DATE> 2010/11/08 </DATE>
<TIME> 19:00:24.0 </TIME>
<AUTHOR>  </AUTHOR>
<HEADLINE>
hazine ekim'de 7,5 milyar lira a����k verdi
</HEADLINE>
<TEXT>Hazine nakit dengesi geçen ay 7,5 milyar lira açık verdi.Hazine Müsteşarlığı’nın açıkladığı geçici sonuçlara göre, ekim ayında nakit bazda toplam 12,6 milyar lira gelir elde edildi, 18,3 milyar lira faiz dışı harcama yapıldı ve 5,7 milyar lira faiz dışı açık oluştu. Toplam 2,2 milyar lira faiz ödemesi ve 0,3 milyar lira Özelleştirme ve Fon gelirlerinden sonra Hazine nakit dengesi 7,5 milyar lira açık verdi.Ekim ayında, 431 milyon lira net dış borç ödemesi ve 207 milyon lira net iç borçlanma yapıldı, net borçlanma 224 milyon lira olarak gerçekleşti. Aynı dönemde, Hazine hesaplarında kur değişimlerinden kaynaklanan azalış 183 milyon lira oldu. Bu gelişmeler sonucunda, ekim ayında Hazine hesapları net 7,7 milyar lira tutarında azaldı.2010 yılının Ocak-Ekim döneminde nakit bazda toplam 191 milyar lira gelir elde edildi, 184,1 milyar lira faiz dışı harcama yapıldı ve 6,8 milyar lira faiz dışı fazla oluştu. Toplam 41,1 milyar lira faiz ödemesi ve 5,8 milyar lira Özelleştirme ve Fon gelirlerinden sonra Hazine nakit dengesi 28,4 milyar lira açık verdi.</TEXT>
</DOC>
