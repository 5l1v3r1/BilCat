<DOC>
<DOCNO> 1329993 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f69077e/l/0l0smilliyet0n0btr0cg20a0eler0eabd0eyi0eterletecek0cekonomi0chaberdetay0c0a70b110b20a10a0c1311210a0cdefault0bhtm/story01.htm </URL>
<DATE> 2010/11/07 </DATE>
<TIME> 01:00:55.0 </TIME>
<AUTHOR>  </AUTHOR>
<HEADLINE>
g20���ler abd���yi terletecek
</HEADLINE>
<TEXT>Global Piyasalar: Melis ŞenerdemABD Merkez Bankası Fed'in ülke ekonomisini canlandırmak için açıkladığı 600 milyar dolarlık tahvil alım programı gelecek hafta gerçekleşecek G20 liderler zirvesinin bir numaralı gündem maddesi olacak. İtirazların kaynağı ise Fed'in tahvil alımlarının doların değerini birçok para birimi karşısında aşağı çekmesinden kaynaklanıyor. Güney Kore'nin başkenti Seul'de toplanacak olan G20'lerden şimdiden homurtular yükseliyor. Almanya Maliye Bakanı Wolfgang Schaeuble, cuma günü Fed'in kararının kur politikalarında çözüme doğru atılan adımlara zarar verdiğini söyleyerek, "ABD şu anda Çin’i yapmakla suçladığı şeyi, parasal gevşeme adı altında farklı araçlar kullanarak yapıyor" uyarısını yaptı. ABD uzun süredir Çin'in para birimi yuan'ın değerlendirmesi için telkinlerde bulunuyordu.  Gelişen ekonomiler kızgınBrezilya Maliye Bakanı Guido Mantega ise Fed'in son kararını bir "hata" olarak nitelerken, konuyu G20 zirvesinde gündeme taşıyacaklarını söyledi. Brezilya'nın Merkez Bankası Başkanı Henrique Meirelles ise ABD ekonomisindeki aşırı likiditenin herkes için risk yarattığını belirtti.Güney Afrika Maliye Bakanı Pravin Gordhan ise Fed'in kararıyla ilgili, "Şu anki kriz sırasında G20 liderlerinin uğruna büyük mücadeleler verdiği çoktaraflı işbirliği ruhunu yok ediyor" uyarısını yaptı. Ancak G20 toplantısında ABD'ye en çok yüklenecek isim Çin olacak. Çin Dışişleri Bakan Yardımcısı Cui Tiankai, G20'de gündeme gelmesi beklenen ve ülkelerin kendilerine cari denge için hedef koymasını öngören öneriyle ilgili, "Cari denge için bir hedef koyma tartışması işin özünü kaçırıyor diye düşünüyoruz. Küresel ekonomiye bakarsanız daha fazla dikkat isteyen birçok konu var. Bunlardan biri de nicel gevşeme" dedi. Nicel gevşeme, Fed'in piyasaya likidite enjekte eden tahvil alım programı için kullanılan teknik ifade. Fed karşı ataktaFed yönetimi ise geri adım atmıyor. Fed Başkanı Ben Bernanke, yaptığı açıklamada kuruluşun önceliğinin küresel ekonomi değil ABD ekonomisi olduğunu söyledi. Önceki akşam Florida'daki Jacksonville Üniversitesi'nde konuşan Bernanke, "Bizim birinci hedefimiz, ilk amacımız ABD'de fiyat istikrararını ve azami istihdamı sağlamak. Güçlü bir ABD ekonomisi, ekonomide toparlanma sadece Amerikalılar için değil küresel toparlanma için de kritik" dedi. Bernanke, doların küresel ekonomide özel bir rol oynadığının farkında olduklarını da sözlerine ekledi.  Tahvil alımının doların değerini düşürüp enflasyonist bir baskı yaratacağına ilişkin endişelere de yanıt veren Bernanke, "Enflasyonu düşük tutmaya ve istikrarı korumaya kararlıyız. Elimizde doğru zamanda para politikasını sıkılaştıracak araçlar var" dedi. Coca-Cola İçecek 9 ayda 239.3 milyon lira kâr ettiCoca-Cola İçecek, yılın 9 aylık döneminde 239.3 milyon lira net kâr elde ettiğini açıkladı. Coca-Cola İçecek Üst Yöneticisi (CEO) Michael A. O'Neill, şirketin 9 aylık dönemini değerlendirdiği açıklamasında, 2010 yılında tüm önemli pazarlarda çok başarılı sonuçlar elde ettiklerini bildirdi.Ramazan ayı başarılı geçti2010’un ilk 9 ayında şirketin net satış gelirinin 2.224 milyon lira, net kârının ise 239.3 milyon lira olduğunu belirten O'Neill, “3. çeyrekte hem Türkiye’de hem de uluslararası operasyonlarda net satışlarımızı satış hacminin üzerinde büyütmeyi başardık" dedi. Yaz sezonuna kapasite yatırım programını tamamlamış, birçok ürün yeniliğini hayata geçirmiş ve önemli miktarda ek soğutucu yerleştirmiş olarak girdiklerini söyleyen O'Neill, "İyileşen makroekonomik şartlar da bu güçlü sonuçları elde etmemize katkıda bulundu. Türkiye satış hacmi, tüm kategorilerdeki güçlü büyüme ve başarılı geçen ramazan ayı sayesinde arttı" diye konuştu. SPA’lar hızlı büyüyünce eleman sıkıntısı başladıTurizm sektörünün vazgeçilmez gelir kapıları arasında yer alan SPA ve güzellik merkezleri yeni yönetmelikle birlikte köklü değişime uğruyor. Personel eğitiminden, salon büyüklüğüne kadar çok sayıda değişiklik getiren yönetmeliğe uyum sağlamayan işletmelerin kapısına kilit vurulacak. 20 bin kişinin istihdam edildiği ve 500 milyon dolarlık ciroya sahip SPA sektörü 8 ay içinde yönetmelik şartlarını yerine getirme telaşına düştü. Yönetmelikle açık iki katına çıktıAkdeniz Turistik Otelciler ve İşletmeciler Birliği (AKTOB) ve Türkiye Masaj Enstitüsü tarafından Antalya’da düzenlenen Sektör Bilgilendirme Toplantısına 200 civarında SPA ve turizm işletmecisi katıldı. Türkiye Masaj Enstitüsü Başkanı Sertaç Ak, "Sektörde zaten eleman sıkıntısı vardı. Bu yönetmelikle açık iki katına çıktı. Milyon dolarlık yatırımlar var, fakat bu işi hakkıyla yapan eğitimli eleman bulmak zor. Bugüne kadar 4 binden fazla mezun verdik hala taleplere yetişmekte zorlanıyoruz" dedi. Gülor’un yeni genel müdürü Adnan EremGüler Sabancı’nın sahibi olduğu ve Türkiye’nin ilk butik şarap üreticisi olan Gülor Şarapçılık’ın genel müdürlüğüne Adnan Erem atandı. 1985 yılında Ankara Üniversitesi Siyasal Bilgiler Fakültesi’nden mezun olan Erem, uzun süre Sabancı Topluluğu bünyesinde görev yaptı ve son üç senedir kariyerini şarap, yüksek alkollü içecekler sektöründe sürdürmekteydi. İş hayatının büyük bir bölümünü Sabancı grubunda geçiren Erem sırayla; Exsa, Susa, Marsa, Danonesa ve Gıdasa şirketlerinde çalıştı. Danonesa ve Gıdasa’da Genel Müdürlük görevlerinde de bulunan Adnan Erem, çalıştığı sektörlere ait derneklerde de aktif olarak görev aldı. Adnan Erem’in Genel Müdür olarak atanmasıyla ilgili Gülor Şarapçılığın ortaklarından Orhan Türker, "Adnan Bey sektörün tecrübeli ve başarılı isimlerindendir. Kendisiyle birlikte Gülor markasının yeni atılımlar yapacağına inanıyorum. Bugüne kadar olduğu gibi bundan sonra da ‘G’ tutkunlarına yeni ve farklı tatlar sunmaya devam edeceğiz. Kendisine yeni görevinde başarılarının devamını dilerim" dedi. Arçelik en az su tüketen bulaşık makinesini ürettiArçelik, Ekonomi 6L programında 6 litrelik su tüketim değeri ile 'Dünyanın En Az Su Tüketen’ ve Ekonomi 50 oC programında A sınıfından yüzde 30 daha az enerji tüketen, ‘Dünyanın En Az Enerji Harcayan ürünlerinden biri’ unvanlarını bir arada barındıran bulaşık makinesi Yeni Ekolojist'i (63107 HIT) üretti.Yeni Ekolojist, Ekonomi 6L programı ile 13 kişilik normal kirli bulaşıkları A enerji tüketimi ve A yıkama performansında sadece 6 litre su ile yıkayarak ‘Dünyanın En Az Su Tüketen Bulaşık Makinesi’ unvanını elinde tutuyor. Makine ayrıca bulaşıkları A kurutma performansı ile kurutarak bulaşıklara parlak bir görünüm kazandırıyor.58 dakikada yıkıyorBu özellikleri ile dünyada bir ilk olan bulaşık makinesi, ‘Hızlı 58 dk programı’ ile normal kirlenmiş bulaşıkların sadece 58 dakika gibi çok kısa bir sürede A yıkama performansı ile tertemiz yıkanmalarını sağlıyor. Bulaşık makinesinin  ayrıca 10 adet farklı yıkama programı bulunuyor.En yeni konut projelerinin adresi burası.</TEXT>
</DOC>
