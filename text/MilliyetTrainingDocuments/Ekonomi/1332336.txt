<DOC>
<DOCNO> 1332336 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f76b6b0/l/0l0smilliyet0n0btr0csanayide0euretim0edurmadi0ebuyumede0eyuzde0e70egoruldu0cekonomi0chaberdetay0c0a90b110b20a10a0c13119930cdefault0bhtm/story01.htm </URL>
<DATE> 2010/11/09 </DATE>
<TIME> 01:01:02.0 </TIME>
<AUTHOR>  </AUTHOR>
<HEADLINE>
sanayide ������������������������������������������������������������retim������������������������������������ durmad������������������������ b������������������������y������������������������mede y������������������������zde 7 g������������������������r������������������������ld������������������������
</HEADLINE>
<TEXT>EKONOMİ SERVİSİEylülde gelen yüzde 10.4’lük yükselişle birlikte sanayi üretimi 2010 yılının üçüncü çeyreğinde (temmuz-ağustos-eylül) yüzde 10 arttı. Türkiye İstatistik Kurumu (TÜİK) tarafından açıklanan verilere göre sanayi üretimi, eylülde geçen yılın aynı ayına göre yüzde 10.4 artışla 113.9 oldu. 10 aydır kesintisiz artış eğilimini sürdüren sanayi üretimi bir önceki aya yüzde 1 geriledi. Takvim etkisinden arındırılmış endeks eylülde geçen yılın aynı ayına göre yüzde 12.9 arttı.Bir önceki aya göre artış hızındaki ivme kaybı ile mevsim ve takvim etkilerinden arındırılmış endekste ağustosa göre yüzde 0.4’lük kayıp rakamına karşılık analistler sanayi üretimindeki artışın, güçlü büyümeye işaret ettiğini kaydetti. Bu rakam hükümet 2010’da öngördüğü yüzde 6.8’lik büyüme rakamının üzerine çıkılması anlamına geliyor.Ergün: Düzenli artış varGayrisafi Yurtiçi Hasıla (GSYH) verilerinin öncü göstergesi olan ve büyümeye yüzde 25’in üzerinde etki eden toplam sanayi üretiminde ilk dokuz ayda yaklaşık yüzde 13.7’lik artış oldu. Ekonomistler sanayi üretimindeki son rakamın, üretimde canlılığın sürdüğü anlamına geldiğini ifade etti. Öte yandan yaşanan toparlanmaya karşılık sanayi üretim endeksi hâlâ kriz öncesi dönemin üzerine çıkamadı.Sanayi Bakanı Nihat Ergün, son gelen rakamların düzenli bir artış trendi içerisinde olduğunu söyledi. Bakan Ergün, “Bu yıl bizim sanayi üretim rakamlarımızın önümüzdeki aylarda çok daha iyi bir şekilde göreceğimize işaret ediyor” diye konuştu. İmalat sanayi endeksi yüzde 10.9 yükseldiSanayinin alt sektörleri incelendiğinde eylülde imalat sanayi sektörü endeksi yüzde 10.9, elektrik, gaz, buhar ve iklimlendirme üretimi ve dağıtımı sektörü endeksi yüzde 10.8 artış gösterdi. Eylül ayında ara malı imalatında üretim geçen yılın aynı ayına göre yüzde 11.8, dayanıklı tüketim malı imalatı yüzde 4.9 yükseldi. Sermaye malı imalatındaki yükseliş ise yüzde 19 düzeyinde gerçekleşti.Eylülde mobilya imalatı endeksi yüzde 25, kayıtlı medyanın basılması ve çoğaltılması endeksi yüzde 18.8, metal cevheri madenciliği yüzde 13.3, eczacılık ürünleri imalatı endeksi yüzde 1.5 geriledi. İhracatçı sektörlerden tekstil ve giyim geçen yılki daralmayı telafi ederken, ana metal sektöründeki üretim artışı daralmanın ancak üçte birini karşıladı. Krizden en çok etkilenen sektör olan otomotiv yüzde 41 oranındaki daralmayı henüz tam karşılayamasa da yüzde 34.8 oranında büyüme kaydetti. ‘Yüzde 7 için yeterli’JPMorgan Başekonomisti  Yarkın Cebeci: İlk üç çeyrekteki güçlü performans GSYH’yı yüzde 7’nin üzerine itmek için yeterli olacaktır. Beklentimiz GSYH’nın yüzde 7.1 olarak gerçekleşmesi yönünde ancak öngörümüzdeki riskler yukarı eğimli. Güçlü baz ve sıkı likidite koşulları nedeniyle GSYH büyümesinin yavaşlamasını bekliyoruz.‘Son çeyreğe rağmen...’TSKB Ekonomisti Başar Yıldırım: Yalnızca sanayi kaleminin ekonomik büyüme rakamını yaklaşık 3 puan yukarı çekeceğini  öngörüyoruz. Sanayi üretiminde ilk üç çeyrekte yıllık bazda gözlenen çift haneli artışların son çeyrekte görülmeyeceğini düşünmekle birlikte, yılsonu büyümenin yüzde 7’nin üzerinde gerçekleşeceğini tahmin ediyoruz.‘Yüzde 8 görülebilir’Fortis Araştırma Bölümü: Eylül verisiyle birlikte sanayi üretiminin üçüncü çeyrekte yüzde 10 arttığını hesaplıyoruz ki bu da GSYH’de yüzde 6 civarında bir büyümeye işaret ediyor. Bu görünüm yüzde 8’lik 2010 büyüme tahminimizle de uyuşuyor. Bu verinin TCMB’nin para politikası duruşunu değiştirmeyeceğini düşünüyoruz ve faiz artırımlarının 2011’in son çeyreğinde başlayarak 100 baz puana ulaşmasını beklemeye devam ediyoruz.‘Kriz öncesine zaman var’Akbank Araştırma Bölümü: Sanayi üretimi eylülde beklentilerin altında artış gösterdi. Görülen yüksek artış geçen yılın düşük baz etkisinden kaynaklandı. Zira mevsim ve takvim etkilerinden arındırılmış sanayi üretimi endeksinin aylık yüzde 0.4 azalış kaydettiği görüldü. Dış talebin gücüne ilişkin belirsizlikler halen devam ediyor. Bu durum önümüzdeki dönemde imalat sanayi kapasite kullanım oranlarının kriz öncesi seviyesine dönmelerinin zaman alabileceğine işaret ediyor.</TEXT>
</DOC>
