<DOC>
<DOCNO> 1325095 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f56ad9d/l/0l0smilliyet0n0btr0cdolar0e10e40a0ein0ealtinda0cekonomi0csondakika0c0a40b110b20a10a0c1310a1690cdefault0bhtm/story01.htm </URL>
<DATE> 2010/11/04 </DATE>
<TIME> 15:00:40.0 </TIME>
<AUTHOR>  </AUTHOR>
<HEADLINE>
dolar 1,40'��n alt��nda
</HEADLINE>
<TEXT>ABD Merkez Bankası (Fed) faizlerde beklendiği gibi değişikliğe gitmezken, 2011 Haziran ayı sonuna kadar 600 milyar dolarlık uzun ve orta vadeli tahvil ve hazine bonosu alacağını açıkladı. Ayda ortalama 75 milyar dolarlık alım yapacak olan Fed, tahvil alımına ek olarak mortgage tahvil karlarını tahvil alımında kullanacak.Piyasalar dün ilk etapta temkinli iyimser hava solurken, bugün yükseliş eğiliminde biraz daha istekli olunduğu görülüyor.Uluslararası piyasada dolar diğer ülke paraları karşısında değer kaybı yaşadı. Euro/dolar Fed kararı sonrasında 1.4262 seviyesine kadar çıktı. Parite şu sıra 1.4260 sent seviyesine işlem görüyor. Yurtiçinde ise Dolar/TL’de aşağı yönlü eğilim hızlandı ve kur kritik 1.40 seviyesinin altına indi. Bankalararası piyasada en iyi alış/satış 1.3940/1.3970 seviyesine gerilerken, serbest piyasada dolar 1.3970, euro 1.9890 liradan alıcı buluyor.Borsa yüzde 1.5 primli Borsada ise yurtdışına bağlı yükseliş etkili oldu. En yüksek 69.789 puanı gören Ulusal-100 Endeksi, ilk seansı 1084 puan ve yüzde 1.58 değer artışla 69.689 puandan tamamladı. Günün ilk yarısında 1.4 milyarlık işlem hacmi oluştu.Öte yandan tahvil-bono cephesinde dün spot kapanışını yüzde 7.64 seviyesinden gerçekleştiren 8 Ağustos 2012 vadeli gösterge tahvilde bileşik faiz bugün yüzde 7.60 seviyelerinde yer alıyor. (Dünya)</TEXT>
</DOC>
