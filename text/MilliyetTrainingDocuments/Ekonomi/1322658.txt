<DOC>
<DOCNO> 1322658 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f4ebf0e/l/0l0smilliyet0n0btr0ciste0e20a110ede0evergi0eve0ecezalara0egelen0ezamlar0cekonomi0csondakika0c0a30b110b20a10a0c130a9690a0cdefault0bhtm/story01.htm </URL>
<DATE> 2010/11/03 </DATE>
<TIME> 15:00:20.0 </TIME>
<AUTHOR>  </AUTHOR>
<HEADLINE>
i��te 2011'de vergi ve cezalara gelen zamlar
</HEADLINE>
<TEXT>Türkiye İstatistik Kurumu (TÜİK) tarafından bugün açıklanan Ekim ayı enflasyon verileri çerçevesinde vergilerin artışında kullanılacak yeniden değerleme oranı 2011 yılında yüzde 7.7 olarak uygulanacak.Böylece bu yılın başında yüzde 2.2 artan vergi, harç ve cezalar, Bakanlar Kurulu yetkisi kullanılmazsa yeni yılda yüzde 7.7 oranında artacak.Yeni oranla birlikte 1-3 yaş grubunda yer alan ve motor silindir hacmi 1300 cm3'e kadar olan otomobillerin halen 405 lira olan motorlu taşıtlar vergisi, yılbaşında 436.2 liraya çıkacakMotor silindir hacmi 1301 cm3 ile 1600 cm3 arasındaki otomobillerin vergisi de  648 liradan 697.9 liraya yükselecek.Motor silindir hacmi 4001 cm3 ve üstünde otomobili bulunanlar ise yeni yılda 14 bin 689 lira yerine 15 bin 821 vergi verecek.EN DÜŞÜK TRAFİK CEZASI 67 LİRATrafik para cezalarının da aynı oranda artmasıyla birlikte en düşük trafik para cezası 67 liraya, en yüksek ceza da 15 bin 640 liraya yükselecek.Kırmızı ışıkta geçenler ile hız limitini yüzde 30'a kadar aşanlar yeni yılda 130,8 lira yerine 140.8 lira, hız limitini yüzde 30'un üzerinde aşanlar ise 270,8 lira yerine 291.6 lira trafik cezası ödeyecek.1 YILLIK PASAPORT HARCI 102 LİRAYeni yılda 1 yıllık pasaport harcı 95 liradan 102.3 liraya, 6 aya kadar olan pasaport harcı ise 65 liradan 70 liraya yükselecek.2 yıllık pasaport harcı 155 liradan 166.9 liraya, 3 yıllık pasaport harcı 220 liradan 236.9 liraya, 3 yıldan fazla süreli olan pasaport harcı da 310 liradan 333.8 liraya çıkarıldı. Pasaportlar için 50 lira olan değerli kağıt bedeli de 53.8 liraya çıkacak. Pasaport harçlarında bu yılın Haziran ayında büyük oranlı indirime gidilmişti.ÇEVRE VERGİSİNDE DURUM NE?Çevre temizlik vergisi ise yeniden değerleme oranının yarısı kadar ve yüzde 3.86 oranında artırılacak. Çevre Temizlik Vergisi, konutlarda su tüketim miktarı esas alınarak, büyükşehir belediyelerinde metre küp başına 20.7 kuruş, diğer belediyelerde ise 16.6 kuruş olarak hesaplanacak.DAMGA VERGİSİ 8.29 LİRA OLACAKDamga vergisindeki maktu tutarların yeniden değerleme oranı kadar arttırılması durumunda da, yıllık gelir vergisi beyannamelerindeki damga vergisi 8.29 lira olacak. Bu miktar, makbuz senetlerinde 10,66 lira olarak uygulanacak.EMLAK VERGİSİ DEĞERLERİ DE ARTIYOR17 milyon dolayında vatandaşı yakından ilgilendiren emlak vergisine tabi değerler ise 2011 yılında yeniden değerleme oranının yarısı kadar artış görecek.Bu durumda, emlak vergisine tabi metre kare birim değerlerdeki artış yüzde 3,855 olacak. Buna göre, Türkiye'nin en pahalı yeri olan İstanbul Anıt Caddesinde metre kare birim değer 25 bin 500 liradan 26 bin 483 liraya çıkacak. İstanbul'da İstiklal Caddesinin metre birim değeri 20 bin 771 lira, Ankara'da Atatürk Bulvarının metre kare birim değeri 4 bin 985 liraya, İzmir Konak'ta Atatürk Caddesinin birim değeri 4 bin 233,1 liraya yükselecek. Elazığ Keban'ın İstanbul'daki yalıları geride bırakan Baraj Mahallesindeki metre kare birim değer de 10 bin liradan 10 bin 385,5 liraya çıkacak.</TEXT>
</DOC>
