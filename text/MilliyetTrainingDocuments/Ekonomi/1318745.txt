<DOC>
<DOCNO> 1318745 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f385f8b/l/0l0smilliyet0n0btr0cgozler0etugluk0eocalan0egorusmesinde0cguncel0chaberdetay0c0a10b110b20a10a0c130a85440cdefault0bhtm/story01.htm </URL>
<DATE> 2010/11/01 </DATE>
<TIME> 01:01:39.0 </TIME>
<AUTHOR>  </AUTHOR>
<HEADLINE>
g��zler tu��luk-��calan g��r����mesinde
</HEADLINE>
<TEXT>PKK’nın ateşkes kararı dün sona ererken, Taksim’deki intihar saldırısı daha önceki ateşkeslerde yaşanan saldırıları hatırlattı. Öcalan’ın 31 Mayıs’taki avukat görüşmesinde “Aradan çekiliyorum” dedikten sonra örgüt yoğun eylemlere girişmişti. Öcalan’ın isteği ile örgütün 13 Ağustos’ta ilan ettiği ve 30 Eylül’e kadar uzattığı tek taraflı eylemsizlik kararı sürerken 9 kişinin ölümü ile sonuçlanan Hakkari’nin Geçitli köyündeki mayınlı saldırı gerçekleşti. Öcalan’ın önerisiyle örgüt ateşkesi 31 Ekim’ee uzattığını açıkladı.Aysel Tuğluk’un avukatı sıfatıyla Öcalan’la yapacağı görüşme hava muhalefeti nedeniyle geçen hafta gerçekleştirilememişti. Eylemsizlik kararının dün bitmesine karşılık, örgütten bir açıklama gelmemesi, “Tuğluk-Öcalan görüşmesi bekleniyor” yorumlarına yol açtı. Bugün öğlen saatlerinde gerçekleşmesi beklenen görüşme öncesi Milliyet’e açıklama yapan Tuğluk, İstanbul’daki patlamaya dikkat çekti. Tuğluk, görüşmenin örgütün eylemsizlik  kararının sona ermesinden bir gün sonra gerçekleşecek olmasının büyük önem arzettiğini belirterek, “Bu açıdan Öcalan’ın söyleyecekleri son derece önemli” dedi. Olayı “provokasyon” olarak değerlendiren Tuğluk “Tahrik var. Kim yapmışsa, nasıl yapmışsa önemli değil” diye konuştu.</TEXT>
</DOC>
