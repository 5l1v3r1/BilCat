<DOC>
<DOCNO> 1333930 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f87769e/l/0l0smilliyet0n0btr0cpara0ebasmak0eadil0edegil0eturkiye0ebuna0eevet0edemez0cekonomi0chaberdetay0c110b110b20a10a0c13128930cdefault0bhtm/story01.htm </URL>
<DATE> 2010/11/11 </DATE>
<TIME> 01:01:04.0 </TIME>
<AUTHOR>  </AUTHOR>
<HEADLINE>
para basmak adil de������������������������������������������������������������������������������������������������������������������������������������������������������������������il t������������������������������������������������������������������������������������������������������������������������������������������������������������������rkiye buna ���������������������������������������������������������������������������������������������������������������������������������������������������������������������������������������������������������������������������������������������������evet��������������������������������������������������������������������������������������������������������������������������������������������������������������������������������������������������������������������������������������������������� demez
</HEADLINE>
<TEXT>EKONOMİ SERVİSİGüney Kore’de bugün başlayan G20 liderler zirvesine katılmak için dün yola çıkan Başbakan Recep Tayyip Erdoğan, ikinci bir Davos çıkışına hazırlanıyor. Erdoğan, Reuters haber ajansına yaptığı açıklamada “Ülkeleri kur baskısından kurtarmak için uygulanacak çare para basmak olmamalı. Bunun gelişmekte olan ülkeler ve en az gelişmiş ülkeler üzerinde etkileri olacaktır... Bu adil bir yaklaşım değildir ve Türkiye bu yaklaşıma ‘evet’ diyemez” dedi.Erdoğan, ABD Merkez Bankası Fed’in başlattığı 600 milyar dolarlık tahvil alımı hakkında Türkiye’nin endişelerini G20 zirvesinde dile getireceğini söyledi. Başbakan, bu kararın doların değerini düşürdüğünü ve acısının gelişmekte olan ülkelerden çıkacağını söyledi. Erdoğan, “Eğer gücü olanlar bu tür politikalar uygularsa bu daha da büyük bir tehlikedir” diye konuştu.  Uluslararası Para Fonu (IMF) ve Dünya Bankası’nda da yeni düzenlemelerin yapılmasının gerekli olduğunu belirten Erdoğan, para politikasında geçerli olan belirleyici para biriminin ve altının rolünün ne olması gerektiği konusunda tüm dünyada tartışmaların sürdüğünü hatırlattı. IMF’ye borç 2012’de bitiyorTürkiye’nin sekiz yıl önce Uluslararası Para Fonu’na (IMF) 23.5 milyar dolar borcu olduğunu hatırlatan Erdoğan, “Şu anda IMF’ye olan borcumuz 6 milyar dolar. Tahmin ediyorum 2012 sonuna doğru tüm borcumuzu kapatacağız” dedi. Erdoğan, söyleşide ayrıca 2011 yılı haziran ayında yapılması beklenen genel seçimler öncesinde hükümetin harcamaların kontrolünü bırakmayacağını ifade ederek, “Seçim dönemi bütçesi düşünmüyoruz.  Politikalarımıza devam etmeyi düşünüyoruz” dedi.  Türkiye’de reel sektöre giren yabancı yatırımın, borsaya gelen yabancı sermayeden daha önemli olduğunu belirten Erdoğan, “Serbest piyasa felsefesini benimsemiş bir ülkede elbette yabancı sermayenin ülkeye neden girdiğini sorgulayamazsınız” diye konuştu.  Erdoğan, Türkiye’nin 2000-2001’de yaşadığı ekonomik krizin ardından ekonomik bir dönüşüm yaşadığını ve uyguladığı bu politikalar sayesinde sekiz yıl önce ekonomik büyüklükte 26. sıradayken şimdi daha üst sıralara yükseldiğini de söyledi. ABD herkesin hedef tahtasıABD Merkez Bankası Fed’in tahvil alım programı ve dolarda son dönemde artan değer kaybı, sadece gelişmekte olan ülkeleri değil dünyanın en büyük ekonomilerini de rahatsız ediyor. G20 zirvesine katılacak olan ABD Başkanı Barack Obama’nın diğer liderler tarafından bu konuda eleştiri yağmuruna tutulması bekleniyor. Brezilyalı ve Çinli yetkililer konuyu mutlaka zirvede gündeme getireceklerini açıklamıştı. Brezilya’nın Merkez Bankası Başkanı Henrique Meirelles ise ABD ekonomisindeki aşırı likiditenin herkes için risk yarattığına dikkat çekmişti. Güney Afrika Maliye Bakanı Pravin Gordhan ise Fed’in kararıyla ilgili, “Şu anki kriz sırasında G20 liderlerinin uğruna büyük mücadeleler verdiği çoktaraflı işbirliği ruhunu yok ediyor” uyarısını yapmıştı. Almanya Maliye Bakanı Wolfgang Schauble ise Fed’in kararının kur politikalarında çözüme doğru atılan adımlara zarar verdiğini söyleyerek, “ABD şu anda Çin’i yapmakla suçladığı şeyi, parasal gevşeme adı altında farklı araçlar kullanarak yapıyor” uyarısını yapmış, ABD’nin ekonomik modelinin derin bir kriz içinde olduğunu söylemişti. ‘Türk halkı AB’nin kapısında beklemekten usandı’Başbakan Erdogan, Reuters ile söyleşisinde dış politika konularına da değinirken Avrupa Birliği’nin (AB), Türkiye’nin üyelik sürecini, katılım koşullarını değiştirerek geciktirdiğini ve Türk halkının artık “Avrupa’nın kapısında beklemekten usandığını” söyledi. Erdoğan, “50 yıldır Avrupa’nın kapısında bekletiliyoruz... Hâlâ bekliyoruz ve hâlâ müzakere sürecindeyiz” derken, Türk kamuoyunun bu duruma gücendiğini ifade etti. Yıl sonuna 3 başlık açılabilirBu yıl sona ermeden AB ile üç müzakere faslının daha açılmasının beklendiğini belirten Erdoğan, “Bu üç fasıl da açıldıktan sonra ne olacağını ve AB’nin nasıl bir karar vereceğini bekliyorum” dedi. Erdoğan, ilerleme raporunda Türkiye’nin limanlarını Kıbrıs Rum gemi ve uçaklarına açmamasının eleştirildiğini hatırlatarak, “Raporda limanların açılmaması gündeme getiriliyor. Biz ise ‘limanları karşılıklı açalım’ diyoruz” dedi. NATO’nun tasarladığı füze savunma sistemine bazı itirazları olduğunu hatırlatan Erdoğan, bunun belirli bir ülkeye karşı alınan bir savunma önlemi olarak sunulmasının yanlış olduğunu belirtti.    Erdoğan, bu konuda henüz çözümlenmemiş bazı teknik sorunların da var olduğunu söylerken, “Bu sorunlar da belirlendikten sonra kesin kararımızı vereceğiz” dedi. TÜSİAD B20’deGüney Kore’nin başkenti Seul’de, G20’nin yanı sıra iş dünyası liderlerinin katıldığı B20 toplantısı da düzenleniyor. Türk Sanayici ve İşadamları Derneği (TÜSİAD) Yönetim Kurulu Başkanı Ümit Boyner Türk özel sektörünü kurumsal olarak temsil edecek. Boyner’in katılacağı yuvarlak masa toplantılarına Rusya, Japonya ve Güney Afrika Cumhuriyeti liderleri başkanlık yapacak.TÜSİAD Başkanı Ümit Boyner’e TÜSİAD’dan ayrıca Başkan Yardımcısı Tayfun Bayazıt, Genel Sekreter Zafer Ali Yavan ve Yönetim Kurulu Üyesi Ali Kibar da eşlik edecek. TÜSİAD açıklamasına göre, “Sürdürülebilir ve Dengeli Büyüme için İş Dünyasının Rolü“ ana teması altında, 4 gündem başlığı bulunan zirvede Ümit Boyner, “Ticaret ve Yatırım” konulu yuvarlak masa toplantılarına katılacak.Bundan önce Kanada’da yapılan G20’ye Kanada Hükümeti Türkiye’den Doğuş Grubu Yönetim Kurulu Başkanı Ferit Şahenk ile Sabancı Holding Perakende Grubu Başkanı Haluk Dinçer’i davet etmişti. Güney Kore’de ise daveti ülkenin iş adamları derneği yaptı. Sıcak paraya vergi önerisiTBMM Plan ve Bütçe Komisyonu Başkan Vekili ve AKP Manisa milletvekili Recai Berber, Türkiye’ye gelen sıcak paradan, bir yıldan kısa sürede çıkış olması durumunda, vergi alınması önerisinde bulundu. Berber, komisyonda Dış Ticaret Müsteşarlığı ve Diyanet İşleri Başkanlığı bütçelerinin görüşüldüğü oturumda söz alarak Türkiye’de Tobin vergisi uygulanmadığını belirtti ve şöyle devam etti: “Sanayicimiz, işadamlarımız yurtdışından kredi bulduğunda, bir yıldan az olduğu takdirde kaynak kullanımı ödüyor... O zaman bu gelen paraya bir yılın üzerinde kalırsa bir şey almayalım diyorum ben; ama bir yıldan erken çıkacaksa çıkış vergisi alalım. Para  istediği kadar gelsin ama canı istediği zaman çıkmasın, çıkamasın; çıkarsa bedelini ödesin.”Konut kredisi için bankaya gitmeyin.Yorum yaz Arkadaşına gönderSitene ekleSayfayı yazdırRSSAA+-12 Yorum                tüm yorumları oku »  Bu habere yorum yazmak için üye olun ya da giriş yapın.snowball                            - one minuteBenim için fed bitmiştir Cevap ver01Yorumu Oylavalens                            - 2011 haziranseçimlere hazırlığa başlamışlar. başbakan seçim çalışmalarına start verdiCevap ver11Yorumu Oylayenimodel alb                            - ADALETSAYIN BAŞBAKANIMIZ DÜNYADAKİ EKOMOMİK SAVAŞIN BÜYÜKDEVLETLERİN KENDİ ARALARINDA KIYASIYA MÜCADELEYLE GEÇTİGİNİ BİLİYOR BENCE KARIŞMASIN ZATEN BİZİDE DİNLEMEZLER.AMARİKA KENDİ EKONOMİSİ BATACAGINA DÜNYA BATSIN HİÇ UMURSAMAZCevap ver11Yorumu Oylabeeresea                            - sıkışınca parabas tahvilal AB başedemediği durumlardasavaşmak yerine kıytırık kayatarık çözümler buluyor.Sonra giriş normlarında onunsapı bununçöpü girdiğimizdede oy çoğunluğuyla kendi lehlerine karar çıkarmıcakları nmalum,nasıl engelolcaz bizde insan hakları geyiği yapan AB içinde Romanları ülkelerinden sürmek,müslümanlara hâlâ bazı hakları tanıyalımmı?,türklerle &göçmenlerle uyumsuzluk politikaları,N anladım ben böle AB'deCevap ver30Yorumu Oylatüm yorumları oku »  Bu habere yorum yazmak için üye olun ya da giriş yapın.12</TEXT>
</DOC>
