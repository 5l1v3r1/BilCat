<DOC>
<DOCNO> 1323105 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f4f589b/l/0l0smilliyet0n0btr0coecd0ekuresel0etoparlanma0ehizi0eyavasladi0cekonomi0csondakika0c0a30b110b20a10a0c130a97380cdefault0bhtm/story01.htm </URL>
<DATE> 2010/11/03 </DATE>
<TIME> 17:00:19.0 </TIME>
<AUTHOR>  </AUTHOR>
<HEADLINE>
oecd: k��resel toparlanma h��z�� yava��lad��
</HEADLINE>
<TEXT>Ekonomik İşbirliği ve Kalkınma Teşkilatı (OECD), küresel ekonomik toparlanma hızının yıl başından bu yana yavaşladığını belirterek, bu yavaşlamanın OECD ülkelerinde beklenenden daha belirgin olduğunu bildirdi.Merkezi Paris’te bulunan OECD’nin yayımladığı "Ekonomik Görünüm Raporu"nda, küresel ekonomik toparlanmanın kırılgan ancak genel anlamda yolunda olduğu vurgulanarak, özellikle vergi teşviklerinin düşük olması nedeniyle ticari değişim ve faaliyetlerdeki büyümenin yıl başından bu yana zayıfladığına dikkat çekildi.OECD Genel Sekreteri Angel Gurria, düzenlediği basın toplantısında yaptığı açıklamada, ABD Merkez Bankası (Fed) ve Avrupa Merkez Bankası’nın (ECB) 2012 yılının ilk yarısına kadar faiz artırmaması gerektiğine dikkat çekerek, hükümetlerin kamu açığının ve borçlarının Gayri Safi Yurt içi Hasılaya (GSYH) oranları konusunda hedef belirlemesi ve borç seviyesini kabul edilebilir düzeye çekmek için çaba göstermesi gerektiğini vurguladı.Gurria, tek başına kur oranı ayarlamalarının küresel dengesizlikleri çözmeyeceğini aksine korumacılığı artıracağını belirtti. OECD Genel Sekreteri, ayrıca Japonya’nın deflasyonun direnmeye devam ettiği ortamda faizleri düşük tutması gerektiğini belirtti.-2011 YILI İÇİN BÜYÜME BEKLENTİLERİ DÜŞÜRÜLDÜ- OECD, 2011 yılı için büyüme beklentilerini düşürdü. Buna göre, kuruluş 2011 yılı için OECD büyüme beklentisini yüzde 2,80’den yüzde 2-2,5 arasına indirdi. Ayrıca ABD için büyüme beklentisi yüzde 3,2’den yüzde 1,75-2,25 seviyesine düşürüldü. Japonya için ise tahmin 2’den yüzde 1,75’e çekildi.Raporda, OECD Bölgesi’nde bu yıl yüzde 2,5-3, 2012’de ise yüzde 2,5-3 aralığında büyüme beklendiği belirtildi. OECD’nin mayıs ayında yayımladığı rapora göre, OECD Bölgesi’nin bu yıl yüzde 2,7, gelecek yıl ise yüzde 2,8 oranında büyüyeceği tahmin edilmişti.Raporda, ABD için 2010 yılı büyüme beklentisi yüzde 2,5-3, 2012 yılı içinse 2,75-3,25 aralığında olacağı öngörüldü.Avro Bölgesi için 2012 yılında büyümenin yüzde 1,75-2,25 arasında olacağı tahmin edilen raporda, Japonya için 2010 yılı büyüme beklentisi yüzde 2’den yüzde 1,75’e çekilirken, 2012 yılı büyüme beklentisi yüzde 1-1,5 seviyelerinde olması öngörüldü.</TEXT>
</DOC>
