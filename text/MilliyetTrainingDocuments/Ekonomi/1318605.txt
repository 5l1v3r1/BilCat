<DOC>
<DOCNO> 1318605 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f385f96/l/0l0smilliyet0n0btr0c0eturkiye0ekore0eve0ebrezilya0eenflasyon0eriskini0egozardi0eediyor0e0cekonomi0chaberdetay0c0a10b110b20a10a0c130a85210cdefault0bhtm/story01.htm </URL>
<DATE> 2010/10/31 </DATE>
<TIME> 01:00:00.0 </TIME>
<AUTHOR>  </AUTHOR>
<HEADLINE>
���t��rkiye, kore ve brezilya enflasyon riskini g��zard�� ediyor���
</HEADLINE>
<TEXT>EKONOMİ SERVİSİABD’nin etkili ekonomi gazetesi Wall Street Journal (WSJ), ‘Yükselen piyasalardaki enflasyona dikkat’ başlıklı haberinde, “Brezilya, Türkiye ve Güney Kore gibi ülkelerde yatırımcılar, belki daha yüksek enflasyon riskini küçümsüyor” uyarısında bulundu.Gelişmekte olan ülkelerde yükselen enflasyonun kaygı yarattığını, yatırımcıların bu sorunu yeterince dikkate almadığını savunan WSJ, “ABD Merkez Bankası (FED), deflasyon konusunda endişelenirken Dünyanın bazı yerlerinde enflasyon daha büyük bir tehlike hale gelebilir” yorumunu yaptı. Gazetede yayımlanan haber analizde, IMF’nin yükselen piyasalarda enflasyonun 2011 yılında yüzde 5.75’ten yüzde 5’e düşmesini beklemesine rağmen, bazı kalkınmakta olan ülkelerde enflasyon baskılarının arttığını belirtti. Bu çerçevede Hindistan’da enflasyonun bu yıl bir ara iki haneye çıktığına, Brezilya’da iktisatçıların 2010 enflasyon tahminlerini altı hafta ardarda yükselttiğine işaret eden gazete, yatırımcılara kendilerini korumayı düşünmelerini önerdi. Baskının 3 kaynağı varGazete haber analizinde enflasyonist baskıların üç ana kaynağı olduğunu belirterek bunları, gıda fiyatlarının Ağustos 2008’den beri en yüksek düzeyde bulunması, yükselen piyasaların ulusal para birimlerinin değer kazanmasını önlemeye yönelik çabalarının enflasyonist etkileri ile yükselen piyasalarda büyüme hızlanırken işsizliğin azalması ve ortalama ücretlerinin artması olarak sıraladı. “Yatırımcılar kendilerini nasıl koruyabilir?” sorusuna yanıt aranırken de enflasyona bağlı tahvillerin seçeneklerden biri olduğunu belirten WSJ,“Brezilya, Türkiye ve Güney Kore gibi ülkelerde, ne kâr ne de zarar getiren enflasyon oranları, yatırımcıların belki daha yüksek enflasyon riskini küçümsediğini gösteriyor” diye yazdı.Gayrimenkul çekici fırsatGazete, özellikle büyüyen iç talebi göz önünde tutulursa yükselen piyasalardaki gayrimenkulun ve tüketici ürünleri hisselerinin enflasyona karşı çekici bir avantaj sağlayabileceğini de belirterek “Yatırımcılar, yükselen piyasalara para enjekte ederken, bir miktar korumanın olması işe yarayabilir” yorumunda bulundu.Tüm gayrimenkul ilanlarını görmek için tıklayınız</TEXT>
</DOC>
