<DOC>
<DOCNO> 1322352 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f4c489b/l/0l0smilliyet0n0btr0cekim0eayi0eenflasyonu0eaciklandi0cekonomi0csondakika0c0a30b110b20a10a0c130a95660cdefault0bhtm/story01.htm </URL>
<DATE> 2010/11/03 </DATE>
<TIME> 11:00:32.0 </TIME>
<AUTHOR>  </AUTHOR>
<HEADLINE>
ekim ay�� enflasyonu a����kland��
</HEADLINE>
<TEXT>Türkiye’de ekim ayı itibariyle yıllık enflasyon, tüketici fiyatlarında (TÜFE) yüzde 8,62, üretici fiyatlarında (ÜFE) yüzde 9,92 arttı.Geçen yılın aynı ayında yıllık enflasyon TÜFE’de yüzde 5,08, ÜFE’de ise yüzde 0,19 oranında artmıştı.Böylece, ekim ayı itibariyle yıllık enflasyon, geçen yılın aynı ayının TÜFE’de 3,54 puan, ÜFE’de 9,73 puan üstünde gerçekleşti.Türkiye İstatistik Kurumu (TÜİK) verilerine göre, ekimde, TÜFE yüzde 1,83, ÜFE yüzde 1,21 oranlarında arttı.Merkez Bankası’nın ekim ayı ikinci beklenti anketinde TÜFE beklentisi yüzde 1,15 artış düzeyindeydi. Söz konusu ankette yıl sonu enflasyon beklentisi de yüzde 7,60 olarak belirlenmişti. Ekime ilişkin fiyat artış piyasa beklentileri, TÜFE’de aylık yüzde 1,43 ÜFE’de ise yüzde 0,5 düzeyindeydi.Bu yıl ekimde yüzde 1,83 artan TÜFE’de, geçen yıl aynı ay yüzde 2,41 artış, yüzde 1,21 artan ÜFE’de ise yüzde 0,28 artış meydana gelmişti.Öte yandan, TÜFE’de ekimde endekste yer alan 446 maddeden 80’inin ortalama fiyatında değişim olmadı, 279 maddenin ortalama fiyatında artış, 87 maddenin ortalama fiyatında ise düşüş kaydedildi.ÜFE’de ise ekim ayında endekste bulunan toplam 779 maddeden 159’unun ortalama fiyatında değişim olmadı, 377 maddenin ortalama fiyatında artış, 243 maddenin ortalama fiyatında ise düşüş oldu.-ÖZEL KAPSAMLI TÜFE GÖSTERGELERİ- Ekim ayına ilişkin özel kapsamlı tüketici fiyatları endeksi göstergelerine bakıldığında, "çekirdek enflasyon" yerine açıklanan TÜFE göstergeleri geçen ay, mevsimlik ürünler hariç yüzde 0,43, işlenmemiş gıda ürünleri hariç ise yüzde 0,84 artış gösterdi.Fiyatlar, enerji hariç yüzde 2,11, işlenmemiş gıda ürünleri ve enerji hariç yüzde 0,97 arttı. Enerji, alkollü içkiler ile tütün ürünleri hariç yüzde 2,36, enerji, alkollü içkiler, tütün ürünleri ve fiyatları yönetilen/yönlendirilen diğer ürünler, dolaylı vergiler hariç enflasyon da yüzde 2,54 arttı.Enerji, alkollü içkiler, tütün ürünleri, işlenmemiş gıda ürünleri, fiyatları yönetilen / yönlendirilen diğer ürünler ve dolaylı vergiler hariç yüzde 1,28, enerji, işlenmiş gıda ürünleri, alkollü içkiler ve tütün ürünleri ile altın hariç yüzde 1,17, enerji, gıda ve alkolsüz içecekler, alkollü içkiler ile tütün ürünleri ve altın hariç fiyatlar yüzde 1,15 yükseldi.</TEXT>
</DOC>
