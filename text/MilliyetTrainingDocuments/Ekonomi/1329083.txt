<DOC>
<DOCNO> 1329083 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f65c8df/l/0l0smilliyet0n0btr0climonun0ekilosu0e250ekurusa0edustu0cekonomi0csondakika0c0a60b110b20a10a0c1310a9910cdefault0bhtm/story01.htm </URL>
<DATE> 2010/11/06 </DATE>
<TIME> 13:00:22.0 </TIME>
<AUTHOR>  </AUTHOR>
<HEADLINE>
limonun kilosu 25 kuru��a d����t��
</HEADLINE>
<TEXT>Türkiye’nin toplam limon üretiminin yüzde 70’inin karşılandığı Mersin’de, bu yıl bol rekolteye bağlı olarak düşen fiyatlar üreticiyi üzdü. Limonu satamayan üreticiler, ürünlerini yatağa alarak önümüzdeki aylarda talep yükseldiğinde satışa sunmaya hazırlanıyor.Mersin’in Silifke ilçesi Ziraat Odası Başkanı Mahire Can, AA muhabirine yaptığı açıklamada, bu yıl elverişli iklim koşulları sayesinde kaliteli ürün almanın yanı sıra rekoltenin de yüksek olduğunu ancak, oluşan fiyatların üreticiyi memnun etmediğini bildirdi.Hasatı yapılan limonu ne pazarda ne de dalında satabilen üreticilerin çareyi ürünü yatağa almakta bulduğunu ifade eden Can, "Tarlalardan toplanıp özel yöntemlerle paketlenerek önümüzdeki aylarda satışa sunulmak üzere saklanan limonun daha iyi para getireceğini umut ediyoruz. Çİftçi, yatak limon satışıyla küçük de olsa kar etme hayali kuruyor" dedi.Can, ihracatta ton başına 75 dolar teşvik uygulandığını, ancak bunun yetersiz kaldığını ve en az 150 dolara çıkarılması gerektiğini de savunarak, "Her yıl gübreye, tarım ilacına, mazota ve işçiliğe zam yapılıyor. Ancak hasadına yeni başlanan limon fiyatları gittikçe düşüyor" diye konuştu.Balıkçı teknelerinde kullanılan mazottan ÖTV ve KDV alınmadığı ifade eden Can, bu uygulamanın çiftçiyi de kapsamasını beklediklerini kaydetti.</TEXT>
</DOC>
