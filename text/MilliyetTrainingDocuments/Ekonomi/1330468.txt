<DOC>
<DOCNO> 1330468 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f6eaa72/l/0l0smilliyet0n0btr0csutas0etan0eanadolu0enun0ekalbine0eyatirim0cekonomi0chaberdetay0c0a80b110b20a10a0c131150a40cdefault0bhtm/story01.htm </URL>
<DATE> 2010/11/08 </DATE>
<TIME> 11:00:51.0 </TIME>
<AUTHOR>  </AUTHOR>
<HEADLINE>
sï¿½ï¿½taï¿½ï¿½ï¿½ï¿½ï¿½tan anadoluï¿½ï¿½ï¿½nun kalbine yatï¿½ï¿½rï¿½ï¿½m
</HEADLINE>
<TEXT>BESTE ÖNKOL AksaraySütaş, Aksaray’da 100 milyon dolar yatırımla ‘Orta Anadolu Sütçülük Projesi Aksaray Entegre Tesisleri’ni hizmete açtı. Sütaş Yönetim Kurulu Başkanı Muharrem Yılmaz, tesisin üreticileri işletmeci statüsüne yükselteceğini belirterek, “Sütün bereketi Orta Anadolu’ya yayılacak” dedi. Sütaş yeni tesisinde yılda 400 milyon litre süt, 200 bin ton kesif yem ve 2 bin 250 damızlık süt sığırı üretecek. 35 yıldır Bursa Karacabey’de üretim yaptıklarını hatırlatan Yılmaz, şu an 2 olan entegre tesis sayısını 4’e çıkarmak için 2012 yılı sonuna kadar 250 milyon dolar yatırım yapacaklarını ve en az 5 bin kişiye istihdam sağlayacaklarını açıkladı.Aksaray tesisiyle 1500 kişiye direkt istihdam yaratacaklarını anlatan Yılmaz, tesisin tam kapasiteye ulaşmasıyla birlikte süt üreticisinden, yem çifçisine, mühendisten süt toplayıcısına kadar uzanan yelpazede 40 bin aileye de dolaylı istihdam sağlayacaklarını belirtti. Bu projenin başarısının aynı kaderi paylaşan üretici ve sanayicinin ortak başarısı olacağına dikkat çeken Yılmaz şunları söyledi: “Tesisimiz Aksaray dışında Niğde, Nevşehir, Kayseri, Kırıkkale, Kırşehir, Konya, Ankara, Karaman, Çankırı ve Yozgat dahil toplam 17 ilde ve bu illerin ilçeleri ile köylerinde, bu sektörle ilgili insanların gelirini etkileyecek sonuçlar ortaya çıkaracak.”Ciro 800 milyon liraTürkiye süt ürünleri pazarının 2006’dan beri yüzde 55 büyüdüğüne işaret eden Yılmaz, Sütaş’ın büyüme oranının yüzde 67 olduğunu açıkladı. Yılmaz şu bilgileri paylaştı: “Beş yıldır pazarda lideriz. Geçen yıl grup ciromuz 800 milyon liraya ulaştı. Sütaş, ‘Ottan Sofraya Süt Değer Zinciri’ yönetimi modeliyle, üretim ve dağıtım zincirinin tüm aşamalarında kaliteyi hedefliyor. Öte yandan yem desteği sağlayacak fabrikaları çiftçi öğrenci ve yatırımcıya yönelik Uygulamalı Eğitim Merkezleri’ni hayata geçiriyor.” Sütaş tesisinin açılışında Tarım Bakanı Mehdi Eker ile Sanayi Bakanı Nihat Ergün de yer aldı. Dünkü etkinliğe İstanbul’dan 100’ün üzerinde işadamı da katıldı.Süt tozunun tamamı Türkİye’de üretİlecekTarım Bakanı Mehdi Eker, açılışta yaptığı konuşmada üretici ve sanayiciye ‘süt tozu’ müjdesi verdi. Dahilde işleme rejimi kapsamında sanayicinin ithal ettiği 18 bin tonluk süt tozunun tamamının Türkiye’de üretileceğini anlatan Eker üreticiye geçen yıl 6 bin ton bu yıl da 5 bin tonluk süt tozu desteği verdiklerini hatırlattı. Eker, “Yeni bir çalışma başlatıyoruz. Süt tozu ile ilgili yeni bir kota verilecek. Sanayicinin ihtiyacı olan süt tozunun tamamını Türkiye’de üreteceğiz” dedi. Eker, Kurban Bayramı’ndan önce 130 milyon lira süt primi, 150 milyon lira da hububat primi ödeyeceklerini de söyledi.Sanayi Bakanı Nihat Ergün ise, “Türkiye’nin her yerinde her gün yeni temellerin atıldığına, üretim ve istihdamın arttığına şahit oluyoruz. Bu dev tesiste tarım ve sanayi işbirliğinin her aşamada en üst seviyede ortaya çıktığını görüyoruz” diye konuştu.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırRSSAA+-</TEXT>
</DOC>
