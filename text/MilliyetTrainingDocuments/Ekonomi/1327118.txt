<DOC>
<DOCNO> 1327118 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5ed46e/l/0l0smilliyet0n0btr0cdolardan0ekacan0ealtina0eyoneldi0cekonomi0csondakika0c0a50b110b20a10a0c1310a5820cdefault0bhtm/story01.htm </URL>
<DATE> 2010/11/05 </DATE>
<TIME> 13:00:35.0 </TIME>
<AUTHOR>  </AUTHOR>
<HEADLINE>
dolardan ka��an alt��na y��neldi
</HEADLINE>
<TEXT>ABD Merkez Bankası'nın (FED) 2011’in ilk yarısına kadar 600 milyar dolarlık tahvil alım kararının ardından dolardaki düşüş devam ederken, altın ise rekor kırdı.Uluslararası piyasalarla birlikte iç piyasada da düşüşe geçen dolar, TL karşısında 1,40 seviyelerinin altındaki seyrini sürdürüyor. Euro/dolar paritesi ise 1,4283 seviyesini görmüş durumda. İstanbul serbest piyasada dolar bugün 1,3960, euro 1,9780 liradan güne başladı.Öte yandan FED kararıyla birlikte altına talep arttı. Dolardaki düşüşle desteklenen alımlar sonucu altın en yüksek 1394.03$/ons seviyesi test etti.Petrolde ise 85 dolar direnci dün kırıldı ve 85 dolar – 86.8 dolar seviyelerinde bir hareket yaşandı. Uluslararası piyasalarda ABD ham petrolünün varil fiyatı 87 dolar seviyelerine yükseldi. ABD ham petrolünün varil fiyatı, Aralık ayı teslimi Asya’daki işlemlerde şu sıralar 58 sent değer kazanarak, 87,07 dolardan satılıyor. Londra Brent tipi ham petrolün varil fiyatı da 76 sentlik artışla 88 dolar oldu.Asya’da borsalar değer kazandıFED’in tahvil alım kararının ardından dünya borsalarında da yükselişler yaşanıyor.İstanbul Menkul Kıymetler Borsası (İMKB) Ulusal 100 Endeksi, birinci seansın ilk yarısında yükseldi. Endeks, seansın 1 saat 30 dakikalık bölümünü, önceki ikinci seans kapanışına göre 118,92 puan artarak 71.024,31 puandan geçti. Hisse senetleri bu seviyede ortalama yüzde 0,17 değer kazandı. İlk bölümde işlem hacmi ise 724 milyon lira olarak gerçekleşti.Japonya’da Tokyo Borsasının temel göstergesi Nikkei 225 Endeksi yüzde 2,86 (267,21 puan) değer kazanarak, 9.625,99 puana yükseldi. Asya’da Hong Kong Borsası yüzde 1,3, Avustralya Borsası yüzde 1,2, Şanghay Borsası yüzde 1 oranında değer kazanırken, Güney Kore Borsası yüzde 0,2 oranında değer kaybetti. Hindistan, Singapur ve Tayvan Borsaları da yükseldi.New York Menkul Kıymetler Borsası da günü yükselişle kapadı. Dow Jones sanayi endeksi 219,71 puan artışla 11.434,84 puandan, Nasdaq bileşik endeksi 37,07 puan artışla 2.577,34 puandan kapandı.</TEXT>
</DOC>
