<DOC>
<DOCNO> 1319294 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f3a052c/l/0l0smilliyet0n0btr0cborclar0eyapilandiriliyor0evarlik0ebarisi0emasada0cekonomi0csondakika0c0a10b110b20a10a0c130a85860cdefault0bhtm/story01.htm </URL>
<DATE> 2010/11/01 </DATE>
<TIME> 11:01:46.0 </TIME>
<AUTHOR>  </AUTHOR>
<HEADLINE>
bor��lar yap��land��r��l��yor, varl��k bar������ masada
</HEADLINE>
<TEXT>Hükümetin uzun süredir üzerinde çalıştığı kamu alacaklarının yeniden yapılandırılmasına ilişkin düzenlemenin içeriği netleşmeye başladı. Vergi ve SSK prim borçları başta olmak üzere 300'ü aşkın kalemde kamu alacaklarının yeniden yapılandırılması planlanıyor. Düzenlemeyle Maliye 50 milyar liralık gelir bekliyor. Bunun 10 milyar TL'si vergi alacağı, 40 milyar lirası da diğer alacaklardan oluşuyor. Ekonomi yönetimi yeni bir 'Varlık Barışı'nın da üzerinde duruyor. Yeniden yapılandırmanın kapsamına Emlak Vergisi, su ve elektrik borçları, trafik cezaları gibi kalemlerin yanı sıra tarımsal sulama birliklerinin alacaklarının da eklenebileceği ifade ediliyor.Taksitlerin 12 aydan başlayacağı yapılandırmadan 'üst kurul'lara borcu olanlar da istifade edebilecek. Torba Kanun Taslağı'nın içerisine eklenecek bir madde ile, Enerji Piyasası Düzenleme Kurumu, Sermaye Piyasası Kurumu, Bankacılık Düzenleme ve Denetleme Kurumu gibi üst kurullara borcu olanlara da bir şans tanınması planlanıyor. Çalışmalar hakkında bilgi veren üst düzey bir ekonomi yetkilisi, toplamda 300 kalemde borç yapılandırması üzerinde durduklarını belirterek, "Anaparalar sabit olmak kaydıyla tüm kamu alacaklarının yeniden yapılandırılması üzerinde çalışıyoruz. 2011 yılı için tertemiz bir sayfa açıyoruz. Elektrik borçları için özel sektör ile de görüşmeler yürütülüyor." dedi.İhtilaflı alacakların da yeniden yapılandırmanın kapsamı içerisine girebileceği belirtiliyor. Kamu alacaklarına ilişkin düzenlemenin içerisine Varlık Barışı'nın süresinin uzatılmasına yönelik bir maddenin de eklenebileceği ekonomi kulislerinde konuşuluyor. Edinilen bilgilere göre yasa kapsamında beyanda bulunan ancak parasını getirmeyenlere ilave bir şans tanınırken, bu sayede ekonomiye ek kaynak sağlanacak. Yasa kapsamında 5,2 milyar lira getireceğini beyan eden işadamı Ali Türkan'a da yeni bir şans tanınmış olacak. Bundan önceki Varlık Barışı'ndan büyük miktarda gelir elde ettiklerini aktaran üst düzey bir ekonomi yetkilisi, benzer bir uygulamanın yeniden gündeme gelebileceğini aktardı.VERGİ İNCELEMESİNE DÖRT YILLIK AF Yasal düzenlemenin içerisine girecek önemli konuların başında ise matrah artışı düzenlemesi geliyor. Ekonomi yönetimi, matrah artışı ile ilave 10 milyar liralık gelir hedefliyor. Buna göre 2006 yılında yüzde 30'dan başlamak üzere 2009 yılı için beyanların yüzde 15 oranında artırılması halinde firmalar vergi incelemesinden kurtulacak. Matrah artışında 2006'dan başlamak üzere dört yıllık dönem için yüzde 30, yüzde 25, yüzde 20 ve yüzde 15'lik oranda beyanların artırılması öngörülürken, asgari matrah artırımı üzerinde de duruluyor. Matrah artışından önemli miktarda gelir beklediklerini aktaran üst düzey bir ekonomi yetkilisi, şirketlerin bu uygulamaya sıcak bakacaklarını bildirdi. Aynı yetkili, "Birçok şirket herhangi bir sıkıntısı olmasa dahi matrah artışı yaparak vergi incelemesinden kurtulmak isteyecektir. Çünkü işadamı, her zaman kafasının rahat olmasını ister." diye konuştu.Kaynak: Zaman Gazetesi</TEXT>
</DOC>
