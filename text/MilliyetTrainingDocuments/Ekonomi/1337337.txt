<DOC>
<DOCNO> 1337337 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fa7ee0a/l/0l0smilliyet0n0btr0cato0ebaskani0eaygun0ebu0esadace0evergi0ebarisi0edegil0edevrimdir0cekonomi0csondakika0c150b110b20a10a0c13147390cdefault0bhtm/story01.htm </URL>
<DATE> 2010/11/15 </DATE>
<TIME> 15:00:31.0 </TIME>
<AUTHOR>  </AUTHOR>
<HEADLINE>
ato ba��kan�� ayg��n: bu sadace vergi bar������ de��il devrimdir
</HEADLINE>
<TEXT>Ankara Ticaret Odası (ATO) Başkanı Sinan Aygün, hükümetin kamu alacaklarıyla ilgili olarak açtığı beyaz sayfanın, sadece bir vergi barışı değil bir "devrim" olduğunu söyledi.ATO Başkanı Aygün, Devlet Bakanı ve Başbakan Yardımcısı Ali Babacan tarafından açıklanan tahsili gecikmiş kamu alacaklarının tahsiliyle ilgili yasa tasarısıyla ilgili olarak yaptığı açıklamada, "Şimdiye kadar hep devletin yumruğunu gören vatandaş, bugün itibariyle devletinin kadife eliyle tanışmıştır" dedi.Aygün, tasarının sadece vergi ve sigorta alacaklarıyla sınırlı tutulmayıp, elektrik, su, doğalgaz, yüksek öğrenim kredi ve harç borcu gibi 300’e yakın borç kaleminin yanı sıra, matrah artırımı ve stok beyanı gibi unsurları kapsamasının, "devletin vatandaşına büyük bir beyaz sayfa açması" anlamına geldiğini ifade etti. Aygün, Cumhuriyet tarihinde yapılan vergi barışlarının tümünü tek kalemde kapsayan bir barışın yapıldığını belirterek şunları söyledi:"Bizim hesaplamalarımıza göre, faiz ve cezalarıyla birlikte 120 milyar liranın üzerinde bir kamu alacağı tahsil edilebilir hale gelmiştir. Devletin önümüzdeki bir iki yıl içerisinde bu projeyle 50-60 milyar lira tahsil edebileceğini tahmin ediyoruz. Böylece bütün dünya ülkeleri bütçe açıklarıyla, kamu borç stoklarındaki büyümeyle uğraşırken Türkiye, buradan gelen parayla bütçe ve sosyal güvelik açığını azaltarak çok önemli bir mali disiplin sağlayacak. Vatandaş ise borç kıskacından, icra derdinden kurtulacak ve işine gücüne bakacak. Bu kadife devrim Türkiye ekonomisini yeniden üreten ve istihdam yaratan bir rotaya sokacak."-ARTIK HERKES İŞİNE, DÖRT ELLE SARILMALI-Yasa tasarısının boyutunun her kesimi kapsayacak kadar geniş tutulması nedeniyle çiftçiden-öğrenciye, su parasını ödeyemeyen gecekonduda oturan vatandaştan vergi sigorta borcunu ödeyemeyen işverene kadar toplumun tüm kesimlerini ilgilendirdiğini belirten Aygün, "Bu boyutta bir ödeme kolaylığı fırsatının önümüzdeki 10 yıl içerisinde bir daha getirilebileceğini tahmin etmiyorum. Bu yüzden herkesin bu kolaylıktan yararlanarak kamuya olan borçlarını ödeyip, dükkânına, tezgâhının başına dönmesini ve işine dört elle sarılmasını bekliyoruz" dedi.Aygün, getirilen hükümetin geçen hafta açıkladığı gençlerin ve kadınların istihdamına yönelik destekler ve KOBİ’ler verilen 3 milyar liralık KOSGEB kredi desteğiyle birleşince ekonomiye çok önemli bir dinamizm kazandıracağını belirtti.-PEŞİN ÖDEYENE KREDİ DESTEĞİ-Aygün, getirilen ödeme kolaylığından kamuya borcu olan herkesin yararlanması gerektiğini belirtti. Ankara Ticaret Odası’nın söz konusu düzenlemeden tüm borçluların yararlanmasını teşvik etmek amacıyla kampanya yaparak uygulamaya en geniş katılımın sağlanmasına destek olacağını ifade eden Aygün, bankacılık sektörünün de yasa kapsamından yararlananlara kredilendirmede kolaylık sağlaması gerektiğini bildirdi. Aygün, Ankara Ticaret Odası’nın borcunu peşin ödeyecek mükelleflerin kredilendirmesine yönelik olarak bankalarla görüşmeler yaptığını belirterek, "ATO, bankalarla yapacağı anlaşmalar kapsamında kendi kaynaklarını da seferber ederek oda üyelerinin kolay ve ucuz kredi kullanmasını sağlayacak. Halk Bankası ve Ziraat Bankası ile sürdürülen görüşmeler çerçevesinde 600-700 milyon liralık kredi desteği vereceğiz" diye konuştu.Konut kredisi için bankaya gitmeyin.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
