<DOC>
<DOCNO> 1336403 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fa3d3a0/l/0l0smilliyet0n0btr0cputin0eturkiye0eye0erekabeti0esollayan0eteklif0eyaptik0cekonomi0chaberdetay0c150b110b20a10a0c13145710cdefault0bhtm/story01.htm </URL>
<DATE> 2010/11/15 </DATE>
<TIME> 01:00:56.0 </TIME>
<AUTHOR>  </AUTHOR>
<HEADLINE>
putin: t��rkiye���ye rekabeti sollayan teklif yapt��k
</HEADLINE>
<TEXT>SOFYA AA Rusya Başbakanı Vladimir Putin, Bulgaristan’da Başbakan Boyko Borisov ile görüştükten sonra düzenlenen toplantıda, Güney Akım Doğalgaz Boru Hattı ve Belene nükleer santrali inşaatı konusunda anlaşmaya vardıklarını söyledi.Karadeniz’in Rusya sahilinden başlayarak, Bulgaristan üzerinden Avusturya ve İtalya’ya doğalgaz aktarımının yapılacağı Güney Akım Projesi’nin artık anlaşmaya bağlandığını belirten Putin, Avrupa’nın gelecekte risksiz, düzenli ve güvenilir doğalgaz ikmali yapabileceğini söyledi. Putin, şimdilik İtalya ve Fransa yatırımcılarının projeye ilgi gösterdiklerini kaydetti.Konuşmasında, “Rusya’nın, Türkiye’nin de aralarında olduğu bir çok ülkeye güvenilir ve hesaplı nükleer kapasite projeleri sunduklarını” belirten Putin, “Nükleer santral inşaatı ile ilgili Türkiye’ye gerek fiyat, gerekse kalite konusunda rekabeti sollayan önemli bir teklif getirdik” dedi.Türkiye’de nükleer santral yapımı konusunda rakiplerinin daha iyi fiyat veremediklerini söyleyen Putin, “Bu konuda daha üstün bir teknoloji öneren ülkemiz, kalite konusunda da yepyeni bir düzey sergilemektedir” ifadesini kullandı. 2014’e kadar 22 reaktörSovyetler Birliği’nin, zamanında yurtdışında sadece 30 nükleer santral reaktörü kurduğunu anımsatan Putin, “Biz 2013 yılı sonuna dek Çin’de 6, Hindistan’da 16 reaktör kuracağız” dedi.Bulgaristan Başbakanı Borisov da, “Belene santralini yaptığımızda, sadece Avrupa’da değil, belki de dünyada bile en ucuz elektrik üreten ve aynı zamanda en güvenli teknolojiye sahip bir nükleer santrala sahip olacağız” dedi.</TEXT>
</DOC>
