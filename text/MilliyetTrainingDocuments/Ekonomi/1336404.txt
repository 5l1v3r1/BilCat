<DOC>
<DOCNO> 1336404 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fa3d39e/l/0l0smilliyet0n0btr0csigara0edevleri0ekarsi0eataga0egecti0cekonomi0chaberdetay0c150b110b20a10a0c13145760cdefault0bhtm/story01.htm </URL>
<DATE> 2010/11/15 </DATE>
<TIME> 01:00:57.0 </TIME>
<AUTHOR>  </AUTHOR>
<HEADLINE>
sigara devleri kar���� ata��a ge��ti
</HEADLINE>
<TEXT>DIŞ HABERLER SERVİSİ-İSTANBUL AAABD ve Avrupa’da sigara yasaklarının artmasının ardından dev tütün şirketleri yasaklara karşı mücadele etmeye başladı. Amerikan New York Times gazetesinin haberine göre Phillip Morris International (Marlboro, L&M, Chesterfield, Parliament) ve British American Tobacco (Dunhill, Kent, Lucky Strike, Pall Mall) gibi tütün endüstrisinin önde gelen şirketleri, özellikle gelişmekte olan ülkelerde sigara vergilerinin yükseltilmesini, paketlerdeki uyarıların büyütülmesini ve reklamlara yasak getilmesini engellemeye çalışıyor. Lobi faaliyetleri için milyarlarca dolar harcayan bu şirketlerin kısıtlamalara karşı ülkelere dava bile açıyor.Phillip Morris, bu sene Uruguay’a “yeni yasaların çok aşırı olduğu” gerekçesi ile zararını karşılamasını isteyen bir dava açtı. Uruguay’da çıkarılan yasa, uyarıların paketlerin yüzde 80’ini kaplayacak şekilde büyütülmesini ve insanlarda daha az zararlı imajı yaratmaması için sigaraların sadece bir kapak tasarımı ile satışa sunulmasını öngörüyordu. Şirket Brezilya’ya da aynı gerekçeyle mahkemeye başvurdu. Phillip Morris’in İrlanda ve Norveç’teki alt şirketleri ise bu ülkelerde tütün ürünlerinin mağazalarda teşhirine getirilen kısıtlamalara karşı dava açtı.  British American Tobacco ise AB ve Türkiye gibi ülkelerdeki sigara yasaklarına karşı milyonlarlarca dolarlık lobi faaliyeti yürütüyor. Şirketin resmi sitesinde yayınlanan bir videoda yasakların sigaranın kara borsasını güçlendirdiği ima ediliyor ve “Yalnızca suçlular kazanıyor” sloganı kullanılıyor.KOAH’ta en önemli neden sigaraTürkiye Solunum Araştırmaları Derneği KOAH Çalışma Grubu Başkanı Prof. Dr. Hakan Günen, Kronik Obstrüktif Akciğer Hastalığı’nın (KOAH), en önemli nedeninin sigara olduğunu belirterek, “KOAH’ın gelişiminden, gelişmiş ülkelerde yüzde 80, gelişmekte olan ve az gelişmiş ülkelerde  yüzde 70 oranında sigara sorumlu” dedi. Prof. Dr. Günen, KOAH’ın her türlü zehirli gaz ve tozun uzun süre solunması ile akciğerlerde kalıcı ve ilerleyici hasar meydana gelmesi olarak tanımlanabileceğini ifade ederek, “KOAH nedeni ile her yıl dünyada 3 milyon, ülkemizde ise 40 binin üzerinde kişi hayatını kaybetmek-tedir. Ülkemizdeki sigara yasağının, genişletilerek uygulanmasına devam edilmelidir.”</TEXT>
</DOC>
