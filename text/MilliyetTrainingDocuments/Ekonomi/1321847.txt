<DOC>
<DOCNO> 1321847 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f49c027/l/0l0smilliyet0n0btr0cyeni0eastra0est0eistanbul0eda0egorucuye0ecikti0cekonomi0chaberdetay0c0a30b110b20a10a0c130a950a50cdefault0bhtm/story01.htm </URL>
<DATE> 2010/11/03 </DATE>
<TIME> 03:00:32.0 </TIME>
<AUTHOR>  </AUTHOR>
<HEADLINE>
yeni astra st istanbul���da g��r��c��ye ����kt��
</HEADLINE>
<TEXT> Astra ST, 46 bin 389 TL’den başlayan fiyatlarla aralık ayının sonunda Türkiye’de de satılmaya başlanacak. Opel Türkiye Genel Müdürü Özcan Keklik, daha önce Antalya’da Opel Astra Sedan’ın uluslararası test sürüşünün düzenlendiğini hatırlatırken, İstanbul’da gerçekleştirilen etkinliğe yaklaşık bir aylık sürede 32 ülkeden toplam 800 gazetecinin katılmış olacağını söyledi. Opel’in merkezinin de bu organizasyondan büyük memnuniyet duyduğunu söyleyen Keklik, “Yabancı basın mensupları da, Avrupa-Asya kıtaları arasında otomobili test etmekten keyif aldıklarını özellikle belirttiler” dedi.Astra Sports Tourer’in Türkiye’de yılda 500-1000 adet arasında satılmasının planlandığını kaydeden Keklik, “Bu aracın tasarımını ve sportif yönünü ön plana çıkaracaklarını kaydetti. Astra ST’nin Türkiye’de ilk etapta 1.4 lt 140 HP turbo ve 1.6 lt 115 HP benzinli, 1.3 lt dizel motorlarla satılması planlanıyor. Opel, 200. yıl nedeniyle yıl sonuna kadar yeni Astra HB modelinde 100 TL indirim yaptığını da açıkladı. Satış ve ciroyu ikiye katladıYılın ilk 6 ayında talebe göre araç bulmakta zorlandıklarını, buna rağmen 2010’u 40 bin adetlik satışla kapatacaklarını söyleyen Keklik, “Geçen yıl 22 bin adet satmıştık. Bu yıl adetleri katlamış durumdayız. Ciro da yaklaşık iki kat arttı. 2011’de de 40 binin üzerinde satış hedefliyoruz. Ancak 2000 yılındaki 65 bin adetlik rekorumuzu kırmamız ya da tekrarlamamız şu aşamada zor” dedi. Opel merkezinin, Türkiye pazarına ilişkin taleplerini dikkatle dinlediğini hatırlatan Özcan Keklik, “Özellikle hafif ticari araç konusunu sıkça gündeme getiriyoruz. Onlar da böyle bir aracın gerekliliğini biliyorlar. Ancak somut bir karar alınmış değil” diye konuştu. </TEXT>
</DOC>
