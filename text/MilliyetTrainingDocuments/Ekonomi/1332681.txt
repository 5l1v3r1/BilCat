<DOC>
<DOCNO> 1332681 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510887/s/f8254c2/l/0L0Smilliyet0N0Btr0Ctekstile0Ekurbanlik0Efreni0Cekonomi0Csondakika0C10A0B110B20A10A0C13126230Cdefault0Bhtm/story01.htm </URL>
<DATE> 2010/11/10 </DATE>
<TIME> 13:03:01.0 </TIME>
<AUTHOR>  </AUTHOR>
<HEADLINE>
Tekstile kurbanlık freni
</HEADLINE>
<TEXT>Kurbanlık fiyatlarında geçen yıla göre yaşanan artışın tüketicilerin, yaklaşan bayram öncesi  alımlarını ertelemelerine yol açtığı bildirildi.

 Hazır Giyim ve Konfeksiyon İhracatçıları Birliği Başkanı Tarık Bozbey, AA muhabirine yaptığı açıklamada, son yıllarda  sektörünün ihmal edilmesinin yaklaşan  öncesi konfeksiyon ürünleri satışını etkileyeceğini öne sürdü.

Tekstil sektörünün satışlarını artırmak için dini bayramların yanı sıra "", "" ve "" gibi özel günleri dört gözle beklediğini anımsatan Bozbey, bayramların ve özel günlerin hazır giyim satışlarını yüzde 15-20 oranlarında artırdığını ifade etti.

Bozbey, kurban bayramına sayılı günler kala çarşı pazarda yavaş yavaş hareketliliğin başladığını ancak bunun istedikleri ölçüde olmadığını belirtti.

Bayram öncesi sektör temsilcilerinin ümitli olmasına karşın kurbanlık hayvan fiyatlarının yüksek olması nedeniyle kendilerinin geçen bayramlardaki satış rakamlarının yakalanmasını beklemediklerini vurgulayan Bozbey, şöyle konuştu: "Kurbanlık fiyatlarında geçen yıla göre yaşanan artış tüketicilerin, yaklaşan bayram öncesi hazır giyim alımlarını ertelemelerine yol açtı. Küçük ve büyükbaş hayvan fiyatları yüksek olunca tüketiciler ister istemez bayramlıklardan vazgeçerek kurban almaya yöneldi. Bayram alışverişi elbette olur ancak istediğimiz düzeyde olmaz."
-"YAZLIK ÜRÜNLER KESİLMEYE BAŞLANDI"- 
Bozbey, atölyelerde yazlık ürünlerin kesilmesine başlandığını vurgulayarak, pamuk fiyatlarının 2 liradan 4,5 liraya kadar yükselmesinin de fiyatları ister istemez yükselteceğini bildirdi.

Tekstil sektöründe uzun yıllardır fiyatların artmadığını ancak bu yıl pamuk fiyatlarının yükselmesiyle birlikte kışlık ürünlerin yüzde 10 zamlı satıldığını anlatan Bozbey, "Pamuktaki fiyat artışı devam ediyor. Bu durum, kesimine başlanan yazlık ürünlerde de yüzde 15 civarında fiyat artışa neden olacak" diye konuştu.</TEXT>
</DOC>
