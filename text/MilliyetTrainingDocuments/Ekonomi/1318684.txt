<DOC>
<DOCNO> 1318684 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f385f9b/l/0l0smilliyet0n0btr0cbalikci0ekaradeniz0eden0ecinekop0eakini0ebekliyor0cekonomi0csondakika0c0a10b110b20a10a0c130a83560cdefault0bhtm/story01.htm </URL>
<DATE> 2010/10/31 </DATE>
<TIME> 13:21:00.0 </TIME>
<AUTHOR>  </AUTHOR>
<HEADLINE>
bal��k���� karadeniz'den ��inekop ak��n�� bekliyor
</HEADLINE>
<TEXT>Denize açılan Marmaralı balıkçılar son günlerde bol miktarda hamsiyle dönünce fiyatlar 4 liraya kadar geriledi.Gemlik Balıkçılar Derneği Başkanı Hüseyin Dalarel, AA muhabirine yaptığı açıklamada, fırtınalı günlerin sona erdiğini balıkçıların denize rahatlıkla açılmaya başladığını söyledi.Hava şartları nedeniyle balık yakalanamaması yüzünden geçen haftaya kadar hamsinin pazar ve marketlerde 8-10 liraya satıldığını ifade eden Dalarel, son günlerde ise teknelerin hamsi ve sardalyayla dolu olarak kıyıya yanaştığını anlattı.Hamsi ve sardalyada bolluğun fiyatları düşürdüğünü dile getiren Dalarel, şunları kaydetti: "Hamsi balıkçılar tarafından ’ev ekmeği’ olarak nitelendirilir. Bu balık türü balıkçıya her zaman kazandırır. Tekneler her gün palamut yakalayamaz ama hamsi her zaman yüz güldürür. Bu dönemde de böyle oldu ve şu anda balıkçılar oldukça mutlu. Perakendede hamsinin kilogram fiyatı 4 liraya kadar düştü.Önümüzdeki günlerde daha da düşer çünkü balık bol. Sardalya fiyatları da 6 liraya kadar geriledi. Sardalya da bol çıkıyor." Dalarel, dönemi olmasına rağmen lüfer ve palamudun beklenen ölçüde çıkmadığını vurgulayarak, "çinekop hareketlenmeye başladı. Karadeniz’den çinekop akını bekliyoruz. Önümüzdeki günlerde vatandaşlar, ucuza çinekop yiyebilecek" dedi.</TEXT>
</DOC>
