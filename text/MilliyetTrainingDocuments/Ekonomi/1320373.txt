<DOC>
<DOCNO> 1320373 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f435c8d/l/0l0smilliyet0n0btr0cbakan0eergun0efacebook0eu0eturkiye0eye0edavet0eetti0cekonomi0csondakika0c0a20b110b20a10a0c130a91190cdefault0bhtm/story01.htm </URL>
<DATE> 2010/11/02 </DATE>
<TIME> 17:01:17.0 </TIME>
<AUTHOR>  </AUTHOR>
<HEADLINE>
bakan erg��n facebook'u t��rkiye'ye davet etti
</HEADLINE>
<TEXT>Sanayi ve Ticaret Bakanı Nihat Ergün, ABD’deki temasları kapsamında sosyal paylaşım sitesi Facebook’u ziyaret etti.Bakan Ergün, San Francisco’daki Silikon Vadisinde yer alan Facebook’u ziyaretinde, Facebook yönetimini Türkiye’de yazılım yatırımı yapmaya davet etti.Facebook Stratejik Ortaklıklardan Sorumlu Direktör Justin Osofsky de Türkiye’nin çok önemli bir pazar olduğunu belirterek, her türlü öneriye açık olduklarını söyledi.Ergün ziyaret kapsamında Facebook’ta Stratejik Ortaklıklardan Sorumlu Direktör Justin Osofsky, Halkla İlişkiler Direktörü Kumiko Hidaka, Güvenlikten ve Güvenlik Araştırmalarından Sorumlu Baş Hukuk Müşaviri Chris Sonderby ve Online Operasyonlar Uzmanı Selena Çevik ile görüştü.Bakan Ergün, Türkiye’nin kullanımda 4. sırada yer aldığı Facebook şirketiyle ilgili bilgi aldı. Facebook şirketini Türkiye’de yazılım yatırımı yapmaya davet eden Ergün, olumlu cevap aldı. Facebook’un Stratejik Ortaklıklardan Sorumlu Direktörü Justin Osofsky de Türkiye pazarının çok önemli bir pazar olduğunu belirterek, bunu mutlaka değerlendirmek istediklerini söyledi.Yazılım yatırımı da dahil olmak üzere her türlü fikre açık olduklarını bildiren Osofsky, "Çünkü Türkiye, önemsediğimiz bir pazar" dedi.Türk girişimcisinin heyecan verici olduğunu belirten Osofsky, buna örnek olarak "izlesene.com"u verdi.-FACEBOOK’UN KAPATILACAĞI İDDİALARI- Osofsky, CHP’nin açtığı dava sonucu Facebook’un kapatılacağı yönündeki iddialara da cevap vererek, Facebook’un Türkiye’de kapatılacağına dair bir endişesi bulunmadığını ifade etti.Ziyarette Sanayi ve Ticaret Bakanlığı Müsteşar Yardımcısı Yavuz Cabbar, Türkiye’nin Los Angeles Başkonsolosu Hakan Tekin, Türk-Amerikan İş İlişkileri Derneği (TABC) Başkanı Efe Orhun da yer aldı.-FACEBOOK HAKKINDA- 2004 yılında kurulan Facebook’un, 500 milyondan fazla aktif kullanıcısı bulunuyor. Dünyada her 14 insandan biri Facebook kullanıyor. Facebook’u en aktif kullanan 10 ülke arasında, Türkiye 4. sırada yer alıyor. Facebook kullanımında ülkeler sıralaması, kullanıcı sayısı ile şöyle: "ABD 140.475.700, Endonezya 27.953.340, İngiltere 27.815.540, Türkiye 22.943.100, Fransa 19.378.200, İtalya 17.082.420, Kanada 16.958.800, Filipinler 16.800.860, Meksika 15.965.160, Hindistan 14.310.680." Kullanımda 4. sırada olan Türkiye, pazar payında 96. sırada yer alıyor.Facebook kullanıcılarının yüzde 50’si her gün bağlanırken, bir ayda 30 milyondan fazla mesaj, fotoğraf ve bilgi paylaşımı yapılıyor. 70 dilde hizmet veren Facebook kullanıcılarının yüzde 70’i ABD dışında yaşıyor. 1700 personeliyle Silikon Vadisindeki ana merkezinden hizmet veren Facebook, çalışanlarına hisse ortaklığı veriyor.</TEXT>
</DOC>
