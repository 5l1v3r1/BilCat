<DOC>
<DOCNO> 1325371 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f57ae9f/l/0l0smilliyet0n0btr0cthy0ekotil0e20a10a0eu0e30a0emilyon0eyolcu0eile0ekapatacagiz0e0cekonomi0csondakika0c0a40b110b20a10a0c1310a20a70cdefault0bhtm/story01.htm </URL>
<DATE> 2010/11/04 </DATE>
<TIME> 17:00:56.0 </TIME>
<AUTHOR>  </AUTHOR>
<HEADLINE>
thy/kotil: ���2010���u 30 milyon yolcu ile kapataca����z���
</HEADLINE>
<TEXT>Türk Hava Yolları (THY) Genel Müdürü Temel Kotil, 2010’u 30 milyon yolcu ve 6 milyar dolar ciro ile kapatmayı beklediklerini bildirdi.Kotil, The Economist tarafından düzenlenen "Değişim Sürecinde Türkiye-Türk Hükümetiyle 18. Yuvarlak Masa Toplantısı" sırasında gazetecilerin sorularını yanıtlarken, geçen yıl 24 milyon yolcu taşıdıklarını ve 4 milyon transfer yolcuları bulunduğunu hatırlattı.2010’u 30 milyon yolcu ve 6 milyar dolar ciro ile kapatmayı beklediklerini bildiren Kotil, "Bu yıl 6 milyon transfer yolcumuz var. Büyük uçak sayısında daha fazla büyüyoruz. Şu anda 20 olan büyük uçak sayısı 40’a geliyor. 737’ler, 330’lar geliyor" diye konuştu.Uzun uçuşlarda günde birden fazla uçma döneminin başlayacağını ifade eden Kotil, koltuk/kilometre olarak 2011 yılında yüzde 25 büyüme hedefleri bulunduğunu kaydetti.Kotil, krizden dolayı kendilerinden daha çok doluluk oranına sahip havayollarının aşağıya doğru indiğini, THY’nin alttan onlara yaklaşmaya çalıştığını söyledi.-"RUSYA İLE SORUN ÇÖZÜLDÜ"- Temel Kotil, Rusya ile uçuşlarda yaşanan sorunlara ilişkin bir soru üzerine, "Bugün itibariyle Rusya’da hiç problemimiz yok" dedi. Kotil, THY uçuşlarının engellenmediğini belirterek, bir dönem değişikliği olduğunu anlattı.Kotil, uçak alımları konusunda da şu bilgileri verdi: "Bizim 90 uçağımız geliyor. Bunlardan 5 tanesini teslim aldık. Geriye kalan 85 uçağı almaya devam ediyoruz. 2011-2012-2013 yılı filomuz pratik olarak oluşmuş durumda bu satın almayla... Finansmanları sağlanmış bir olay. Biz ondan sonraki yıllar için ileride uçak alacağız. Onların henüz siparişlerini vermedik.Boing 787 Dreamliner’ı var tabii, çok güzel bir uçak. Boing güzel bir uçak yapınca Airbus da güzel uçak yapıyor. Bu konuda henüz bir satın alma sürecinde değiliz. Ama önümüzdeki aylarda, gelecek yıl başlarında bu süreci tekrar başlatmamız lazım. Çünkü teslimatlar 2-3 yıl sonra oluyor." Küçük uçak için görüşmelerinin olup olmadığı yönünde bir soru üzerine Kotil, THY’nin, uçaklarını bugüne kadar Boing ve Airbus’tan sağladığını hatırlatarak, Brezilya ve Kanada’daki firmaların da güzel ürünleri bulunduğunu, ancak bu uçakların bugün kullandıklarından biraz daha küçük olduğunu anlattı Kotil, bu konuda bir alım kararları olmadığını, ancak bütün uçakları incelediklerini, karar almaları konusunu Borsa ile paylaşacaklarını ifade ederek, "Bu konulara ilgiliyiz ama bir alım kararımız yok" dedi.-"(TÜRKİYE’DE UÇAK İMALATI) TÜRKİYE BUNU YAPABİLİR"- THY Genel Müdürü Kotil, uçak imalatının Türkiye’de ne zaman olabileceğine ilişkin bir soru üzerine, şunları kaydetti: "Türkiye kendi uçağını imal etmiş olsaydı, bizim portföyümüzde onlar da olurdu. Bu artı bir şeydir. Havayolu olarak uçağın ülkemizde yapılması, bakımı, yedek parçası açısından büyük bir artıdır. Ama tabii ben uçak mühendisi sıfatıyla konuşursam bu projeler 5-10 yıl arasında zaman alır. Türkiye bunu yapabilir.Böyle bir altyapısı var. Uzman görüşü olarak söylersem, 5 yıl içinde ürün piyasaya sürülebilir. Hiç uçak yapmayan Japonlar’ın şu anda geliştirdikleri bölgesel uçak 9 yıllık periyotta gerçekleşmiş oluyor." Uçak fiyatlarının seyrine ilişkin olarak da Kotil, uçakların liste fiyatının yanında satın alma fiyatı bulunduğunu, liste fiyatına göre çok indirim yapıldığını belirterek, "Zaman içinde uçak fiyatları değişiyor. 2001 krizinden sonra uçak fiyatları ucuzdu. Ama ondan sonra 2007 çok zirve yılı olunca indirim oranları azaldı. Sonra tekrar kriz gelince fiyatlar düştü. Kriz varsa fiyatlar düşüyor yoksa artıyor. Yani uçağın fiyatı üretebilme yeteneği ile belirleniyor" şeklinde konuştu.Temel Kotil, akaryakıt alımlarında hedge uygulamasına yönelik bir soru üzerine de, yüzde 20 hedge yaptıklarını, daha fazla olabilir mi diye de kontrol ettiklerini bildirdi.</TEXT>
</DOC>
