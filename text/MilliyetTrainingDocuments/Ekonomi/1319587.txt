<DOC>
<DOCNO> 1319587 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f3bea02/l/0l0smilliyet0n0btr0ctoki0eden0e190ebin0elira0eodullu0efotograf0eyarismasi0cekonomi0csondakika0c0a10b110b20a10a0c130a870a20cdefault0bhtm/story01.htm </URL>
<DATE> 2010/11/01 </DATE>
<TIME> 13:00:49.0 </TIME>
<AUTHOR>  </AUTHOR>
<HEADLINE>
toki���den 19 bin lira ��d��ll�� foto��raf yar����mas��
</HEADLINE>
<TEXT>Toplu Konut İdaresi (TOKİ) tarafından düzenlenen "Toplu Konut ve İnsan" konulu fotoğraf yarışmasına katılım, 23 Kasım’da sona erecek.TOKİ’den yapılan açıklamaya göre, amatör ve profesyonel bütün katılımcılara açık olan "ulusal renkli baskı fotoğraf yarışması"na katılmak isteyenlerin, 23 Kasım Salı gününe kadar çalışmalarını TOKİ’ye ulaştırması gerekiyor."Toplu konut alanlarından ev alan aile ve bireylerin, bu çevrelerde bulunuşlarını, kullanım şekillerini ve toplu konut alanlarında devam eden yaşama dair kesitleri ortaya koymak" amacıyla düzenlenen yarışmada, birinci seçilen esere 4 bin lira, ikinciye 3 bin lira ve üçüncüye 2 bin lira para ödülü verilecek. Yarışmaya katılan çalışmalardan 10’u da mansiyon ve biner lira ile ödüllendirilecek. Yarışmada toplam 19 bin lira para ödülü dağıtılmış olacak.Yarışma sonuçları 1 Aralık 2010 Çarşamba günü açıklanacak, yarışmada dereceye giren çalışmalar 3-19 Aralık günleri arasında Ankara ve İstanbul’da sergilenecek. Ödül kazanan, satın alınan ve sergilenen fotoğrafların yer aldığı bir de katalog oluşturulacak.Yarışmaya katılmak isteyenler, katılım formunu doldurduktan sonra, en fazla 4 adet olmak üzere, çektiği fotoğrafları CD ortamına kaydederek, posta yoluyla TOKİ’nin Ankara Bilkent’te bulunan merkez binasına ulaştıracak.Türkiye Fotoğraf Sanatı Federasyonu (TFSF) ile Ankara Fotoğraf Sanatçıları Derneği’nin (AFSAD) desteğiyle düzenlenen fotoğraf yarışması hakkında, TOKİ’nin "www.toki.gov.tr" internet adresinden daha geniş bilgi alınabilecek.Daha önce 27 Eylül olarak ilan edilen fotoğraf yarışmasına son katılım tarihi, katılımcılardan gelen talep dikkate alınarak, 23 Kasım’a ertelenmişti.TOKİ, toplu konut üretiminde yeni fikirlerin ortaya çıkması için daha önce "Konut Tasarımı Ulusal Mimari Fikir Proje Yarışması" ile TOKİ’nin öğrenciler tarafından nasıl algılandığını görmek için de "ilköğretim okulu öğrencileri arasında resim yarışması" düzenlemişti.</TEXT>
</DOC>
