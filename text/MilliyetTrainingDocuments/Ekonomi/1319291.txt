<DOC>
<DOCNO> 1319291 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f3a8365/l/0l0smilliyet0n0btr0cturkiye0enin0e90eaylik0epetrol0efaturasi0e150emilyar0edolari0easti0cekonomi0csondakika0c0a10b110b20a10a0c130a85910cdefault0bhtm/story01.htm </URL>
<DATE> 2010/11/01 </DATE>
<TIME> 11:01:38.0 </TIME>
<AUTHOR>  </AUTHOR>
<HEADLINE>
t��rkiye���nin 9 ayl��k petrol faturas�� 15 milyar dolar�� a��t��
</HEADLINE>
<TEXT>’nın Türkiye İstatistik Kurumu(TÜİK) verilerinden yaptığı belirlemeye göre, ihracatın yüzde 12 artışla 81 milyar 884.4 milyon dolara dayandığı, ithalatın ise yüzde 29.8 artarak 130 milyar 523.4 milyon dolara çıktığı yılın ilk 9 ayında yatırım malları ithalatı yüzde 24 oranında artışla 18 milyar 936.8 milyon dolara, hammadde ithalatı yüzde 32 artışla 94 milyar 135 milyon dolara yükseldi. Tüketim malları ithalatı ise bu dönemde yüzde 26.7 artışla 17 milyar 66 milyon dolar düzeyine ulaştı. Yılın ilk 9 ayında Türkiye’nin petrol ve petrol ürünleri faturası geçen yılın aynı dönemine göre yüzde 39.7 artarak 15 milyar 108.7 milyon dolara yükseldi. 2010 yılı Ocak-Eylül döneminde Türkiye’nin doğalgaz ve mamul gaz ithalatına ödediği fatura yüzde 15.2 artışla 9 milyar 726.3 milyon dolar seviyesine yükseldi. Metal cevheri, döküntüler ve hurdalar ithalatı yılın ilk 9 ayında yüzde 49.9 artarak 5 milyar 756.5 milyon dolar oldu. Geçen yıl aynı dönem itibariyle bu rakam 3 milyar 840.2 milyon dolardı. Demir ve çelik ithalatı yüzde 34.3 artarak, 5 milyar 426.7 milyon dolardan 7 milyar 286 milyon dolara yükseldi. Eylül itibariyle demir ihtiva etmeyen madenler ithalatı yüzde 66.5 artışla 4 milyar 462.8 milyon dolar, büro makineleri ithalatı yüzde 20.1 artışla 2 milyar 63.8 milyon dolara yükseldi.-DAYANIKLI TÜKETİM MALLARI İTHALATI YÜZDE 36.7 ARTTI- Dayanıklı tüketim malları ithalatı 36.7 arttı. Geçen yıl ilk 9 aylık dönemde 1 milyar 854.1 milyon dolarlık dayanıklı tüketim malı ithal eden Türkiye, 2010 yılının aynı döneminde 2 milyar 533.8 milyon dolarlık ithalat yaptı. Bu dönemde yarı dayanıklı tüketim malı ithalatı geçen yılın aynı dönemine göre yüzde 30.2 artışla 3 milyar 901 milyon dolara ulaştı. Tüketim malları grubu içinde sanayiyle ilgisi olmayan taşıma araç ve gereçleri yüzde 146.3 oranında artışla 175.2 milyon dolara çıktı. Motor benzini ithalatı ise yılın ilk 9 ayında geçen yılın aynı dönemine göre yüzde 24.8 oranında artışla 1 milyar 25.4 milyon dolar oldu.-BİNEK OTOMOBİL İTHALATI 4 MİLYAR DOLARI AŞTI- Ocak-Eylül döneminde binek otomobil ithalatı geçen yılın aynı dönemine göre yüzde 34.9 oranında arttı. Yılın ilk 9 ayında binek otomobil ithalatı 3 milyar 10.3 milyon dolar iken 2010 yılının aynı döneminde 4 milyar 61.5 milyon dolara yükseldi. Motorlu kara taşıtları ithalatı Ocak-Eylül döneminde 2009’un aynı dönemine göre yüzde 39.1 artarak 6 milyar 67.1 milyon dolardan 8 milyar 442 milyon dolara, elektrik makineleri aksam, parçaları yüzde 24.4 artışla 6 milyar 42.7 milyon dolara, diğer genel endüstri makine aksamları yüzde 17.4 artarak 4 milyar 969.7 milyon dolara, güç üreten makineler ve araçlar ithalatı ise yüzde 18.2 artarak 4 milyar 796.4 milyon dolara çıktı.-CANLI HAYVAN İTHALATI YÜZDE 312.3 ARTTI- Et ithalatına izin verilmesinin etkisiyle Ocak-Eylül döneminde canlı hayvan ithalatı geçen yılın aynı dönemine göre yüzde 312.3 artışla 96 milyon 815 bin dolara yükseldi. Canlı hayvan ithalatının başladığı Haziran ayında 8 milyon 825 bin dolarlık, Temmuz ayında 5 milyon 15 bin dolarlık, Ağustos’ta 31 milyon 424 bin dolarlık canlı hayvan ithalatı gerçekleştirilirken, Eylül’de bu rakam 28 milyon 180 bin dolar oldu. Yılın ilk 9 ayında süt, süt ürünleri ve yumurta ithalatı yüzde 31.3 oranında artarak 97.8 milyon dolara çıktı. Balık ve deniz ürünleri ithalatı yüzde 27.2 artarak 92.2 milyon doları buldu. Bu dönemde meyve ve sebze ithalatı ise yüzde 21 artarak 570.7 milyon dolara ulaştı.</TEXT>
</DOC>
