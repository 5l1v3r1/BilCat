<DOC>
<DOCNO> 1332695 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510887/s/f7f0d3e/l/0L0Smilliyet0N0Btr0Ciki0Egunde0E10E0A0A0A0Ekisiye0E250Ebin0Etl0Edagitildi0Cekonomi0Chaberdetay0C10A0B110B20A10A0C13124550Cdefault0Bhtm/story01.htm </URL>
<DATE> 2010/11/10 </DATE>
<TIME> 13:04:35.0 </TIME>
<AUTHOR>  </AUTHOR>
<HEADLINE>
İki günde 1.000 kişiye 25 bin TL dağıtıldı
</HEADLINE>
<TEXT>Vergi avantajı kampanyası 13 şirketin yöneticilerinin katılımıyla tanıtıldı.EKONOMİ SERVİSİ
Kampanyanın tanıtımı dolayısıyla 13 emeklilik şirketinin genel müdürünün katılımıyla yapılan toplantıda konuşan Emeklilik Gözetim Merkezi (EGM) Yönetim Kurulu Başkanı Meral Eredenk, amaçlarının farklı bir iletişim yöntemi kullanarak etkili bir kampanya gerçekleştirmek olduğunu söyledi. Eredenk,  sisteminin 7’nci yılını vergi avantajını anlatarak kutladıklarını belirtti. Elde edilen sonuçlardan kampanyanın hedefine ulaştığını gördüklerini vurgulayan Eredenk şöyle konuştu: 

Yüzde 37’si kullanıyor
“Sistemde vergi avantajından yararlanan kitleyi daha da büyütmek istiyoruz. Bireysel emeklilik sistemi her geçen gün büyürken, sisteme özel bu avantajdan yararlanan kişi sayısını artırmak, ayrıca ilk kez sisteme gireceklere sağlanan avantajları aktarmak en önemli hedefimiz. Bireysel emeklilik katılımcıları, içinde bulundukları vergi dilimine bağlı olarak ödedikleri katkı payından vergi avantajı elde ediyor. Basit bir şekilde, sisteme 100 lira yatıran kişi ortalama olarak bunun 25 lirasını geri alabiliyor. Vergiye tabi gelir miktarına göre bu oran yüzde 15 ila 35 arasında değişiyor.”
Bireysel emeklilik üyelerinin yüzde 37’sinin vergi avantajını kullandığını belirten Eredenk, “Üyelerin yüzde 63’ü vergi avantajını kullanmıyor. Bu kişilerin yüzde 64’ü haberdar olmadığını belirtiyor. Biz de bu kampanya ile katılımcıları bilgilendirerek vergi avantajından yararlanan kitleyi büyütmek istiyoruz” dedi.
Krize rağmen bireysel emekliliğin yüksek oranlı büyümesine devam ettiğine dikkat çeken Meral Eredenk, sistemde biriken toplam fon tutarının 11.5 milyar TL’yi ve emeklilik şirketlerinin toplam katılımcı sayısının 2 milyon 200 bin kişiyi aştığını vurguladı. Eredenk, doğrudan  teşvik sisteminin uygulanmasıyla fon tutarının 2020’de 115 milyar TL’yi bulacağını kaydetti.</TEXT>
</DOC>
