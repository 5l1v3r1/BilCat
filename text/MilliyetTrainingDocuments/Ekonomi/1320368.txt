<DOC>
<DOCNO> 1320368 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f444a8a/l/0l0smilliyet0n0btr0cluks0earacta0elpg0efuryasi0cekonomi0csondakika0c0a20b110b20a10a0c130a91820cdefault0bhtm/story01.htm </URL>
<DATE> 2010/11/02 </DATE>
<TIME> 17:01:09.0 </TIME>
<AUTHOR>  </AUTHOR>
<HEADLINE>
l��ks ara��ta lpg furyas��
</HEADLINE>
<TEXT>SİBEL CİNGİ / RadikalPorche, Cadillac, Infiniti, Lincoln... Büyük motor hacmine sahip olduğu için benzini su gibi içen lüks araçlar da gelişen teknoloji ve tasarruf eğilimiyle otogazın cazibesine kapıldı. 300-400 bin TL’lik araçlar bile artık otogazı tercih etmeye başlayınca ürün ve hizmet kalitesi de VIP oldu. Hedeflerine lüks otoları alan dünyaca ünlü otogaz sistemi üreticileri de Türkiye’nin yolunu tuttu. Prins, İpragaz’la, İtalyan Gasitaly ise Ekipgaz ile Türkiye pazarına giriş yaptı.Artık fakirin yakıtı değil Dünyada çevre bilinci ve artan petrol fiyatları nedeniyle önem kazanan yakıt tasarrufu son yıllarda LPG yani otogaza talebi arttırdı. Türkiye’de de son on yılda trafikteki 8.5 milyon aracın 2.5 milyonu LPG’li oldu. Her yıl 400 bin araç bu sisteme geçiyor. İpragaz Geliştirme ve İnovasyon Müdürü Birim Akbaba, yılbaşından beri Türkiye’de ciddi bir bayilik yapılanması içinde olduklarını belirtti.Akbaba, şunları söylüyor: “Türkiye genelindeki 110 Pins bayisi özellikle lüks araçlardan yoğun talep alıyor. Bu sene büyük bir kısmı lüks olmak üzere 3 bin 700 araca otogaz sistemi taktık. Ocak ayında motora herhangi bir müdahale yapmadan benzin çıkışının kullanıldığı yeni bir sistemin daha satışına başlayacağız. Bu sistemle lüks araçlardan gelen talep daha da artacak.”Ferrari’yi gözlüyoruz Gasitaly’i Türkiye’ye getiren Ekipgaz’ın sahiplerinden Ahmet Uyan’ın kullandığı Cadillac da otogazlı. “Fakirin yakıtı imajı yıkıldı. Artık zengin de ayıp diye düşünmeden otogaz taktırıyor” diyen Gasitaly yetkilisi Selat Metin, yüzde 45 yakıt tasarrufu nedeniyle hedef kitlenin giderek arttığını söylüyor. Yıl başından itibaren 100’ün üzerinde Cadillac, Lincoln gibi 100’ün üzerinde lüks araca otogaz sistemi taktıklarını belirten Metin, özellikle sanatçıların ve KOBİ’lerin patronlarının araçlarına LPG taktırdığını açıklıyor. LPG’ye dönüşüm yapan bayilerde değişen hedef kitleden oldukça memnun. “Müşterilerimiz arasında artık 300-400 bin TL’lik araçlar da var. Ferrari’nin de yolunu gözlüyoruz” diyor.Türkiye’de Türkiye’de yaklaşık 6 milyon benzinli, 2.5 milyonun üzerinde ise otogazlı araç var.Her yıl 400 bin adet araç LPG’ye geçiyor.Sektörün büyüklüğü 3.5 milyar TL.Coşkun Sabah, Aysun Kayacı, Deniz Seki ve Esin Maraşlıoğlu gibi ünlü isimler de LPG’li araç kullanılıyor.Türkiye’nin 8. Cumhurbaşkanı Turgut Özal’ın 1988 model BMW marka aracını satın alan işadamı Erol Kabaoğlu da araca LPG taktırdı. Hollanda’da yaşayan bir Türk de 4x4 Hummer’ını otogazlı yaptı.Dünyada Dünyada 14 milyon LPG’li araç bulunuyor.İngiltere Kraliçesi Elizabeth ile torunu ve Kanadalı eşi Autumn Kelly, futbolcu Andy Townsend LPG’li araç kullanıyor.Tüketimde sırasıyla Güney Kore, Türkiye, Polonya, Japonya, Avustralya, Rusya ve İtalya başı çekiyor.</TEXT>
</DOC>
