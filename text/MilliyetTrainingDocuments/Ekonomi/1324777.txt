<DOC>
<DOCNO> 1324777 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f568d6d/l/0l0smilliyet0n0btr0c0ebu0eis0ecok0euzamaz0e0cekonomi0csondakika0c0a40b110b20a10a0c1310a1490cdefault0bhtm/story01.htm </URL>
<DATE> 2010/11/04 </DATE>
<TIME> 13:00:10.0 </TIME>
<AUTHOR>  </AUTHOR>
<HEADLINE>
'bu i�� ��ok uzamaz'
</HEADLINE>
<TEXT>Doğan Holding Genel Koordinatörü Nebil İlseven, Doğan Yayın sürecine ilişkin, "Piyasada bu ölçekte bir yatırımla ilgilenecek sayı belli. Herkes de hakikaten ilgileniyor. Türkiye’de bu medya olayı belli ki çekiciliğini koruyor" dedi.İlseven, hiç düşünmedikleri bir varlıkla ilgili satışın gündeme gelebileceğini bildirdi.İlseven, The Economist tarafından düzenlenen "Değişim Sürecinde Türkiye-Türk Hükümetiyle 18. Yuvarlak Masa Toplantısı" sırasında gazetecilerin sorularını yanıtlarken, Doğan Yayın ile ilgili sürecin bir yatırım bankası kanalıyla yürütüldüğünü bildirdi."Kendilerine göre süreci düzenlemişler. Kısa liste denebilir. Sonuçta çok kalabalık bir şey değil" diyen İlseven, "İlgilenen kaç kişi var?" sorusu üzerine bunu bilmediğini, piyasada bu ölçekte bir yatırımla ilgilenecek sayının belli olduğunu söyledi.İlseven, "Herkes de hakikaten ilgileniyor. Türkiye’de bu medya olayı belli ki çekiciliğini koruyor" dedi."Doğan Yayın’ın içinde televizyon, dergi, gazeteler var. Bunları bölerek mi satacaksınız?" sorusuna İlseven, şu karşılığı verdi: "Biz 1-1,5 yıldır bu yeniden yapılandırmayı yapıyoruz. Bunu belli bir düzene sokmadan ne satabilirsiniz ne operasyonel olarak etkin hale getirebilirsiniz ne yeni bir ortaklık düşünebilirsiniz. Bu yeniden yapılandırmanın tam da nedeni o işte... Elimizdeki o geniş varlık paketini belli bir düzene ve belli bir rasyonel yapı içinde daha etkin, daha iyi yönetilebilir ve satmazsak bile daha değerli hale gelebilir bir yapıya dönüştürmek... Bir şeyi değerli hale getirmek illa satmak için yapılmaz. Biz de yatırımcıyız. Biz de daha değerli bir varlığımız olsun istiyoruz. Dolayısıyla bu dediğiniz anlamda o süreç şu anda devam ediyor. Kimi ürünleri birleştiriyoruz, kimi şirketleri birleştiriyoruz, kimi işleri yavaşça kenara bırakıyoruz. Bütün bunlar tasnif ve düzenleme olayı... O noktada satış olabilir, gündeme gelebilir. Hiç düşünmediğimiz bir varlıkla ilgili bir satış gündeme gelebilir. Bütün bunlar bu yeniden yapılandırmanın bir parçası olarak görülmeli."-"ARTIK ÇOK UZAMAZ"- Nebil İlseven, "Satmama ihtimali nedir?" sorusu üzerine, bunu bilmediğini, yeniden yapılandırmaya bu ögeyi koyduklarını söyledi.Sürecin ne zaman sonuçlanmasını beklediğine ilişkin bir soru üzerine de, İlseven, "Artık çok uzamaz diye... Bir yıldır konuşulan bir konu... Ama bunlara bir kesin tarih koymamız şu aşamada mümkün değil" dedi.Birinci çeyrek içinde tamamlanabileceğine ilişkin beklentiler olduğunun hatırlatılması üzerine İlseven, " Biz de sonuçta bu iş uzamasın... Kimse bu iş uzamasın istiyor. Bu tip alım satımlarda veya yeniden yapılandırmalarda sür-git yürütmek mümkün değil. Dolayısıyla o beklenti içinde olanlar da bence doğru okuyorlar" diye konuştu.-VERGİ CEZALARI- Bir gazetecinin "Kesilen vergi cezaları var. Onlar bu en son yapılandırma çalışmasından yararlanabilecekler mi?" sorusu üzerine, İlseven, şunları kaydetti: "O çalışmanın ne olduğunu bilmeden... Sonuçta o konuda elimizde kesin bir format, çerçeve olmadan, neyin, ne olduğu belli olmadan bizim şu anda bir şey söylememiz veya bir beklenti içine girmemiz doğru olmaz. Şu anda bir hukuk süreci yürüyor. Şu anda esas yaptığımız iş bu hukuk sürecinde kendimizi en iyi şekilde anlatmaya çalışmak. Onun dışında başka bir şey, daha belli olmadan o konuda bir yorum yapmak veya düşünce belirtmek için çok erken, gereksiz olur." İlseven, "Dün bir enerji iştirakinizin sermaye artırımına katıldığınızı açıkladınız. Bu satışlardan elde edilen gelirlerle enerji yatırımlarınızı artırmayı düşünüyor musunuz?" sorusu üzerine, enerji konusunda akaryakıt dışında enerji üretimi ile ilgili yürüyen projeleri bulunduğunu anımsattı.İlseven, "Dün açıklama bizim barajla ilgili, ortaklarımızla ilgili yürüttüğümüz baraj inşaatı... Başlama aşamasına doğru gelirken oradaki gerekli kaynağın sağlanması... Zaten bizim planımızda, beklentilerimizde olan prosedürel bir adımdı" dedi."Artıracağınız söylenebilir mi?" sorusuna "Biz o imkanları değerlendiriyoruz. Grup o konuya sıcak bakan bir grup" yanıtını veren İlseven, "Yeni bir sektör olabilir mi?" sorusu üzerine de, o konuda verilmiş bir karar olmadığını söyledi.İlseven, "Yani şöyle bir sektör, böyle bir sektör diye... Yatırımcı niteliği olan bir grup. O yatırımcı niteliğinin süreceğini... Yeni bir sektör olur, başka bir bölgede benzer bir sektör olur. Ama yatırımcı niteliği ile faaliyetine devam ediyor. Yurtdışında olur, çevrede olur" şeklinde konuştu.Petrol Ofisi’nden gelecek paranın nerede kullanılacağını henüz bilmediğini ifade eden İlseven, "O iş gelecek yılın ilk yarısında kesinleşeceği için ne kadar para, ne zaman gelecek, ne olacak. Yeterli zamanımız var" diye konuştu.</TEXT>
</DOC>
