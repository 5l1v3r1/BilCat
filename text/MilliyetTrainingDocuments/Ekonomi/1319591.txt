<DOC>
<DOCNO> 1319591 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f3bce3a/l/0l0smilliyet0n0btr0cpiyasalar0efed0ee0ekilitlendi0cekonomi0csondakika0c0a10b110b20a10a0c130a86740cdefault0bhtm/story01.htm </URL>
<DATE> 2010/11/01 </DATE>
<TIME> 13:01:00.0 </TIME>
<AUTHOR>  </AUTHOR>
<HEADLINE>
piyasalar fed'e kilitlendi
</HEADLINE>
<TEXT>Ata Yatırım Başekonomisti Nurhan Toğuç, veri akışının yoğun olduğu haftada FED’in ikinci parasal genişlemeye yönelik yapacağı açıklamaların piyasalar açısından çok önemli olacağını bildirdi.Toğuç, piyasalarda haftaya ilişkin AA muhabirine yaptığı değerlendirmede, FED’in para politikası kurulunun sonuçlarını bütün dünya ile birlikte Türkiye’nin takip edeceğini belirtti.Bu toplantıda FED’in piyasalara parasal genişleme ile ilgili vereceği miktarın önemli olduğunu dile getiren Toğuç, bunun yanında ABD’nin yüzde 2’lik datasının hiç de fena olmadığını kaydetti.Toğuç, FED’in parasal genişlemeye gittiği miktarın çok önemli olduğunu bildirerek, parasal genişleme kararı çıkması durumunda piyasalara verilecek miktarın beklentileri karşılamaması durumunda piyasalarda bir satış trendinin gelebileceğini anlattı."Ama ben bu satış trendinin bir düzeltme şeklinde olabileceğini düşünüyorum" diyen Toğuç, dolar endeksinde hala aşağı yönlü bir düzeltme trendinin devam ettiğini, bir düzeltmeden sonra yeniden gelişmekte olan ülkelerin borsalarına para gireceğini söyledi.Toğuç, veri akışının yoğun olduğu haftada FED’in ikinci parasal genişlemeye yönelik yapacağı açıklamaların piyasalar açısından çok önemli olacağını bildirdi.Öte yandan ABD’de 30 yıllık bonoların faizlerinde yukarı yönlü bir hareket olduğunu ve bunun da tedirginlik yarattığına işaret eden Toğuç, sözlerini şöyle sürdürdü: "ABD eğer parasal genişlemeye giderse bu bonoları alarak piyasaya para verecek diye bir beklenti var. Çünkü bu bonOlardaki oranların yükselmesi tamamen tut-sat oranları da buna bağlı olarak belirlendiği için yine konut piyasasında bir sıkışıklık yaratabilir tedirginliği var. Öte yanda kongre ve senato seçimleri var. Kongrenin Cumhuriyetçilerin eline geçmesi, Senatonun yine demokrat ağırlıklı kalmaya devam etmesi bekleniyor piyasalar tarafından. Bunun aksi bir sonuç çıkarsa her ikisi de cumhuriyetçilerin eline geçerse, demokrat bir obama hükümetinin çalışma koşulları özellikle bu finans piyasalarıyla ilgili beklentileri gerçekleştiremeyebilir kaygıları var. İki önemli önemli olay var ABD tarafında.Öbür yandan Japonya’da büyüme dataları işsizlik dataları hiç iyi gelmiyor, toparlanma göremiyoruz Japonya tarafında henüz. Avrupa tarafında da enflasyon tarafında bir yükselme var. yüzde 1,9 enflasyon var ki bu kasım- aralık 2008’den beri en yüksek enflasyon. Dolasıyla da hem Avrupa Merkez Bankası’nın hem İngiltere Merkez Bankası’nın bir parasal genişlemeye gitmemesi bekleniyor. Böyle karışık bir süreç içerisinde... Türkiye ile ilgili datalar olumlu olsa bile biz ileride güneşin doğudan doğacağını bilsek bile, bir düzeltme süreci içinde olabileceğini düşünüyorum. Ama bunun da geçici olması gerektiğini düşünüyorum." Nurhan Toğuç, Türkiye ile ilgili beklentilerin hala çok olumlu olduğunu ve 4. çeyrek büyüme datasının da beklentilerin üzerinde geleceğini dile getirdi.Bu hafta FED’in kararları sonrası piyasalarda bir miktar satışın gelebileceğine değinen Toğuç, ancak doların değer kaybetmeye atlının da yükselmeye devam edeceğini sözlerine ekledi.</TEXT>
</DOC>
