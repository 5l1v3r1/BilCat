<DOC>
<DOCNO> 1329991 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f69077c/l/0l0smilliyet0n0btr0ceczacilar0eilacta0ereklama0ekarsi0ecikti0cekonomi0chaberdetay0c0a70b110b20a10a0c13112120cdefault0bhtm/story01.htm </URL>
<DATE> 2010/11/07 </DATE>
<TIME> 01:00:54.0 </TIME>
<AUTHOR>  </AUTHOR>
<HEADLINE>
eczac��lar ila��ta reklama kar���� ����kt��
</HEADLINE>
<TEXT>Türk Eczacıları Birliği Merkez Heyeti ve Türkiye’nin 81 bölgesinde örgütlü 53 Bölge Eczacı Odası Başkanı tarafından Radyo ve Televizyonların Kuruluş ve Yayın Hizmetleri Hakkında Kanun Tasarısı’nın Anayasa Komisyonu’ndan geçtiği haberleri üzerine ortak bir açıklama yapıldı. Kanun tasarısı hakkındaki görüş ve endişelerinin ilgili kurum ve kuruluşlarla defalarca paylaşılmış olmasına rağmen tasarının TBMM Genel Kurul Gündemine gelmeye hazır hale getirildiği belirtilen açıklamada Kanun Tasarısı’nın 11. maddesinde öngörülen reçetesiz ilaçların topluma yönelik tanıtımının önünün açılmasının açıkça mevcut yasal mevzuata aykırı olduğuna dikkat çekildi.İlacın herhangi bir meta, hastaların da müşteri olmadığı vurgulanan açıklamada "Meslek etiğimize dayanarak ilacın reklamının yapılmasının olası risklerini ve tehlikelerini biliyoruz. Türk Eczacıları Birliği Merkez Heyeti ve 53 Eczacı Odası olarak, hem kanunlara aykırı hem sağlık otoritesinin hem de sağlık profesyonellerinin karşı olduğu, bu sağlıksız girişimden bir an evvel geri dönülmesini istiyoruz" denildi. İlaç fiyatı artacakİlacın reklamının yapılması sonucu hem toplum sağlığının olumsuz olarak etkileneceği, hem de reklamın getireceği maliyetin ilaç fiyatlarına yansıyacağı için ilaç harcamalarının da artacağı kaydedilen açıklamada "Ayrıca, tüketimi teşvik edici olarak yapılacak reklam sonucu gereksiz ve hatalı ilaç kullanımı da artış gösterecektir. Bu durum kuşkusuz, hemen hemen her gün radyo, televizyon veya gazetelerde hatalı ve gereksiz ilaç kullanımı ile ilgili son derece üzücü haberler ile karşılaştığımız bir ortamda ilaçta reklamın nelere mal olacağının göstergesidir" diye belirtildi.</TEXT>
</DOC>
