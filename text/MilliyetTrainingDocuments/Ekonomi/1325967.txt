<DOC>
<DOCNO> 1325967 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5b74fc/l/0l0smilliyet0n0btr0cimkb0ede0emobius0eetkisini0efed0esildi0cekonomi0chaberdetay0c0a50b110b20a10a0c1310a4280cdefault0bhtm/story01.htm </URL>
<DATE> 2010/11/05 </DATE>
<TIME> 01:00:52.0 </TIME>
<AUTHOR>  </AUTHOR>
<HEADLINE>
imkb���de mob��us etkisini fed sildi
</HEADLINE>
<TEXT> Templeton Fonu’nun yöneticisi Mark Mobius’un endekste yüzde 15-20 oranında düzeltme beklediğini açıklamasının ardından 70 binli seviyeleri terk eden İMKB, dün ilk kez yeniden bu seviyenin üzerinden kapandı. Günü yüzde 3.35 yükselişle tamamlayan endeks, kapanışta 70.905.39 seviyesindeydi. Endeks, dolar bazında da zirve seviyelere yaklaştı. Yatırımcıların yüksek getirili para birimlerine yönelmelerinin ardından dolar/TL de en son Ekim 2008’de gerilediği 1.39 seviyesinin altını gördü. Bankacılar dolar/TL’deki düşüşün euro/dolar paritesinde 1.4281’e kadar devam eden yükselişe paralel gerçekleştiğini belirtirken, küresel  piyasalarda “tam anlamıyla ralli” yaşandığını, paritenin 1.4250 üzerinde tutunabilmesi halinde dolar/TL’de de düşüşün sürebileceğini söylediler.CDS’ler tarihi düşük seviyedeYatırımcıların artan risk iştahı, Türkiye tahvillerinin batma olasılığına karşı sigorta primi olarak görülen CDS’lerinin de tarihi düşük seviyelere yaklaşmasını sağladı. Türkiye’nin beş yıllık CDS’leri 116/120 baz puan seviyesindeydi. FinansInvest Genel Müdür Yardımcısı Mert Ülker, Reuters haber ajansına yaptığı açıklamada, “Fed’in parasal gevşeme kararı riskli varlıklara yönelik rahatlama yarattı. Risk iştahı canlandı” diye konuştu. Gelişen piyasalar misilleme hazırlığındaSıcak para girişinin hızlandığı gelişen piyasalar karşı hamle hazırlığında. Gelecek hafta G20 zirvesine ev sahipliği yapacak olan Güney Kore’nin Maliye Bakanı Yoon Jeung-hyun, ülkeye gelen sıcak parayı kontrol için ciddi önlemler alabileceklerini söyledi.  Brezilya Maliye Bakanı Guido Mantega ise, Fed’in kararının “misilleme gerektirecek önlemlerin” alınmasına yol açabileceğini söyledi. Mantega, “Herkes ABD ekonomisinin toparlanmasını istiyor. Ama helikopterden dolar saçmanın hiç faydası olmuyor” dedi. Fed Başkanı Ben Bernanke’nin lakabı, piyasaya trilyon dolar saçtığı için “Helikopter Ben”e çıkmıştı. Lehman öncesi yakalandıDünya borsaları da Fed açıklaması sonrası gelen alımlarla dün Lehman Brothers’ın iflasının ardından verilen bütün kayıplarını geri kazanmış oldu. MSCI dünya borsaları endeksi yüzde 1.4’lük yükselişle 324.12 puana ulaştı. Bu seviye, en son Lehman’ın iflasından birkaç gün önce 9 Eylül 2008’de görülmüştü. Bu yılın başından beri yüzde 8.2 yükselen endeks, gelinen finansal kriz sonrası Mart 2009’da görülen en düşük seviyeden de yüzde 89 yukarıda yer alıyor.</TEXT>
</DOC>
