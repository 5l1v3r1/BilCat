<DOC>
<DOCNO> 1329080 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f662905/l/0l0smilliyet0n0btr0ccesme0elimani0ebahara0ehazir0cekonomi0csondakika0c0a60b110b20a10a0c13110a290cdefault0bhtm/story01.htm </URL>
<DATE> 2010/11/06 </DATE>
<TIME> 13:00:17.0 </TIME>
<AUTHOR>  </AUTHOR>
<HEADLINE>
��e��me liman�� bahara haz��r
</HEADLINE>
<TEXT>Ulusoy Holding Yönetim Kurulu Başkanı Yılmaz Ulusoy, gelecek yıl Nisan veya Mayıs ayı içerisinde Çeşme Limanı’nı tamamlamayı düşündüklerini bildirdi.Ulusoy Holding’in Çeşme’de düzenlediği yemeğe katılan Ulusoy, gazetecilere yaptığı açıklamada, Aydın’da Rüzgar Enerji Santrali, Sürmele ve Maçka’da ise Hidroelektrik Santrali projelerinin devam ettiğini söyledi.İzmir Limanı’nın kapasitesinin üzerinde çalıştığını, bu konuda kente nefes aldırmak istediklerini ifade eden Ulusoy, şunları kaydetti: "İzmir Limanı sıkışmış bir durumdadır. Kendi kapasitesinin üzerinde çalışıyor. Ulusoy olarak İzmir’e nefes aldırmak istiyoruz. Nisan veya Mayıs ayı içerisinde Çeşme Limanı’nı tamamlamayı düşünüyoruz. 330 metrelik liman çalışması tamamlandıktan sonra kruvaziyer turizmi için çalışmalarımızı devam ettireceğiz.Bu işin de belli bir süresi var. 2012 yılından sonra Çeşme Limanı’nda kruvaziyer gemilerini görmeye başlayabiliriz." Ulusoy, küresel ekonomik krizin Türkiye’yi az da olsa etkilediğini belirterek, "Küresel kriz Türkiye’yi ne kadar etkilemedi diyorlarsa da az ölçüde etkiledi. Bizim ro-ro taşımacılığı bundan az da olsa nasibini aldı. Ama bizim limanın büyük olması, Trieste’de kendi limanımızın bulunması ve bu hattın yıllardır sağlıklı çalışmasının olumlu yansıması oldu. Şu anda herhangi bir problem yok. Yeni yaptırdığımız üç adet ro-ro gemimiz 2012-2014’te hizmet vermeye başlayacak. Şu anda ekonomik gelişmeleri yakından takip ediyoruz"dedi.Çeşme Kaymakamı Cafer Sarılı ile Çeşme Belediye Başkanı Faik Tütüncüoğlu, Ulusoy Holding’in ilçe ekonomisine ve sosyal yaşamına getirdiği katkılar dolayısıyla Yılmaz Ulusoy’a teşekkür ettiler.</TEXT>
</DOC>
