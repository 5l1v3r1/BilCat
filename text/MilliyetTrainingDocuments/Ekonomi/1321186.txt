<DOC>
<DOCNO> 1321186 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f46be2c/l/0l0smilliyet0n0btr0cmodoko0egoogle0eearth0eden0egezilebilecek0cekonomi0csondakika0c0a20b110b20a10a0c130a92920cdefault0bhtm/story01.htm </URL>
<DATE> 2010/11/02 </DATE>
<TIME> 19:00:50.0 </TIME>
<AUTHOR>  </AUTHOR>
<HEADLINE>
modoko, google earth���den gezilebilecek
</HEADLINE>
<TEXT>Ümraniye’de kurulu olan Modoko Mobilyacılar Sitesi’ndeki mağazalar, Google Earth üzerinden gezilebilecek.Yapılan açıklamaya göre, Modoko Genel Merkezi’nde gerçekleştirilen toplantıyla tanıtılan proje ile dünyada ilk kez bir mobilya sitesi, Google Earth’a dahil oldu. 3DLocationEarth.com şirketi ile anlaşan Modoko, dünyada günlük 450-500 milyon kişinin aktif olarak kullandığı Google Earth ile mağazalarını dünyaya açacak.Dünyanın her yerinden gezilebilecek olan Modoko, mağazaları aracılığıyla kendi tanıtımını da yapacak.Modoko Yönetim Kurulu Başkanı Etem Özçelik de sitede yer alan 350’yi aşkın mağazanın 3 boyutlu olarak projelendirildiğini belirterek, Modoko’nun yüzde 100’ünü Google Earth’e yerleştirdiklerini bildirdi.Özçelik, şu an bir mağazanın gezilebildiğini, talep üzerine önümüzdeki dönemde diğer mağazaların da sistemde olabileceğini vurgulayarak, şunları ifade etti: "Modoko, şu an Google Earth üzerinden görülebiliyor. İlk aşamada şu an binalar görülüyor. Yakında mobilya dükkanlarının içi de görülebilecek, hatta dükkanların içinde sanal olarak yürünebilecek. Yürüyüş simülasyonu tam olarak sistem bittiğinde kullanılmaya başlanacak." Özçelik, 20 mağazanın sisteme entegre olmasının bir ay süreceğini belirterek, 3 ay içinde mağazaların yarıya yakınının Google Earth’den izlenebileceğine işaret etti.3DLocationEarth.com yöneticisi Aybars Görpe de dünyada günlük 450-500 milyon kişinin aktif olarak Google Earth kullandığına dikkati çekerek, orta çapta KOBİ’lerin kendilerini dünyaya açabilmeleri, global arenada yer alabilmeleri için bu platformda olmaları gerektiğini belirtti.Sistemle Modoko’nun içinde sanal olarak gezilebileceğini bildiren Görpe, şöyle devam etti: "Bir sonraki kademede hangi mağazayı seçersem içini görebilecek, beğendiğim mobilyaya tıklayarak tüm özelliklerini ve fiyatını öğrenebileceğim.Modoko’ya gelince de hiç yorulmadan satın alacağım. İsteyen gelmeden de sipariş verebilir. Ayrıca bu proje ile 3 boyutu ilk kez internet sitesine taşıdık." Bu arada Modoko, Ümraniye’nin Dudullu semtinde 150 bin metrekare alan üzerine kurulu, 267 işletmecinin 350 mağazada perakende mobilya satışı yaptığı bir mobilya alışveriş merkezi olma özelliği taşıyor.</TEXT>
</DOC>
