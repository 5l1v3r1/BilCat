<DOC>
<DOCNO> 1325965 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5b74fe/l/0l0smilliyet0n0btr0cthy0ede0ebuyuk0eucak0euzun0ehat0edonemi0e20a110ede0eyasanacak0cekonomi0chaberdetay0c0a50b110b20a10a0c1310a4250cdefault0bhtm/story01.htm </URL>
<DATE> 2010/11/05 </DATE>
<TIME> 01:00:37.0 </TIME>
<AUTHOR>  </AUTHOR>
<HEADLINE>
thy���de b��y��k u��ak, uzun hat d��nemi 2011���de ya��anacak
</HEADLINE>
<TEXT>The Economist tarafından düzenlenen konferansta gazetecilerin sorularını yanıtlayan Kotil, gelecek yıl teslim edilecek büyük uçaklar sayesinde THY’nin uzun mesafelere günde birden fazla uçak kaldırma döneminin başladığını söylerken, “Bizim bütün uçuşlarımız iç içe 2 halka gibi. Büyük halkamızda daha önce 20 uçak vardı. İç halkamızda da 110 uçak vardı. İç halkaya 20 ilave geldi, dış halkaya da 20 ilave gelecek. İki halka birbiriyle senkronize olacak. Buradan bir patlama bekliyoruz” diye konuştu.  THY olarak 90 uçak siparişi verdiklerini, bunların 5 tanesinin teslimatının gerçekleştiğini aktaran Kotil, “Geriye kalan 85 uçağı almaya devam ediyoruz. 2011-2012-2013 yılı filomuz pratik olarak oluşmuş durumda bu satın almayla” diye konuştu. Kotil, 2010’u 30 milyon yolcu ve 6 milyar dolar ciro ile kapatmayı bekledikleri bilgisini de verdi. Geçen yıl 24 milyon yolcu taşıdıklarını ve 4 milyon transfer yolcuları bulunduğunu hatırlatan Kotil, bu yıl 6 milyon transit yolcularının olduğunu açıkladı. Kotil, koltuk/kilometre olarak 2011 yılında yüzde 25 büyüme hedefleri bulunduğunu da kaydetti. Washington uçuşları Kızılderililerle başlıyorTHY’nin, Washington-İstanbul doğrudan seferlerine 6 Kasım’da başlayacağı açıklandı. Anadolu Ajansı’nın haberine göre Washington’dan kalkacak ilk uçakta, aralarında William Delahunt ve Jean Schmidt’in de bulunduğu 8 Kongre üyesi bulunacak.ABD’deki yerlilerin altyapı ihtiyaçlarının karşılanmasına gönüllü olarak yardım eden Türk-Amerikan Koalisyonu’nun organizasyonuyla 20 Amerikalı yerli liderin yanı sıra Washington’daki bazı düşünce kuruluşları yetkilileri de uçakta bulunacak. Yerli Amerikalıların liderleri, 8 Kasımda Devlet Bakanı Zafer Çağlayan ile görüşecek.</TEXT>
</DOC>
