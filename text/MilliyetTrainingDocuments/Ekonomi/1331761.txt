<DOC>
<DOCNO> 1331761 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f73be8a/l/0l0smilliyet0n0btr0c0eozellesen0ememura0eiyi0ehaber0cekonomi0csondakika0c0a80b110b20a10a0c131180a90cdefault0bhtm/story01.htm </URL>
<DATE> 2010/11/08 </DATE>
<TIME> 17:01:23.0 </TIME>
<AUTHOR>  </AUTHOR>
<HEADLINE>
'��zelle��en' memura iyi haber
</HEADLINE>
<TEXT>Özelleştirme nedeniyle kurum değiştirmek zorunda kalan çalışanlara, yargıdan iyi haber geldi. Yozgat İdare Mahkemesi, idarenin uygulamasının aksine kamu çalışanına özelleştirme nedeniyle görevlendirildiği yeni kurumunda denge tazminatı ödenmesine hükmetti.Türk Sağlık-Sen, Yozgat Türk Telekom İl Müdürlüğü’nde görevliyken 4046 sayılı Özelleştirme Uygulamaları Hakkında Kanun kapsamında Yozgat İl Sağlık Sağlık Müdürlüğüne atanan bir üyesinin, 2006 yılı birinci ve ikinci 6 aylarına ilişkin 40’ar liralık denge tazminatı ile yüzde 2,32 enflasyon farkı ve yüzde 2,5 oranındaki maaş zammının maaşına yansıtılması, bunun yanında parasal haklarının nakil tarihi dikkate alınarak yasal faizi ile ödenmesine yönelik talebinin reddedilmesi üzerine Yozgat İdare Mahkemesi’nde dava açtı.Mahkeme, Türk Telekom A.Ş’de çalışmaktayken 4046 sayılı Kanun’un 22. maddesi uyarınca 3 Nisan 2006’da Devlet Personel Başkanlığına bildirilerek Yozgat İl Sağlık Müdürlüğüne atanan ve 15 Haziran 2006’da göreve başlayan kamu görevlisinin parasal haklara ilişkin talepleri karara bağladı.Kararda, 406 sayılı Telgraf ve Telefon Kanunu’nun Ek 29. maddesindeki kuralın Türk Telekom personelinin ücretlerinin hesaplanması için 4046 sayılı Kanun’dan farklı bir hesaplama yöntemi getirdiği, dolayısıyla Türk Telekom personelinin ücretinin hesaplanmasında ek 29. maddesinin uygulanması gerektiği belirtildi.Nakle tabi personelden Türk Telekom tarafından hizmetine ihtiyaç duyulmayanların tespit edildikleri tarihten, kendi isteği ile nakil talep edenlerin ise talep tarihinden itibaren en geç 90 gün içinde Türk Telekom tarafından Devlet Personel Başkanlığına bildirilmesi zorunluluğu bulunduğu ifade edilen kararda, bu nedenle 1 Ocak 2006 tarihiden itibaren ödenen 40 lira denge tazminatının davacının 15 Ocak 2006 tarihi itibariyle belirlenen ücretinin hesaplanmasında dikkate alınması gerektiği kaydedildi. Kararda diğer taleplerin karşılanmamasında hukuka aykırılık bulunmadığı kaydedildi.Mahkeme, davanın açıldığı tarihten geriye doğru 120. günün tekabül ettiği tarihten itibaren ödemesi gereken 40 lira denge tazminatının yasal faiziyle birlikte davacıya ödenmesini karara bağladı.Türk Sağlık-Sen Genel Başkanı Önder Kahveci, AA muhabirine yaptığı açıklamada, kamu kuruluşlarının özelleştirilmesinin ardından mağduriyet yaşayan kamu çalışanlarının bir de denge tazminatı alamadıkları için sıkıntı yaşadıklarını söyledi.Kahveci, şöyle konuştu: "Bu konuda açtığımız davada mahkemenin verdiği karar ile bu mağduriyeti yaşayan arkadaşlar için önemli bir kazanım elde edilmiştir. Dava açmak isteyen özelleştirme mağduru personelin kurumlarına yapacakları idari başvurudan sonra ret cevabı almaları halinde kendilerine hukuki destek sağlayacağız. Karar emsaldir, benzer mağduriyeti yaşayan tüm kamu çalışanlara bu hak sağlanmalıdır. İdareler de bu konuda zorluk çıkarmamalıdır."</TEXT>
</DOC>
