<DOC>
<DOCNO> 1328142 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f638b84/l/0l0smilliyet0n0btr0ctek0eolup0edaha0eguclu0eolalim0cekonomi0chaberdetay0c0a60b110b20a10a0c1310a8480cdefault0bhtm/story01.htm </URL>
<DATE> 2010/11/06 </DATE>
<TIME> 01:00:17.0 </TIME>
<AUTHOR>  </AUTHOR>
<HEADLINE>
tek olup daha g����l�� olal��m
</HEADLINE>
<TEXT>tarihleri arasında ön talep toplamaya hazırlanan kuruluştan yapılan açıklamaya göre, ön talep duyurusunda belirtilen koşullarda talepte bulunanlara özel olarak hazırladığı çeşitli teşvikler uygulayacak.Ön talepte bulunanların yüzde 5 veya 2.5 oranında iskontolu peşin ödeme imkanının sunulacağının belirtildiği açıklamada, şu ifadelere yer verildi: “Ön talepte bulunan ve kesin talepleri 100 bin TL üzerinde olan yurtiçi bireysel yatırımcılara ek olarak Emlak Konut GYO’nun ön talep duyurusunda belirtilen gayrimenkul projelerinde yüzde 5 indirim fırsatı da sunulacak. Halka arz edilmesi planlanan 1,00 TL nominal değere karşılık gelen paylar için ön talep toplama fiyat aralığı 1.60-2.15 TL olarak belirlendi.” Hasılatı sermayeye aktaracakKonuyla ilgili açıklama yapan Emlak Konut GYO Genel Müdürü Murat Kurum, “Yatırımcı hem hisse alarak kazanacak, hem de ön talepte belirttikleri miktar oranında farklı teşviklerden faydalanacak. Yurtiçi bireysel yatırımcılarımızı, yüzde 2.5 ile yüzde 5 arasında değişen indirim avantajları ve projelerden yüzde 5 indirimle sahip olma fırsatından yararlanmaya davet ediyorum. Tüm birikimimizi halkımıza sunarak, elde edilen geliri yine halkımızın kullanımına sunacağız” dedi.İKİ BÜYÜK İHALE BİR ARADAEmlak Konut  GYO, biri Tuzla, diğeri Başakşehir Bahçeşehir’de iki büyük ihaleye yapmaya hazırlanıyor. İhalelerden ilki, 30 Kasım 2010 tarihinde yapılacak olan 300 bin 465 metrekarelik Tuzla 2. etap. Gelir paylaşımı esasıyla çıkarılan ihalede 435 bin 985 metrekare inşaat yapılabilecek. Kuruluşun ikinci büyük ihalesi ise 2 Aralık 2010’da olacak. Başakşehir Bahçeşehir’deki 41 bin 909 metrekare büyüklükteki arsa için ihaleye çıkmaya hazırlanan Emlak Konut’un açıklamalarına göre, burada toplam 83 bin 819 metrekare inşaat gerçekleştirilebilecek. Faizde indirim yaptı 30 bin kişi hedefliyorHalkbank, konut kredisi faizlerinde indirime gitti. Güz Tarifesi isimli kampanya çerçevesinde konut kredisinde aylık faiz oranını yüzde 0.77’den yüzde 0.75’e indirilirken, banka bu indirimle yıl sonuna kadar toplam 30 bin kişiyi ev sahibi yapmayı hedefliyor.Halkbank Bireysel Bankacılık Genel Müdür Yardımcısı Bilgehan Kuru, 36 aylık vade için yüzde 0.77 olan oranı yüzde 0.75’e düşürdüklerini belirtirken, faizleri, 37- 60 ay arası vadede 0.76, 61 -  84 ay arası vadede 0.77 ve 85 -120 ay vadede  0.79 olarak belirlediklerini dile getirdi. Ayrıca, sadece 500 TL sabit dosya masrafı ödenilen kampanyada mola verme, artan taksitli ve azalan taksitli gibi seçeneklerin de olduğunu vurgulayan Kuru, “Bu kampanyayla müşteri sayımızın 30 bini geçmesini bekliyoruz” dedi. OYAK, üç şehirde 10 taşınmaz için satışa çıktıOYAK Genel Müdürlüğü, beşi Ankara, dördü İstanbul ve birisi de İçel’de bulunan toplam 10 gayrimenkulünü satışa çıkardı. Kuruluşun, İstanbul’da satmaya karar verdiği gayrimenkullere ait bilgiler Kartal’da 11 bin metrekare bahçeli kargir fabrika, Şişli’de alanları 342 metrekare ile 30 bin metrekare arasında değişen üç arsa olarak açıklanırken, Ankara’daki gayrimenkuller için de Çankaya’da 1625 metrekare ile 4 bin metrekare arasında değişen beş arsa ifadesi kullanıldı. İçel’deki taşınmazın ise 29 metrekarelik büyüklüğe sahip olduğu ifade edildi. Öte yandan, ihale tarihi 15 Aralık 2010 olarak kaydedildi.</TEXT>
</DOC>
