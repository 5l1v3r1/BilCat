<DOC>
<DOCNO> 1330469 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f6eaa74/l/0l0smilliyet0n0btr0c30a0ebin0edolarlik0ekaldirimdan0e20emilyar0edolarlik0eproje0ecikardi0cekonomi0chaberdetay0c0a80b110b20a10a0c131150a30cdefault0bhtm/story01.htm </URL>
<DATE> 2010/11/08 </DATE>
<TIME> 11:00:52.0 </TIME>
<AUTHOR>  </AUTHOR>
<HEADLINE>
30 bin dolarlï¿½ï¿½k kaldï¿½ï¿½rï¿½ï¿½mdan 2 milyar dolarlï¿½ï¿½k proje ï¿½ï¿½ï¿½ï¿½kardï¿½ï¿½
</HEADLINE>
<TEXT>FEHİM GENÇ AşkabatTürkmenistan’da 1995 yılında 30 bin dolarlık küçük bir kaldırım inşaatıyla işe başlayan müteahhit Erol Tabanca’nın şirketi Polimeks, 2017 Asya Olimpiyatları’na ev sahipliği yapması planlanan dev Aşkabat Olimpiyat Kompleksi’nin 2 milyar dolarlık ilk etabının temelini attı.   Türkmenistan Cumhurbaşkanı Gurbanguly Berdimuhamedov’un girişimiyle başlatılan proje tamamlandığında Orta Asya’nın en büyük spor kompleksi olacak. 3 etapta inşa edilmesi planlanan ve toplam yatırım bedeli 5 milyar doları bulacak olan kompleksin, yaklaşık 2 milyar dolar tutarındaki ilk etabını Türk şirketi Polimeks inşa edecek. Aşkabat Olimpiyat Kompleksi için 5 Kasım’da Berdimuhamedov’un da katıldığı görkemli bir temel atma töreni düzenlendi. Türkmenistan’ın Büyük Kalkınma döneminin, kültürel ve spor amaçlı tesislerin inşasıyla hatırlanmasını hedeflediklerini söyleyen Berdimuhamedov, Türkmenistan’ın dünya çapında sporcu yetiştirme hedefi doğrultusunda adımlar attığını belirtti. Bugüne kadar stadyum, spor tesisi, açık hava spor kompleksleri ve spor sahaları inşaatlarının ülke geneline yayıldığını hatırlatan Berdimuhamedov, yeni inşa edilecek kompleksin tüm Orta Asya’nın gururu olacağını dile getirdi. Tek kontratta en büyük işAşkabat Olimpiyat Kompleksi’nin ilk etabını üstlenen Polimeks İnşaat’ın Yönetim Kurulu Başkanı Erol Tabanca, projenin tüm dünyada örnek gösterilmeye aday olduğunu belirterek, inşaatı üç etaptan oluşan ve toplamda 4 milyar 980 milyon dolara mal olması beklenen kompleksin 1 milyar 970 milyon dolarlık ilk etabının inşasına başladıklarını söyledi. Tabanca, “Türk inşaat şirketleri 2009’da dünyada 20 milyar dolarlık projeye imza attı. Biz olimpiyat kompleksiyle bir yılda yapılmış kontratların yüzde 10’u tutarındaki işi tek kontratla üstleniyoruz. Tek kontratta bu kadar büyük iş yok” dedi.Tabanca, Türkmenistan’da şu ana kadar 99 adet kontrat imzaladıklarını belirterek, “Bunların 78 tanesini tamamladık. 21 projenin inşaatını sürdürüyoruz. Olimpiyat Kompleksi’yle birlikte bu ülkede toplam 5 milyar dolarlık projeyi tamamlamış olacağız” dedi. Tabanca, kompleksin 2016’da bitirilmesinin ve 2017 Asya Olimpiyatları’na ev sahipliği yapmasının planladığını belirterek, “Aşkabat Olimpiyat Kompleksi’ni benzerlerinden ayıran en önemli özellik, şehir merkezinde ve şehre uygun tasarlanması. Olimpiyatlardan sonra da spor tesisi ihtiyacını karşılayacak” dedi. Asya’nın en büyük olimpiyat kompleksiTemeli atılan olimpiyat kompleksinin ilk etabını gerçekleştirecek olan Polimeks, çeşitli spor dalları için modern tesisler, oteller, sporcular için konutlar ve restoran, ticaret merkezi dinlenme tesisler gibi sosyal amaçlı tesisler kuracak. Ayrıca, 10 bin kişilik kapalı buz pateni salonu dahil olimpiyatlara hazırlanan sporcular için 350 kişilik okul ve yurt, su sporları için 5 bin kişilik havuz, 3 bin kişilik tenis kortu, 5 bin kişilik kapalı bisiklet pisti ve diğer spor dalları için kompleks tesisler inşa edilecek. Olimpiyat köyü projesi çerçevesinde, mevcut 33 bin kapasiteli Olimpiyat stadyumu da onarılarak, kapasitesinin 60 bine çıkartılması öngörülüyor. Projenin 2014 yılında teslim edilmesi öngörülüyor. Olimpiyat köyü projesinin aşama aşama tamamlanacağı belirtildi. 20 bin çalışanı varErol Tabanca, Türkmenistan’ın başkenti Aşkabat’ta yaklaşık 20 yıldır kamu kurumu, anıt, müze ve hastane gibi önemli mimari özelliklere sahip birçok yapıya imza attıklarını belirterek, “Yaptığımız işler iki ülkenin ortak kültürü, din ve dil birliğimiz arasında çok ciddi bir güven ilişkisi geliştirdi. Burada 20 bin kişiye istihdam sağlıyoruz. Türkmenistan’ın en büyük ciroya sahip şirketiyiz. Türkmenistan sadece bizim için değil pek çok Türk şirketi için aynı öneme sahip olmuştur” diye konuştu. Tabanca, Türkmenistan’da şu ana kadar 99 adet kontrat imzaladıklarını belirterek, aralarında Bağımsızlık Anıtı ve Tarafsızlık Anıtı’nın bulunduğu 78 projeyi tamamlayarak teslim ettiklerini, halihazırda ellerinde devam eden 21 proje bulunduğunu söyledi. Guinness’e ve Türkmen parasına adını yazdırdıEskişehirli mimar Erol Tabanca, 1992 yılında bir inşaat firmasında yönetici olarak gittiği Türkmenistan’da dünyanın en büyük 102. müteahhiti haline geldi. İlk işi 30 bin dolarlık küçük bir kaldırım inşaatı olan Tabanca, aralarında Türkmenistan’ın en önemli simgelerinin de bulunduğu 78 projeye imza attı. Tabanca’nın şirketi Polimeks, Olimpiyat Kompleksi’yle birlikte ülkede toplam 5 milyar dolarlık proje tamamlamış olacak.Fıskiye ile rekor kırdı1957 doğumlu Tabanca, Ankara Devlet Mimarlık Mühendislik Akademisi Mimarlık Fakültesi’ni bitirdi. 1992’de yönetici olarak Türkmenistan’a gitti. 1995’de üç yakın arkadaş olan Erol Tabanca, Cem Siyahi ve Abdullah Gözener Polimeks’i kurdu. Polimeks ilk olarak bir kaldırım inşaatı, ardından da bir park projesini tamamladı. Parkın açılışında eski Türkmenbaşı Saparmurad Niyazov’la tanışan Tabanca o günden sonra da aldığı işlerle Türkmenistan’ın en büyük müteahhitlerinden birisi haline geldi. Şirket 15 yılda Türkmenistan’daki anıtsal yapılardan ticari komplekslere uzanan geniş bir portföyün sahibi oldu. Polimeks’in yaptığı Bağımsızlık Anıtı ve Tarafsızlık Anıtı, Türkmen parası 10 bin Manat banknotlarının üzerinde yer alıyor. Şirketin Türkmenistan’da 2008 yılında inşa ettiği havuz ve fıskiye kompleksi ise Guinness Rekorlar Kitabı’na girdi.En büyük 45. Türk şirketi iş hacmi 5 milyar dolarPolimeks, 20 bine yakın çalışanı ve yaklaşık 5 milyar dolarlık iş hacmiyle dünyanın en büyük inşaat şirketleri arasında yer alıyor. Uluslararası inşaat sektörü dergisi Enginnering News Record (ENR) tarafından hazırlanan ‘En büyük 225 Uluslararası Müteahhit’ sıralamasında 2010 yılında 102’nci sıraya yer alan Polimeks İnşaat, bu yılki ‘Fortune Türkiye 500’ sıralamasında ise Türkiye’nin en büyük şirketleri arasında 45’inci oldu. 730 milyon dolar ciroPolimeks, inşaat ve taahhüt sektöründe ise Türkiye’nin en büyük 4’üncü şirketi olarak belirlendi.Polimeks’in devam eden 21 projesin yüzde 95’i Türkmenistan’da, yüzde 5’i ise Türkiye, Kazakistan ve Rusya’da yer alıyor. Türkiye’de bugüne kadar Kemer Country Residence, Kemerburgaz Orman evleri ile Kempinski Residence Astoria’nın inşasını işlerini üstlenen Polimeks, Rusya Sanayiciler ve İşverenler Birliği tarafından düzenlenen “Rusya’nın en iyi şirketleri” yarışmasında Ritz Carlton Oteli inşaatıyla “Büyük Katerina” ödülüne layık görüldü. 2009 yılı cirosu 730 milyon dolar olar Polimeks’in devam eden projelerinin toplam tutarı ise 4.9 milyar dolara yakın.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırRSSAA+-</TEXT>
</DOC>
