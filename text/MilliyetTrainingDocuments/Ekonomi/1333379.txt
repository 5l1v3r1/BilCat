<DOC>
<DOCNO> 1333379 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f8490bf/l/0l0smilliyet0n0btr0c0eihracatcinin0esikintisini0ebasbakan0eerdogan0ea0eanlatacagiz0e0cekonomi0csondakika0c10a0b110b20a10a0c13127280cdefault0bhtm/story01.htm </URL>
<DATE> 2010/11/10 </DATE>
<TIME> 21:00:30.0 </TIME>
<AUTHOR>  </AUTHOR>
<HEADLINE>
'ihracat����n��n s��k��nt��s��n�� ba��bakan erdo��an'a anlataca����z'
</HEADLINE>
<TEXT>Türkiye İhracatçılar Meclisi(TİM) Başkanı Mehmet Büyükekşi, ihracat sektörünün sorunlarını birinci elden anlatmak üzere bayram sonrasında Başbakan Recep Tayyip Erdoğan ile görüşeceklerini söyledi.İhracat Eğilim Araştırması 3. çeyrek sonuçlarını açıklamak üzere düzenlediği basın toplantısında soruları yanıtlayan Büyükekşi, "Aşırı değerlenmiş TL’den ihracatın ve ihracatçının zarar gördüğünü dilimizin döndüğünde kamuoyunda anlatmaya çalışıyoruz. Değerli TL nedeniyle bankalar ve ithalatçılar kar ediyor olabilir ama biz ihracatçılar ciddi sorun yaşıyoruz. Sayın Başbakanımızdan Bayram sonrası için randevu aldık. Bakanlarımızla değişik vesilelerle yaptığımız görüşmelerde bu sorunların çözümüne ilişkin bir yanıt alamadık. En yetkili merci olarak Başbakanımıza bu sorunları anlatacağız" dedi.Büyükekşi, "Bizim değerli TL’den bir şikayetimiz yok. Her Türk vatandaşı değerli TL olmasını ister. Ancak aşırı değerli TL başka bir şey" yorumu yaptı.Bir gazetecinin "Başbakan ile görüşmenizde öncelikli konular ne olacak" sorusuna Büyükekşi, "Öncelikli konumuz tabi ki döviz kuruyla ilgili ihracatçının giderek artan sıkıntısı olacak. Kur İstikrar fonunun kurulması, istihdam üzerindeki yüklerin azaltılması, enerji maliyetlerinin düşürülmesi gibi konular da yer alacak. Ayrıca Merkez Bankası’nın sıcak paraya bir önlem olarak politika faizlerini düşürmesi ve döviz rezervlerini de 200 milyar dolara çıkarması gibi konular da gündemimizde bulunuyor" yanıtını verdi.Büyükekşi, TİM olarak bayram sonrasında muhalefet partilerine yönelik ziyaretleri olacağını da sözlerine ekledi.</TEXT>
</DOC>
