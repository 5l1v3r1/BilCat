<DOC>
<DOCNO> 1333354 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f85bfaa/l/0l0smilliyet0n0btr0cvakifbank0etan0e90eaylik0edonemde0e7650emilyon0elira0enet0ekar0cekonomi0csondakika0c10a0b110b20a10a0c13127860cdefault0bhtm/story01.htm </URL>
<DATE> 2010/11/10 </DATE>
<TIME> 21:00:30.0 </TIME>
<AUTHOR>  </AUTHOR>
<HEADLINE>
vak��fbank���tan 9 ayl��k d��nemde 765 milyon lira net kar
</HEADLINE>
<TEXT>VakıfBank, 2010 yılının 9 ayında 764,5 milyon lira net kar açıkladı.Bankanın yazılı açıklamasında, yılbaşından bu yana aktif büyüklüğünü 11,3 artışla 72,1 milyar liraya çıkaran VakıfBank’ın nakdi kredilerinin yılbaşından bu yana yüzde 20 büyüyerek 41,3 milyar liraya yükseldiği bildirildi.Nakdi ve gayri nakdi krediler aracılığıyla ülke ekonomisine sağladığı destek 51,1 milyar liraya ulaşan bankanın, konut kredilerinde yüzde 38 büyüme kaydederek pazar payını yüzde 9,3’e yükselttiği, kredi kartlarında geçen yılın aynı dönemine göre yüzde 43’lük büyüme yakaladığı belirtildi.Eylül ayı sonu itibariyle taksitli ihtiyaç kredilerinde yüzde 13 büyüme gerçekleştiren VakıfBank’ın yüzde 11 pazar payına ulaştığı kaydedildi.VakıfBank Genel Müdürü Süleyman Kalkan, 2010 üçüncü çeyrek sonuçlarını değerlendirirken, söz konusu büyümeye ulaşırken aktif kalitesini iyileştirmeye devam ederek, takipteki krediler ve takipteki kredilerin toplam krediler içindeki oranında düşüş sağlamayı başardıklarını vurgulayarak, "Rekabetin hızla arttığı ve kar marjlarının giderek daraldığı bir dönemde, kredilerde sağladığımız büyümenin önemli bir bölümü başta taksitli ihtiyaç kredileri olmak üzere bireysel kredilerden kaynaklanmaktadır" dedi.Vakıfbank’ın tabana yaygın büyüme stratejisinde bireysel bankacılığın yanı sıra KOBİ bankacılığının da önemli bir yeri bulunduğunun altını çizen Kalkan, KOBİ’lere yönelik kampanyaların yanı sıra yılın son çeyreğinde Dünya Bankası ve Avrupa Yatırım Bankası’ndan sağladıkları krediler ile KOBİ sınıfında avantajlı krediler sunmaya başladıklarını ifade etti.Kalkan, eylül sonu itibarıyla 11 binin üzerinde çalışan sayısına ulaştıklarını kaydederek, "Şube sayımızı da sürekli olarak artırıyoruz. Bugün itibarıyla 620 şubeye ulaşarak yıl sonu hedefimizi bugünden yakaladık. Önümüzdeki 6 aylık süreçte yaklaşık 600 yeni personel istihdam ederek istikrarlı büyümemizi sürdüreceğiz ve reel sektörü finanse etmeye devam edeceğiz" dedi.</TEXT>
</DOC>
