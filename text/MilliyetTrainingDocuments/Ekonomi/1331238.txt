<DOC>
<DOCNO> 1331238 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f72461c/l/0l0smilliyet0n0btr0cdeloitte0eturkiye0eyatirimcilarin0egozde0epazari0cekonomi0csondakika0c0a80b110b20a10a0c131170a60cdefault0bhtm/story01.htm </URL>
<DATE> 2010/11/08 </DATE>
<TIME> 13:02:27.0 </TIME>
<AUTHOR>  </AUTHOR>
<HEADLINE>
deloitte: t��rkiye yat��r��mc��lar��n g��zde pazar��
</HEADLINE>
<TEXT>Küresel ekonomideki iyileşme ve Türkiye ekonomisinin gösterdiği güçlü büyüme performansı, yatırımcıların Türkiye’ye olan güvenini de artırdı.Deloitte Türkiye’nin, "Girişim Sermayesi Güven Araştırması 2010 İkinci Yarı Yıl: 2007’ye Dönüş" başlıklı raporuna göre bu güven, kriz öncesi dönem olan 2007 yılındaki düzeyine tekrar ulaştı. Ankete katılan yatırımcılar 2010’un son çeyreğine de olumlu bakıyor.Deloitte Türkiye, "Girişim Sermayesi Güven Araştırması 2010, İkinci Yarı Yıl: 2007’ye dönüş" raporunu yayımladı. Yatırımcıların ekonominin performansı ile ilgili değerlendirmelerini ve yılın geri kalanından beklentilerini araştıran Rapor’a göre, yatırımcıların Türkiye’ye olan güveni kriz öncesine, yani araştırmanın ilk yapıldığı 2007 yılındaki düzeyine geri döndü. Araştırmaya katılanların yüzde 59’unun yılın ikinci yarısına ilişkin beklentileri olumluyken, katılımcıların yüzde 82’sinin de ikinci altı ayda alım yapma beklentisi içinde bulunduğu vurgulandı.Araştırma sonuçlarını değerlendiren Deloitte Türkiye Kurumsal Finansman Sorumlu Ortağı Anthony J. Wilson şu değerlendirmelerde bulundu: "Girişim sermayesi sektöründeki yatırımcıların çoğu Türkiye’nin ekonomik durumuna ve kendi şirketlerine güveniyor. Bu yılın ikinci yarısına ilişkin son derece olumlu beklentileri var. Bu ortam Türkiye’ye yatırım ve sermaye girişini hızlandırıyor. Yatırımlar açısından 2010 yılının iyi bir performansla kapanması bekleniyor. Bu araştırmanın, önümüzdeki döneme ilişkin stratejilerini belirlemede tüm şirketlerimize yararlı olacağını düşünüyoruz."-TÜRKİYE AVRUPA ÜLKELERİNDEN DAHA İYİ DURUMDA- Rapor’da, Batı Avrupa’da zayıflayan bankacılık sektörü nedeniyle, iyileşme sürecini doğrudan etkileyen borç yüküyle ilgili endişelerin devam ettiği vurgulandı. Türkiye’de ise durumun çok daha iyi olduğu, bankaların durumunun sağlam olmasının girişim sermayesinin Türkiye’ye bakışını olumlu yönde etkilediği kaydedildi. Rapora göre bu doğrultuda yatırımcılar 2010’un ikinci yarısının iyi bir ekonomik performansla kapanmasını bekliyor. Yatırım yaptıkları şirketlerin performanslarının da yükseleceğini düşünüyor. Bu iyimser hava nedeniyle şirketlerin karlılığında yaşanan hızlı iyileşme kuruluşların değerini de yükseltiyor.-BORÇ FİNANSMANI RAHATLIYOR- Katılımcıların yaklaşık yüzde 70’i 2010 sonuna kadar borç finansman imkanlarında iyileşme görülmesini bekliyor. Ancak yeni kaynak bulma ve finansman sağlama konusunda yatırımcılar daha temkinli görünüyor. Sadece yüzde 35’lik bir bölüm 2010 sonuna kadar yeni kaynak bulmanın daha kolaylaşacağına inanıyor.-YATIRIMCILAR EN ÇOK TÜKETİCİ ÜRÜNLERİNE İLGİ GÖSTERİYOR- Araştırmaya katılanların yüzde 76’sı yılın ikinci yarısında iş hacminin artacağını düşünüyor. Yüzde 82’lik kısım ise 2010’un ikinci yarısında net alıcı konumunda olacaklarını belirtiyor. Çalışmada bu yıl ilk kez yer alan bir soru ile önümüzdeki 12 ayda girişim sermayesi açısından hangi sektörün daha fazla fırsat sunmasının beklendiği de araştırıldı. Yatırımcıların yüzde 35’i bu sektörün tüketici ürünleri, yüzde 29’u sağlık, yüzde 18’i enerji ve kaynaklar, yine yüzde 18’i ise finansal hizmetlerin olacağını düşünüyor.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
