<DOC>
<DOCNO> 1328157 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f638b77/l/0l0smilliyet0n0btr0cacibadem0erotasini0eyurtdisina0ecevirdi0cekonomi0chaberdetay0c0a60b110b20a10a0c1310a8740cdefault0bhtm/story01.htm </URL>
<DATE> 2010/11/06 </DATE>
<TIME> 01:01:05.0 </TIME>
<AUTHOR>  </AUTHOR>
<HEADLINE>
ac��badem rotas��n�� yurtd������na ��evirdi
</HEADLINE>
<TEXT>AYFER YILDIZAcıbadem Sağlık Gurubu, Makedonya’nın ilk özel hastanesi Sistina ile yaptığı 5 yıllık affiliation (birliktelik) anlaşmasıyla yurtdışına know-how satacak. Anlaşmanın imza töreninde konuşan Acıbadem Sağlık Grubu Yönetim Kurulu Başkanı Mehmet Ali Aydınlar, “Bundan 10 yıl önce biz de Harvard’la benzer bir anlaşma yapmıştık. 5 yıl boyunca onlardan çok şey öğrendik, biz de onlara çok şey verdik. Bu anlaşmadan ticari bir gelir beklentimiz yok. Bu bilgi transferi için yapılmış bir işbirliği. Bizim 20 yılda aldığımız yolu bu anlaşma ile onların çok daha kısa sürede alacağına inanıyorum” diye konuştu.Yurtiçinde Ankara ve Bodrum’da iki hastanenin inşaatının sürdüğünü, bundan sonra hedeflerinin ağırlıklı olarak yurtdışı olacağını belirten Aydınlar şunları söyledi: “Türkiye’de 11 hastane, 8 tıp merkezi ile 25’in üzerinde noktada sağlık hizmeti veriyoruz. Bundan sonra hedefimiz yurtdışı. Bizi yurtdışında yatırımcı ve işletmeci olarak göreceksiniz. Orta Asya, Kafkaslar, Ortadoğu ve Balkanlar bizim için potansiyel taşıyor. Öncelikle Türkiye’nin güney ve kuzey komşu ülkelerinde olmayı hedefliyoruz. Birkaç ay içinde, bizi birkaç ülkede birden görebileceksiniz. Hedefimiz dünya markası olmak.”Sağlık turizminden 30 milyon dolarAcıbadem’in pahalı olduğu algısının doğru olmadığını belirten Aydınlar, “Laboratuarda testlerin 5 kez kontrolü yapılıyor. Haliyle bu maliyetlere yansıyor. Dolayısıyla biz pahalı değiliz, güvenliyiz” diye konuştu.Sağlık turizminden elde ettikleri cironun bundan üç yıl önce yok denecek kadar az olduğunu ifade eden Aydınlar, bugün bu rakamın 30 milyon dolara ulaştığını ifade etti. Bunun toplam cironun yüzde 6-7’si anlamına geldiğini ifade eden Aydınlar, bir yılda 250’nin üzerinde hastaya kalp ameliyatı yaptıklarını söyledi. Hastanede hem mescit hem de kilise varSistina Acıbadem Hastanesi’nin bahçesinde hem hastalar hem de yakınları için kilise yapılmış. Hastanenin içinde gülsuyu kokan bir mescit de bulunuyor. Hastanede 5’i VIP olmak üzere 67 oda var. Hastalara kozmetikten pijamaya kadar bazı ürünler ücretsiz olarak veriliyor. ‘Bölgede tek olmayı istiyor’Sistina Acıbadem Hastanesi’nin kurucusu Orka Holding Yönetim Kurulu Başkanı Jordan Kamcev, 2001’de jinekoloji kliniğiyle yola çıktıklarını ve 7 yılda 75 bin hastayı tedavi ettiklerini söyledi. Yeni bir hastane kurma fikriyle dünyanın bir çok yerindeki hastaneleri ziyaret ettiğini anlatan Kamcev, Acıbadem Maslak’tan çok etkilendiğini belirtti. Sistina’yı birkaç yıl sonra Acıbadem Grubu’ndaki hastaneler standardına ulaştırmayı hedeflediklerini anlatan Kamcev, bölgede referans merkezi olup Kosova, Arnavutluk, Sırbistan ve Bulgaristan’dan gelecek hastalara da hizmet vermeyi amaçladıklarını söyledi. Sistina Acıbadem Hastanesi’nin neredeyse bütün duvarları ünlü Makedon ressam Kole Manev’in tablolarıyla süslü. ‘Sponsoru başka olsa da tedaviye bize geliyorlar’Spor klüplerine sponsorluklarına da değinen Mehmet Ali Aydınlar, “Sporcu sağlığı konusunda uzman olduk. Çevre ülkelerden de sporcular geliyor. Yurtiçinde de sponsoru başka hastane olsa da sakatlanan sporcular tedaviye bize geliyorlar” dedi.İki yıl önce kapılarını açan ve sağlık sektörüne yönelik eleman yetiştirmeyi hedefleyen Acıbadem Üniversitesi’nin bir ‘sosyal sorumluluk projesi’ olduğunu ve kendisinin fonlandığını belirten Mehmet Ali Aydınlar şöyle konuştu: “Burada amacım para kazanmak değil. 600’e yakın öğrenci var. Tıp Fakültesi ve Meslek Yüksek Okulu’nun yanı sıra burada bir de diş hekimliği fakültesi planlıyoruz. Ataşehir’de yaptığımız kampusün içine bir de araştırma hastanesi kurabiliriz.”</TEXT>
</DOC>
