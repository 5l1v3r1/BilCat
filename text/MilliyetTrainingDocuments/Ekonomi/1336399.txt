<DOC>
<DOCNO> 1336399 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fa3d3a3/l/0l0smilliyet0n0btr0ceczacibasi0eitalya0eyi0ekolluyor0eenerjiye0egoz0ekirpiyor0cekonomi0chaberdetay0c150b110b20a10a0c13145680cdefault0bhtm/story01.htm </URL>
<DATE> 2010/11/15 </DATE>
<TIME> 01:00:51.0 </TIME>
<AUTHOR>  </AUTHOR>
<HEADLINE>
eczac��ba���� italya���y�� kolluyor enerjiye g��z k��rp��yor
</HEADLINE>
<TEXT>BESTE ÖNKOL KarsEczacıbaşı Topluluğu’nun yılı beklentileri doğrultusunda bütçeden önemli bir sapma olmadan bitirmekte olduğunu ifade eden Eczacıbaşı Topluluğu CEO’su Erdal Karamercan, yeni süreçte yetkinliklerini küresel boyutta kullanabilecekleri sektörlere ağırlık vereceklerini ve yeni satın almalar yapabileceklerini söyledi.Seramikte teknoloji ve inovasyon beşiğinin İtalya olduğunu hatırlatan Karamercan, bölgede birçok teknoloji geliştiren, seramik üreticisi, laboratuvar, üniversite ve makine yapımcılarının bir kümelenme haline geldiğini belirtirken, olası bir satın alma için de bu ülkeyi adres gösterdi. Karamercan, “Biz de orada muhakkak olmamız gerektiğine inanıyoruz ki teknoloji ve inovasyona birinci elden hemen sahip olalım. Bu, şirket satın alma yoluyla olabilir, başka stratejik işbirliği yoluyla da olabilir” diye konuştu. Yurtdışından tekliflerin geldiğini ifade eden Karamercan, “İçinde bulunduğumuz sektörlerde rakip kuruluşlar olduğu için çok yakından tanıyoruz. Teklif ‘beni alın, gelin’ şeklinde değil. Ama işbirliği yapma modelleriyle ilgili görüşmeler yapmak isteyen firmalar var” dedi.Sadece içinde bulundukları pazarlarda değil, dünyada küresel bir güç olmak istediklerini vurgulayan Karamercan şunları anlattı: “Bunun için iki temel unsur var. Bunun birinci unsuru güçlü markalar sahibi olmak. Çünkü katma değerin temelinde güçlü markalar yatar. İkinci unsur, inovasyon. Dünya gücü olmak istiyorsanız bu temeller çerçevesinde büyümenizi gerçekleştirmeniz lazım. Avrupa, Türkiye’nin çevresindeki Ortadoğu, Kuzey Afrika ülkeleri, Gürcistan, Azerbaycan, Kazakistan, Rusya ve Hindistan stratejik pazarlar. Bu pazarlara hakim olunduğunda dünyanın en güçlü markası haline gelinebilir.”Karamercan ayrıca şu anda faaliyet göstermedikleri yeni bir sektöre de girebileceklerini söyledi. Enerji sektörüne ilgi duyup duymadıkları sorusu üzerine Karamercan, “Enerjiyi araştırıyoruz. Bizim için temel bir faaliyet alanı olabilecek derecede stratejik değil. Ama enerji konusunu çok yakından izliyoruz. Uygun koşullar oluştuğunu görürsek belki o noktada bir yatırım kararı alabiliriz. Bu yenilenebilir enerji alanında olabilir” dedi.Sağlıkta liderlik Sağlık sektöründe de hızlı bir atılımda bulunduklarını ve Eczacıbaşı-Monrol şirketinin radyo farmasötik (görüntüleme ajanları) alanında Türkiye ve civar ülkelerin bir numaralı kuruluşu haline geldiğini ifade eden Karamercan, “Bu konudaki yatırımlarımızı Romanya, Bulgaristan, Polonya, Mısır ve Dubai’de de önümüzdeki bir yıl içinde devreye sokup bu ülkelerde de lider konuma gelmek istiyoruz. Önümüzdeki 2 yıl içinde buna ilişkin yatırımlar tamamlanmış olacak” dedi. Sanayi politikası kurla değil katma değerle yapılır Sanayi politikalarının kurla çözülemeyeceğini ifade eden Karamercan, “TL’nin değeri bugün düşer, yarın yükselir. Bununla politika olmaz. Politika, katma değerin yükseltilmesiyle olur” dedi. Sanayi politikasında katma değerin önemine dikkati çeken Karamercan, şunları anlattı:“Türkiye bugün bir yıldız olarak parlıyor, gücünü artırıyor. Brezilya ve Rusya’nın önünde,  Hindistan ve Çin’in arkasındaki büyüme hızı. Ben BRIC değil BRICT olması gerektiğini iddia ediyorum. Ekonomik olarak bu kadar başarılı, mali bütçe disiplini son derece iyi yönetilen ekonominin artık katma değer odaklı bir sanayi politikası içine girmesi lazım. Ar-Ge’ye ağırlık vermesi ve katma değer yaratmaya kaynak aktarması gerekiyor.” Türkiye’ye “Avrupa’nın Çin’i” dendiğini de hatırlatan Karamercan, “Avrupa’nın üretim merkezi haline geldik. Şimdi katma değer yaratmamız gerek. Başkalarının markasını üreten değil, kendi markalarını yaratan ve bunun getirdiği katma değerden yararlanan ülke olmalıyız” dedi. Dünyadaki ikinci dip tartışmalarına ilişkin olarak Karamercan, “İkinci dip olsa bile daha hafif olur ve Türkiye bu dipi daha güçlenerek atlatır” diye konuştu. ‘Stratejik olmayacak her işten çıkabiliriz’- Uzun vadede stratejik olmayacağına inandığımız her türlü işten çıkabiliriz.- İçinde olmadığımız yeni bir sektöre girebiliriz. Temel faaliyet alanı olacak kadar stratejik olmasa da yenilenebilir enerjiyi yakından araştırıyoruz. Uygun koşullar oluştuğunu görürsek belki yatırım kararı alabiliriz.  - Çin’le belirli konularda ara malı satın alma şeklinde ilişki içindeyiz. Çok uzun vadede üretim tesisi kurabilir. Ancak şu an planımız yok.- Bu yıl birçok ülkede pazar payımızı artırarak 2008’i yakaladık. Yurtdışı gelirlerde kriz öncesine döndük. - Uygun zaman ve yapılar oluştuğunda piyasalarda daha fazla kuruluşla yer almak istiyoruz. Bu seneyle ilgili önümüzde plan yok. - Yatırım bankacılığıyla ilgili BDDK’dan henüz hiçbir kurum veya kuruluşa lisans verilmedi. Sürecin önümüzdeki dönemlerde farklı bir boyuta getirileceği ve ona göre lisansların verilebileceğini tahmin ediyoruz. İstenen sermaye limitleri değişebileceği gibi ortaklık yapıları konusunda çok daha titiz davranabiliriz.En yeni konut projelerinin adresi burası.Yorum yaz Arkadaşına gönderSitene ekleSayfayı yazdırRSSAA+-</TEXT>
</DOC>
