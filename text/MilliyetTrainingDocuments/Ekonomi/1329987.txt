<DOC>
<DOCNO> 1329987 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f690781/l/0l0smilliyet0n0btr0c0eesas0eeglence0ebasliyor0cekonomi0chaberdetay0c0a70b110b20a10a0c131120a50cdefault0bhtm/story01.htm </URL>
<DATE> 2010/11/07 </DATE>
<TIME> 01:00:48.0 </TIME>
<AUTHOR>  </AUTHOR>
<HEADLINE>
���esas��� e��lence ba��l��yor
</HEADLINE>
<TEXT>AYFER YILDIZAFM Sinemaları’nın yüzde 88.01 hissesini Mars Entertainment Group’a satan Esas Holding, bu işlemin ardından Mars Entertainment Group’a da yüzde 30 oranında iştirak etti. Böylece, Mars Entertainment Group’un yüzde 30’u Esas’ın, yüzde 30’u Actera Group’un, yüzde 40’ı ise Muzaffer Yıldırım ve Menderes Utku’nun oldu.Mars Entertainment Group’un kurucu ortağı Muzaffer Yıldırım, “Bu ortaklıkla hayallerimizin ötesine geçtik. Actera da Esas Holding de eğlence sektöründe büyümeyi hedefliyor. Health club (spor salonları), sinema salonları yatırımlarının ardından şehir oteli, tatil köyü, restoran zinciri yatırımları gelebilir. Ayrıca, Actera’nın radyoları var, yeni radyolar satın almayı istiyoruz. Gece kulübü bile açabiliriz” dedi.Mars’ın üçüncü evliliğiMuzaffer Yıldırım, Esas Holding’in Mars’ın ‘enerjisine’ ortak olduğunu ifade ederek ortaklık süreciyle ilgili olarak şunları anlattı: “Görüşme sürecinde Emine Sabancı’yla hiç görüşmedik. Ali Sabancı’yla da son aşamada görüştük. Süreci Çağatay Özüdoğru ve yardımcısıyla yürüttük. İki şirket de eğlence sektöründe büyümek istiyor. Satın alma sürecinde eğlence sektöründe neler yapabilirizi konuştuk. Herşey bir tesadüf oldu. AFM’nin Rus sahibi Alfa AFM’den çıkma kararı aldığında, AFM’yle görüşmeye gelenler bize de geldi. Biz 3 evlilik yaptık. İlk olarak İş Bankası’yla ortaklığımız oldu. 3 yıl sonra sattılar. Ardından Colony Capital Mars’a ortak oldu. Colony, ağustos ayında hisselerini Actera’ya sattı. Aynı dönemde Esas da AFM’yi satın almıştı. İki ay sonra da Esas Holding ortak olarak geldi. Sonuçta güzel bir kadın Mars. İyi para kazandırıyor.”İsim değişikliği yok“Grupta şu anda hem AFM hem de Mars sinemaları var. İsimleri değişecek mi?” sorusunu Yıldırım şöyle yanıtladı: “AFM halka açık bir şirket, biz Mars’ı şu anda halka açmayı düşünmüyoruz. Bu nedenle iki şirket olarak faaliyetlerine devam edecek. Mars’ın 230, AFM’nin ise 200 sinema salonu var. Toplam 430 salonla hizmet vereceğiz” dedi.Mars Entertainment’in cirosunun 100 milyon doların üzerinde olduğunu belirten Yıldırım, bu yıl yüzde 30 büyümeyi beklediklerini söyledi. Grupta 2.500 kişi çalışıyor. Yılda 4-5 film yapacakMars’ın filmler de yapacağına değinen Muzaffer Yıldırım, senaryoların okunmaya başladığını söyledi. Yıldırım, “Yılda 4-5 film yapmayı planlıyoruz” dedi.Türkiye’de kişi başına sinemaya gitme oranı yüzde 0.50 yani nüfusa oranlandığına yılda bir kez bile etmiyor. Avrupa’da ise bu oran yüzde 1.5-2 seviyelerinde. 1970’lerde yıllık sinema bilet sayısının 50 milyon olduğunu belirten Yıldırım şunları söyledi: “Videonun etkisiyle bu oranlar aşağıya indi. 86’ya kadar sinema yok gibiydi. Bu yıl kesilen bilet sayısının 40 milyon olması bekleniyor. Ancak, New York’ta Beş Minare ile Cem Yılmaz ve Şener Şen’in baş rolünü oynadığı Av Mevsimi iyi iş yaparsa, yıllık kesilen bilet sayısı 42 milyonu geçer. Ayrıca, Vay Arkadaş filmi de sürpriz yapabilir. Recep İvedik’in yeni filmi yapılmazsa 3-4 milyon seyirci kaybedebiliriz.” 50 dolara üye olunacak spor salonları2013’ün sonuna kadar şu anda 4 olan MAC spor salonlarının sayısını 20-25’e çıkartacaklarını belirten Muzaffer Yıldırım, “Ayda 50 dolar verip üye olacağınız spor salonları açmayı planlıyoruz. Grup, en büyük büyümeyi spor salonlarından bekliyor. Dünyada bu tür küçük health club’lar çok yaygın. Üç yıl içinde spora 50-60 milyon dolar yatırım öngörüyoruz” dedi. Muzaffer Yıldırım, Avrupa’da kendi yatırımlarıyla en hızlı büyüyen şirket olduklarını belirterek, “Health club’da da en hızlı büyüyen şirket olacağız” dedi.Türkiye’de 1.800 sinema salonu olduğunu, aynı nüfustaki ülkelerde salon sayısının 3.500-4.000 civarında bulunduğunu belirten Yıldırım “Türkiye’de de salon sayısı iki kat artacaktır. Türkiye’de 81 ilin 6-7’sinde sinema salonu yok. Bu şehirler genellikle Güneydoğu’da. Bir sosyal sorumluluk projesi olarak bu illere de sinema götürmek istiyoruz. Sinemaya her yıl 10-15 milyon dolar yatırım yapmaya devam edeceğiz” dedi.Şehir oteli hayali varŞehir oteli kurma hayallerinin olduğunu ifade eden Muzaffer Yıldırım, “Bu ortaklıkla beraber sinerjimiz gelişiyor. İstanbul’da 3-4 bölgede yer bakıyoruz. Şehir otelini ‘nu’ markasıyla yaparız” diye konuştu. Bölge radyoları açmayı planlıyorActera Group’un Süper FM, Metro FM, Joy FM ve Joy Türk’te ortaklığı olduğunu hatırlatan Muzaffer Yıldırım, özellikle bölge radyolarına yatırım yapabileceklerini belirtti. Restoranlar zinciri   olacakBirkaç yıl önce kurdukları ancak hisselerini sattıkları num num tarzı yeni konseptler de yaratmayı planladıklarını belirten Yıldırım, Marmaris Büfe tarzı yatırımlarının da olabileceğini söyledi. “Yıldırım, satın almayı sevmiyoruz. Kendi yatırımlarımızı yapacağız” dedi.Toplu taşıma yerine hayalindeki otomobil burada</TEXT>
</DOC>
