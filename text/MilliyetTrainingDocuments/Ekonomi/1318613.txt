<DOC>
<DOCNO> 1318613 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f385f8e/l/0l0smilliyet0n0btr0c0eturkce0etv0eizleyenin0ealmanya0eda0eyeri0eyok0e0cguncel0chaberdetay0c0a10b110b20a10a0c130a85360cdefault0bhtm/story01.htm </URL>
<DATE> 2010/10/31 </DATE>
<TIME> 01:00:00.0 </TIME>
<AUTHOR>  </AUTHOR>
<HEADLINE>
���t��rk��e tv izleyenin almanya���da yeri yok���
</HEADLINE>
<TEXT>A.AMüslüman göçmenleri eleştirmesinin ardından tepkiler üzerine Almanya Merkez Bankası’nın yönetim kurulu üyeliğinden istifa eden Thilo Sarrazin, bir kez daha göçmenleri ve özellikle Türkleri hedef aldı. “Bild am Sonntag” gazetesinde yayımlanan röportajında Sarrazin, Alman hükümetinin, zorunlu evliliklerin cezalandırılması yönünde aldığı kararın uygulamada çok zor olacağını, itaatle yetiştirilen genç kızların babalarının evlilik konusundaki isteklerine de uyacağını, bu nedenle zorunlu bir evlilik yapılıp yapılmadığının kontrol edilmesinin güç olacağını iddia etti. Almanya’nın, topluma gerçekten uyum sağlamak isteyen göçmenler için daha  cazip hale getirilmesi gerektiğini belirten Sarrazin, “Kızlarını başını örtmeye zorlayanların ve onları Anadolu’daki kuzenleri ile evlendirenlerin Almanya’da yeri yok. Almanca konuşan, ancak kendi aile fertlerinin Almanca öğrenmesini önlemeye çalışanların Almanya’da yeri yok. Dilimize düşman olduğu için Alman televizyonlarının yerine Türk televizyonlarını seyredenlerin Almanya’da yeri yok. Ancak burada çalışmak ve çocuklarının Alman olmasını isteyenlere, torunlarının Almanca’yı Türkçe’den daha iyi konuşmasını isteyenlere kapımız açık” ifadelerini kullandı.Sarrazin, Almanya Cumhurbaşkanı Christian Wulff’un, iki Almanya’nın birleşmesinin yıldönümü vesilesiyle 3 Ekimde yaptığı konuşmayı da eleştirerek, şunları söyledi: “İslamiyet’in Almanya’ya ait olduğunu söylemek yanlış. Alman kültürü, büyük ölçüde İslamiyet olmadan gelişti.”</TEXT>
</DOC>
