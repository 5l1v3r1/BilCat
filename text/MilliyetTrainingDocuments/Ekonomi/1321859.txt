<DOC>
<DOCNO> 1321859 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f49c209/l/0l0smilliyet0n0btr0ckartal0eoperasyonu0cekonomi0chaberdetay0c0a30b110b20a10a0c130a94840cdefault0bhtm/story01.htm </URL>
<DATE> 2010/11/03 </DATE>
<TIME> 03:00:45.0 </TIME>
<AUTHOR>  </AUTHOR>
<HEADLINE>
kartal operasyonu
</HEADLINE>
<TEXT>KADİFE ŞAHİN-MELİS ŞENERDEMGeneral Electric’in (GE) elindeki Garanti Bankası hisselerini satma operasyonu 9 aylık müzakerelerden sonra nihayet sonuçlandı. Satışın sürprizi, yalnızca GE’nin değil, bankanın diğer ortağı Doğuş Grubu’nun da bir miktar hisseyi İspanyol Banco Bilbao Vizcaya Argentaria’ya (BBVA) satması oldu. BBVA Yönetim Kurulu Başkanı ve CEO’su Francisco Gonzalez Rodriguez, taraflar arasında önceki gün sonuçlanan anlaşmayla ilgili bilgi verirken, Türkiye’nin gelişen ve ekonomisi büyüme odaklı ülkeler (İngilizce kısaltması EAGLE-KARTAL) ülkelerinden olduğunu belirtti ve şöyle konuştu: “Türkiye bir KARTAL ülkesi. Oldukça istikrarlı, hızlı büyüyen bir pazar. Garanti ise eşsiz bir fırsattı. Çok dinamik, oldukça kârlı ve mükemmel bir yönetime sahip. Biz bu alımla çok avantajlı bir konuma geliyoruz” dedi. BBVA’nın yüksek büyüme potansiyeli olan ülkelerde olmak istediğini belirten Rodriguez, “Garanti’nin lider olduğu Türkiye de bu ülkelerden biri” dedi. BBVA’nın operasyonlardan sorumlu yöneticisi Angel Cano Fernandez ise Garanti hisselerini almalarında etkili olan beş nedeni, Türkiye’nin çok çekici bir pazar olması, Garanti’nin pazar payını sürekli artırması ve kriz dönemindeki iyi performansı, yönetim kadrosunun oldukça güçlü olması, BBVA’nın Garanti ile sinerji yaratma potansiyeli ve iki bankanın birbirini tamamlayan alanlarda uzmanlaşmış olması olarak gösterdi. Doğuş Holding Yönetim Kurulu Başkanı Ferit Şahenk’in dün sabah basın toplantısında yaptığı açıklamaya göre BBVA, GE’den Garanti’nin çıkarılmış sermayesinin yüzde 18.6’sına denk gelen toplam 781 milyon 200 bin nominal lira değerindeki hisseyi 3.78 milyar dolara satın aldı. Doğuş’a 4.25 TL fazlaDoğuş Grubu’ndan ise yine bankanın çıkarılmış sermayesinin yüzde 6.29’una karşılık gelen toplam 264.188.400 nominal lira değerinde Garanti hissesini 2.06 milyar dolara aldı. Buna göre BBVA, Doğuş Grubu’na her bir Garanti hissesi için dolar/TL kuru 1.43 alındığında 11.16 lira öderken GE’ye 6.91 lira ödemiş olacak. Garanti Bankası’nda yüzde 24.89 paya sahip olan BBVA bu alım için toplamda 5.8 milyar dolar ödeyecek. İspanyol banka, aralık ayı başında Garanti Bankası’nın da alımını finanse etmek için 5.1 milyar euro’luk sermaye artırımına gideceğini açıkladı. Devrin sonuçlanmasıyla Doğuş’un Garanti’deki payı da BBVA gibi yüzde 24.89 olacak. GE ise elinde yüzde 2.5 Garanti hissesi tutmaya devam edecek. Yapılan anlaşmalar Bankacılık ve Denetleme ve Düzenleme Kurumu (BDDK) ve Sermaye Piyasası Kurumu’nun (SPK) onayından sonra hayata geçecek.  Ortaklığın ardından Ferit Şahenk Yönetim Kurulu Başkanı, Ergun Özen ise Genel Müdür koltuğunda oturmaya devam edecek. Garanti hisseleri düştüGaranti Bankası’nın dün borsa açılışı öncesi piyasa degeri 37.5 milyar TL (26.4 milyar dolar) seviyesindeydi. Gün içinde satış haberiyle hisse fiyatı 9.42 liraya kadar yükseldi. Hisseler ikinci seansta ise kayıplı seyretti ve günü yüzde 2.69 kayıpla tamamladı. Erste Securities analisti Sadrettin Bağcı, “Çok kısa vadede fiyat beğenilmediği için satış olabilir ama orta ve uzun vade için olumlu. BBVA iyi bir partner ve  Garanti’nin genişlemesine yardımcı olacaktır” dedi.  Satış haberinin ardından BBVA hisseleri de dünkü işlemlerde değer kaybetti. Gün boyu hisseler hafif kayıpla seyrettikten sonra yüzde 0.78 artıda kapandı. BBVA’nın KARTAL’ı...Emerging And Growth Led Economy (EAGLE)-Gelişen ve büyüme odaklı ekonomi. Garanti’nin dokuz aylık net kârı 2.66 milyar liraGaranti Bankası’nın net kârı yılın ilk dokuz ayında 2.66 milyar lira oldu.  Bankanın üçüncü çeyrek kârı ise  geçen yılın aynı dönemine kıyasla yüzde 22 gerileyerek 521.7 milyon lira oldu. Üçüncü çeyrek kârındaki gerileme net faiz gelirlerindeki yüzde 32’lik düşüşten kaynaklandı. Bankanın ilk dokuz ay sonundaki aktif büyüklüğü ise 113.5 milyar lira oldu. Doğuş’la yeni ortaklığı düşünebilirizGE Türkiye Başkanı Kürşat Özkan, Doğuş Grubu ile gelecek dönemde yeni ortaklıklar içine girebileceklerini söyledi. Milliyet’in sorularını yanıtlayan Özkan, “Doğuş’u çok uzun süredir tanıyoruz. Hem grup olarak, hem yöneticilerini kişisel olarak. Aramızda her zaman için çok iyi bir uyum oldu. Doğuş gibi bir partneri biz her zaman ileriki işlerimizde korumak isteriz” dedi. Özkan, GE’nin Türkiye’de gelecek dönemde altyapı konularına odaklanacağını hatırlatırken, “Doğuş Grubu’nun hedefleriyle GE’nin uzmanlık alanları arasında kesişme olan her yerde potansiyel bir işbirliği her zaman açık olduğumuz konu” diye konuştu. GE’nin BBVA’ya gerçekleştirdiği hisse satışından sonra Garanti’de yüzde 2.5 hisseyi elinde tutmasıyla ilgili ise Özkan, “Gelecekte yaratacağı değer var. Üstelik dünyada yaptığımız diğer anlaşmalarda da çıkışta bir miktar tutarız” dedi. Özkan, daha sonraki dönemde bu hisselerin satılmasının da mümkün olabileceğini belirtti. ‘Muhatap sayısı aynı memnunuz’Bankacılık Düzenleme ve Denetleme Kurumu (BDDK) Başkanı Tevfik Bilgin, Garanti Bankası’na İspanyol BBVA’nın yeni ortak olarak gelmesiyle ilgili, bankadaki muhatap sayısının aynı kalmasının kendilerini memnun ettiği açıklamasını yaptı. Reuters haber ajansına söz konusu hisse satışıyla ilgili değerlendirmelerde bulunan Bilgin, Türk bankacılık sistemindeki oyuncuların sahipliğine başından beri büyük önem verdiklerini belirterek, “Bu anlamda Garanti Bankası özelinde GE ve Doğuş Grubu olmak üzere iki muhatabımız vardı. GE’ye ait hisselerin küçük paylara bölünmeyerek muhatap sayımızın aynı kalması bizi mutlu etmiştir” dedi. Bankacılık sisteminde, bir bankada yüzde 10’dan büyük pay sahibi ortak bulunmasını bir “güvence” olarak değerlendirdiklerini vurgulayan Bilgin, “Krizde yurtdışında, gördüğümüz, bazı bankalarda ortak yok, muhatap yok, çağırabileceğiniz kişi yok” diye konuştu.Konut kredisi için bankaya gitmeyin.</TEXT>
</DOC>
