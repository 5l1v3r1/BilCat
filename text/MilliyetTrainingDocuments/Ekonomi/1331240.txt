<DOC>
<DOCNO> 1331240 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f71d5a1/l/0l0smilliyet0n0btr0cissizlere0emaas0emujdesi0cekonomi0csondakika0c0a80b110b20a10a0c13116810cdefault0bhtm/story01.htm </URL>
<DATE> 2010/11/08 </DATE>
<TIME> 13:02:56.0 </TIME>
<AUTHOR>  </AUTHOR>
<HEADLINE>
i��sizlere maa�� m��jdesi
</HEADLINE>
<TEXT>NEŞE KARANFİL / RadikalHükümet işsizlik maaşını hem daha kolay vermeye hem de miktarını yükseltmeye hazırlanıyor.Düzenlemenin 2011 yılındaki genel seçimden önce hayata geçirilmesi planlanıyor. Edinilen bilgiye göre, bizzat Devlet Bakanı Ali Babacan bu projeyle ilgileniyor. Babacan son dönemde vergi ve SSK prim borçlarının yapılandırılması ile de yakından ilgilenmişti.İşsizlik Sigortası Fonu’nun büyüklüğü bu yılın sonunda 46.6 milyar liraya çıkacak. Fon’un toplam varlığının 2011’de 53.7 milyar liraya çıkması bekleniyor. Babacan’ın yürüttüğü projede öncelikle yararlanma koşulları ele alınacak. Şu anda kendi kusuru dışında işten atılan bir kişinin işten atılmadan önce 120 gün boyunca, son 3 yıl içinde de en az 600 gün prim ödemiş olması gerekiyor.Özellikle işten atılmadan önceki 120 gün prim ödeme şartı birçok işsizin maaş almasına engel.Yine mevcut sistemde geriye dönük 3 yıl içinde 600 gün sigorta primi ödenmişse 6 ay, 3 yıl geriye dönük 900 gün prim ödenmişse 8 ay, 3 yıl içinde geriye dönük 1080 gün prim ödenmişse 10 ay maaş alınabiliyor. İşsizlik maaşı da son 4 aydaki ücrete göre hesaplanıyor.</TEXT>
</DOC>
