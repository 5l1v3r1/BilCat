<DOC>
<DOCNO> 1336920 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fa6c3e1/l/0l0smilliyet0n0btr0ckredisi0etakibe0edusen0ekobi0esatisi0e20a90ebine0edustu0cekonomi0csondakika0c150b110b20a10a0c13146710cdefault0bhtm/story01.htm </URL>
<DATE> 2010/11/15 </DATE>
<TIME> 11:00:51.0 </TIME>
<AUTHOR>  </AUTHOR>
<HEADLINE>
kredisi takibe d����en kobi sat��s�� 209 bine d����t��
</HEADLINE>
<TEXT>KOBİ’lerin kullandığı krediler 2010 yılı Eylül ayında 109 milyar TL’ye dayanırken, kredisi takibe düşen KOBİ sayısı 209 bini aştı. Son 1 yılda KOBİ’lere kullandırılan krediler 26 milyar 944 milyon TL artış gösterirken, krediye ulaşan KOBİ sayısındaki artış 82 bin 672’ye ulaştı. Eylül itibariyle takibe düşen kredi miktarında yüzde 6.5 gerileme yaşansa da, kredisi takibe düşen KOBİ sayısı son 1 yılda yüzde 9.6 arttı.Bankacılık Düzenleme ve Denetleme Kurumu’nun (BDDK) açıkladığı Eylül ayı İnteraktif Bülteni’ne göre KOBİ’lere kullandırılan toplam nakdi kredi miktarı Eylül’de geçen yılın aynı ayına göre yüzde 33 artışla 108 milyar 638.3 milyon TL oldu. Geçen yıl Eylül sonu itibariyle KOBİ’lere kullandırılan kredi tutarı 81 milyar 694 milyon TL düzeyindeydi. Eylül itibariyle kredi kullanan KOBİ niteliğindeki müşteri sayısı geçen yılın aynı ayına göre yüzde 6.8 artarak 1 milyon 290 bin 462’ye yükseldi. Eylül itibariyle son bir yıllık dönemde KOBİ’lerin kullandıkları kredi 26 milyar 944.2 milyon TL tutarında, kredilerden yararlanan KOBİ sayısı ise 82 bin 672 adet arttı. Eylül ayı itibariyle 2009 yılı sonuna göre KOBİ’lere kullandırılan kredilerde 25 milyar 367 milyon TL’lik artış yaşandı. Kredilerden yararlanan KOBİ sayısındaki artış ise 9 ayda 61 bin 816’ya ulaştı. Böylece Eylül’de KOBİ kredileri 2009 yılı sonuna göre yüzde 30.5, kredi kullanan KOBİ sayısı ise yüzde 5 artış gösterdi.-MİKRO İŞLETME KREDİLERİ YÜZDE 22.5 ARTTI-Eylül ayı itibariyle mikro işletmelere kullandırılan krediler geçen yılın aynı dönemine göre yüzde 22.5 oranında artarak 35 milyar 660 milyon TL’ye ulaştı. Anılan dönemde kredi kullanan mikro işletme sayısı yüzde 5 artışla 1 milyon 33 bin 592 oldu. Yıl sonuna göre ise mikro kredilerdeki artış yüzde 22.1 düzeyinde gerçekleşti.-KREDİ KULLANAN ORTA BÜYÜKLÜKTEKİ İŞLETME SAYISI YÜZDE 18.7 ARTTI-İşletmeler büyüdükçe, KOBİ’lerin bankacılık sektöründen aldığı krediler de arttı. Eylül ayı itibariyle kredi kullanan küçük işletme sayısı 2009 yılının aynı dönemine göre yüzde 13.3 artışla 177 bin 499’a, kullanılan kredi tutarı yüzde 34.8 artışla 28 milyar 953 milyon TL’ye ulaştı. Anılan dönemde kredi kullanan orta büyüklükteki işletme sayısı yüzde 18.7 artışla 79 bin 371, kullandırılan kredi miktarı ise yüzde 41.5 artışla 44 milyar 25 milyon TL oldu.-KREDİsi TAKİBE DÜŞEN KOBİ SAYISI YÜZDE 9.6 ARTTI-Batık kredileri nedeniyle bankaların kıskacına düşen KOBİ’lerin sayısı Eylül itibariyle geçen yılın aynı dönemine göre yüzde 9.6 artışla 209 bin 254’e ulaştı. Her ne kadar takibe düşen kredi tutarında gerileme yaşansa da, son bir yılda 18 bin 326 KOBİ daha batık kredileri nedeniyle bankaların takibine alınmış oldu.-TAKİBE DÜŞEN KREDİ MİKTARI 6.3 MİLYAR TL-Son bir yıllık dönemde takibe düşen KOBİ kredileri, geçen yılın aynı dönemine göre yüzde 6.5 azalışla 6 milyar 265 milyon TL düzeyine indi. Kredisi takibe düşen KOBİ sayısı ise son 1 yılda yüzde 9.6 arttı. Ancak ekonomide son dönemde yaşanan toparlanmanın yansımalarını ortaya koymak için 2009 yılı sonu verileriyle kıyaslama yapıldığında, batık kredileri nedeniyle bankaların takibine düşen KOBİ’lerin sayısı yüzde 2.8 artış gösterdi. 2009 yılı sonunda kredisi takibe düşen KOBİ sayısı 203 bin 553’tü. KOBİ’lerin takibe düşen nakdi kredileri ise Eylül itibariyle 2009 yılı sonuna göre yüzde 9.1 azaldı. Batık kredileri nedeniyle yılın ilk 9 ayında 5 bin 701 KOBİ’nin daha bankaların takibine düştüğü belirlendi. Kredisi takibe düşen KOBİ’ler içinde en büyük ağırlığı "krediye ulaşma imkanı en az olan" 177 bin 37 mikro işletme oluşturdu. Kredisi takibe düşen küçük ölçekli işletme sayısının 26 bin 41 olarak gerçekleştiği bu dönemde kredisi takibe düşen orta büyüklükteki işletmelerin sayısı ise bin 608 oldu. Eylül itibariyle mikro işletmelerde takibe düşen kredi tutarı geçen yılı sonuna göre yüzde 9.1 azalış gösterirken, küçük işletmelerde yüzde 12.6, orta büyüklükteki işletmelerde yüzde 4.4 azalış yaşandı.Konut kredisi için bankaya gitmeyin.Yorum yaz Arkadaşına gönderSitene ekleSayfayı yazdırAA+-</TEXT>
</DOC>
