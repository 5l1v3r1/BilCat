<DOC>
<DOCNO> 1318614 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f385f8d/l/0l0smilliyet0n0btr0ccihaner0ee0eduz0esavcilik0egorundu0cguncel0chaberdetay0c0a10b110b20a10a0c130a85380cdefault0bhtm/story01.htm </URL>
<DATE> 2010/10/31 </DATE>
<TIME> 01:00:00.0 </TIME>
<AUTHOR>  </AUTHOR>
<HEADLINE>
cihaner���e d��z savc��l��k g��r��nd��
</HEADLINE>
<TEXT>GÖKÇER TAHİNCİOĞLU AnkaraAdalet Bakanlığı, Hâkimler ve Savcılar Yüksek Kurulu’nun (HSYK) yapısının 12 Eylül referandumuyla değiştirilip yeni üyelerin seçilmesinin ardından 7 üyeli eski HSYK’da krize neden olan unvanlılar kararnamesi taslağını kurula sevketti. Bakanlığın, taslakta, eski kurula sevkettiği ve sonradan geri çektiği taslaktaki önerilerini büyük ölçüde tekrarladığı öğrenildi. Taslakta önemli bir değişiklik olmazsa Erzincan Başsavcısı İlhan Cihaner’in düz savcı olarak atanması, Ankara Başsavcılığı’na da başsavcıvekillerinden birinin getirilmesi bekleniyor.Alınan bilgiye göre, yeni taslakta kriz yaratan önceki taslaktan büyük farklılıklar bulunmuyor. Kulislere yansıyan bilgilere göre, taslakta Erzincan’daki Ergenekon davasının sanığı Erzincan Başsavcısı İlhan Cihaner’in hakkındaki dava nedeniyle farklı bir ilde görev yapması önerildi. Cihaner’in başsavcı olarak değil, savcı olarak görev yapmasının uygun olacağı görüşü belirtildi. Cihaner’in görev yapacağı il olarak ise Eskişehir öne çıkarıldı. Kurulun eski üyeleri Cihaner’in başsavcı yerine savcı olarak atanması isteğine karşı çıkıyorlardı. Taslakta sene başından bu yana boş bulunan Ankara Başsavcılığı’na ise Ankara Başsavcıvekillerinden İbrahim Özyurt’un atanmasının uygun olacağı görüşü belirtildi. Ancak kulislerde bu görev için Konya Başsavcısı’nın da ismi geçiyor.Taslakta Zekeriya Öz başta olmak üzere Ergenekon savcılarının görev yerlerinin değiştirilmesi konusunda herhangi bir öneri ise gelmedi.</TEXT>
</DOC>
