<DOC>
<DOCNO> 1328154 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f638b79/l/0l0smilliyet0n0btr0c0ejapon0enotcu0esutcu0eoluyor0cekonomi0chaberdetay0c0a60b110b20a10a0c1310a8710cdefault0bhtm/story01.htm </URL>
<DATE> 2010/11/06 </DATE>
<TIME> 01:01:03.0 </TIME>
<AUTHOR>  </AUTHOR>
<HEADLINE>
���japon not��u��� s��t���� oluyor
</HEADLINE>
<TEXT>YENİ ŞİRKETLER - SERKAN ARMANStandard&Poor’s, Moody’s ve Fitch ile birlikte dünyanın en büyük reyting şirketlerinden olan JCR’ın Türkiye Başkanı Orhan Ökmen ve Başkan Vekili Rafi Karagöl hayvancılığa başlıyor. JCR’ın Türkiye ortaklığı olan JCR Eurasia’nın başındaki iki isim, Türkiye’deki hayvancılık politikalarına ‘geçer not’ vermeyince, orta çaplı bir yatırım için kolları sıvadı. Ekim ayı sonunda ‘Orhan Rafi Besicilik’ adlı bir şirket kurduklarını belirten Orhan Ökmen, reyting işine devam edeceklerini, hayvancılığı ise iyi bir iş fırsatı olarak gördüklerini anlatıyor. Tekirdağ’da 100 Holstein inekKendisinin Kars’ta, Rafi Karagöl’ün de Silivri’de köy hayatından geldiğini söyleyen Ökmen, bu projenin biraz da öze dönüş havası taşıdığını belirtiyor. İki ortak Tekirdağ’da 100 civarı Holstein cinsi inekle süt üretimi yapmaya hazırlanıyor. Ökmen şunları anlatıyor:“Analizlere göre, Türkiye bugüne dek kaybettiği canlı hayvan kapasitesine 7 yılda ulaşacak. Şu an şirketi kurduk. Hayata geçirmek biraz zaman alabilir. Bir fırsat gördük. Bu iş bizim reyting işinin yanında olacak.”   Ayhan Bermek oyuncak işine girdiJapon elektronik devi Panasonic’i Türkiye’yle tanıştıran ve 30 yıl distribütörlüğünü yürüttükten sonra geçen yıl yollarını ayıran işadamı Ayhan Bermek, yakında piyasaya sunacağı bir oyuncakla ‘kafaları sallatacak’.Bermek, yurtdışında çok yaygın olan Bobblehead adlı oyuncağı Türkiye piyasasına sunmaya hazırlanıyor. Genelde ünlü sporcuların veya politikacıların bire bir kopyası olan, başı vücudundan büyük ve kafası yayla sallanan oyuncağa Bobblehead adı veriliyor.  Bu ay ‘BBLHD Hediyelik’ adlı bir şirket kuran Ayhan Bermek’in, hediyelik operasyonunun başında kızı Hande Bermek Başoğlu ve damadı eski oyuncu Murat Başoğlu var. Adı Minik SenHande Bermek Başoğlu yeni işle ilgili şunları anlatıyor:“Eşim Murat bu oyuncağı Çin’de görmüş. Türkiye’ye getirmek istedik. bobblehead.com.tr adresli bir internet sitesi kuruyoruz. Bu siteden insanlar bize fotoğraflarını yollayacak. Biz de Çin’de bir hafta içinde onların birebir heykelciğini yaptıracağız. Bunlar nikâh şekeri olarak da kullanılabilecek. Site 1 aya açılır. Murat Çin’de anlaşmaları yapıyor. Oyuncağın adını ‘Minik Sen’ koymayı düşünüyoruz. Hediyelik işini daha da büyüteceğiz.”Konut kredisi için bankaya gitmeyin.</TEXT>
</DOC>
