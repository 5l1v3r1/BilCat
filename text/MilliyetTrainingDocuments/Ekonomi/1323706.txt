<DOC>
<DOCNO> 1323706 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5298fd/l/0l0smilliyet0n0btr0cen0edusuk0emtv0e4360elira0ekirmizi0eisik0ecezasi0e140a0elira0cekonomi0chaberdetay0c0a40b110b20a10a0c130a99490cdefault0bhtm/story01.htm </URL>
<DATE> 2010/11/04 </DATE>
<TIME> 01:00:31.0 </TIME>
<AUTHOR>  </AUTHOR>
<HEADLINE>
en d������k mtv 436 lira k��rm��z�� ������k cezas�� 140 lira
</HEADLINE>
<TEXT>EKONOMİ SERVİSİMaliye Bakanlığı’nca belirlenen yeniden değerleme oranına esas teşkil eden  TÜİK üretici fiyat endeksi 2010 yılının ekim ayı sonunda 12 aylık ortalamalara göre yüzde 7.71 oranında arttı. Çeşitli vergi ve harçlarla ilgili kanunlarda, vergi, harç ve ceza tutarlarının her yıl yeniden değerleme oranı kadar artması öngörülüyor. Vergi Usul Kanunu uyarınca her yıl yeniden değerleme oranını TÜİK’in üretici fiyatı genel endeksine göre açıklayan Maliye Bakanlığı, 2010’un oranını da bu ay içinde ilan edecek. Kanunlarda, Bakanlar Kurulu ’na belirli limitler içinde bu tutarlarda değişiklik yapma yetkisi de tanınıyor. Örneğin Motorlu Taşıtlar Vergisi Kanunu ’nda, “Bakanlar Kurulu, yeniden değerleme oranının yüzde 50 fazlasını geçmemek ve yüzde 20 ’sinden az olmamak üzere yeni oranlar tespit etmeye yetkilidir” hükmüne yer veriliyor. Yüzde 3.3’ten yüzde 7.7’ye...Bakanlar Kurulu, bu yılki motorlu taşıtlar vergisi düzenlemeleri hariç, uzun yıllardır bu yetkiyi kullanmadı. 2009 yılı yeniden değerleme oranının yüzde 2.2 olarak belirlenmesi sonrasında, sadece 2010’un vergi düzenlemeleri sırasında bu yetki çerçevesinde motorlu taşıtlar vergisindeki artış yüzde 3.3 olarak belirlendi.Anadolu Ajansı, artırım yetkisi kullanılmadığı taktirde, motorlu taşıtlar vergisi (MTV), damga vergisi, çevre temizlik vergisi, harçlar, trafik ve vergi cezaları, 1 Ocak 2011’den itibaren yüzde 7.71 oranında artacağını kaydetti.Emlak vergileri de artıyor17 milyon kişiyi yakından ilgilendiren emlak vergisine tabi değerler ise 2011 yılında yeniden değerleme oranının yarısı kadar artış görecek. Emlak vergisine tabi metre kare birim değerlerdeki artış yüzde 3.855 olacak. Buna göre, Türkiye’nin en pahalı yeri olan İstanbul Anıt Caddesinde metre kare birim değer 25 bin 500 liradan 26 bin 483 liraya çıkacak. İstanbul’da İstiklal Caddesinin metre birim değeri 20 bin 771 lira, Ankara’da Atatürk Bulvarının metre kare birim değeri 4 bin 985 liraya, İzmir Konak’ta Atatürk Caddesinin birim değeri 4 bin 233,1 liraya yükselecek. Elazığ Keban’ın İstanbul’daki yalıları geride bırakan Baraj Mahallesindeki metre kare birim değer de 10 bin liradan 10 bin 385,5 liraya çıkacak. Çevre vergisine yüzde 3.8 zamÇevre temizlik vergisi ise yeniden değerleme oranının yarısı kadar ve yüzde 3.86 oranında artırılacak. Çevre Temizlik Vergisi, konutlarda su tüketim miktarı esas alınarak, büyükşehir belediyelerinde metre küp başına 20.7 kuruş, diğer belediyelerde ise 16.6 kuruş olarak hesaplanacak.Güvenli sürüşün sırlarını öğrenmek için tıkla</TEXT>
</DOC>
