<DOC>
<DOCNO> 1329989 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f69077f/l/0l0smilliyet0n0btr0c30a0a0emetrelik0ekuyrugu0eiceri0edavet0eetti0cekonomi0chaberdetay0c0a70b110b20a10a0c131120a90cdefault0bhtm/story01.htm </URL>
<DATE> 2010/11/07 </DATE>
<TIME> 01:00:51.0 </TIME>
<AUTHOR>  </AUTHOR>
<HEADLINE>
300 metrelik kuyru��u i��eri davet etti
</HEADLINE>
<TEXT>Beste ÖnkolMarkanın meraklıları sabah 7.30’dan itibaren Bayrampaşa’ya gelmeye başladı. Kadıköy’den Beylikdüzü’ne, Avcılar’dan Bebek’e İstanbul’un çeşitli yerlerinden gelen binlerce kişi saat 10.00’da alışveriş merkezinin açılmasıyla mağaza önünde 300 metrelik kuyruk oluşturdu. Kapılar geri sayımla açıldıResmi açılış öncesinde mağaza çalışanları disco müzikleriyle coşup, Roman havasıyla göbek attı. Kurdele kesimli resmi açılışa dakikalar kala anonslar yapılırken, son 10 saniyede geri sayım yapılarak müşteriler mağazaya alındı. 1500 kişilik kapasiteye sahip 2 bin 300 metrekarelik mağazayı ilk bir saat içinde 2 bin 500 kişi ziyaret etti. Olası bir izdihamı engellemek için 10 parçaya bölünen kuyrukta bekleyenler içerideki müşteriler alışverişlerini tamamladıktan sonra içeri alındı. Böylece olası bir izdiham engellenmiş oldu. Yoğun ilgi karşısında şaşkınlığını gizleyemeyen H&M’in CEO’su Karl-Johan Persson “Bu kadar kalabalığı ben de beklemiyordum. Türk tüketicilerinin modaya bu kadar düşkün olduğunu da bilmiyordum. En son trend ürünlerinin satılmasını bekliyorum. Bu ilgi karşısında çok gurur duydum” dedi. Rakipler hemen önlem aldıGirdiği her pazarda olduğu gibi Türk perakendesini de hareketlendirmesi beklenen H&M’in rakipleri de çeşitli kampanyalarla önlem aldı. İki kattaki komşu mağazalar, promosyon, taksit ve indirim gibi özelliklerini vitrinlerinde daha görünür kıldı. Buna rağmen Forum İstanbul’daki diğer mağazalar, H&M’in açıldığı ilk saatlerde adeta ‘sinek avladı.’Herkes komşu olmak istiyorForum İstanbul Genel Müdürü Joao Xavier, H&M’in gelişiyle birlikte hem yeni markaların hem de H&M’in yakınında yer almak isteyenlerin arttığına dikkat çekerek şöyle konuştu: “4 aydır mağaza açmak için çalışan H&M’le birlikte bu hafta AVM’de Oleg Cassini, Tally Weijl gibi 2 marka daha açıldı. Ekim sonu itibariyle 1.9 milyon müşteri AVM’yi ziyaret etti. H&M’in ziyaretçi sayısını yüzde 10 artırmasını bekliyoruz.” AÇILIŞTAN NOTLAR... Kadınlar erkeklerle yarıştı-  2 bin 300 metrekarelik mağazanın sadece ana kapısından giriş yapılırken, diğer 3 kapıdan ilk güne özel olarak sadece çıkışa izin verildi.-  Kadın giyim ve aksesuarına ayrılan alt katta ürün kapma telaşı yaşanırken üst kattaki çocuk bölümü daha tenhaydı. -  Kalabalık için özel olarak stok yapan H&M’nin görevlileri, dağılan ürünleri hızla düzenledi ve boş kalan askı ve rafları doldurdu. -  Çocuk ve bebekleriyle gelen anneler ve hatıra fotoğrafı çektiren aileler dikkat çekti.-  H&M’in Kış 2010 dergisi Türkçe olarak da yayımlanmaya başladı.-  Açılışta ilk 200 kişiye özel H&M çantası ve tişörtü hediye edildi.-  Kuyrukta bekleyenlerse H&M’in cep telefonu ve anahtarlıklarda kullanılan aksesuarının sahibi oldu.-  Kuyruk akşam saatlerine kadar sürdü.  </TEXT>
</DOC>
