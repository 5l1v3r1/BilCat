<DOC>
<DOCNO> 1324787 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f560ccc/l/0l0smilliyet0n0btr0cturgut0eozal0ein0evasiyeti0eavm0eacilisa0ehazir0cekonomi0csondakika0c0a40b110b20a10a0c1310a1170cdefault0bhtm/story01.htm </URL>
<DATE> 2010/11/04 </DATE>
<TIME> 13:00:29.0 </TIME>
<AUTHOR>  </AUTHOR>
<HEADLINE>
turgut ��zal�����n vasiyeti avm a����l����a haz��r
</HEADLINE>
<TEXT>Edirne’nin İpsala ilçesinde 8. Cumhurbaşkanı Turgut Özal tarafından özel imar izni verilerek yapılan alışveriş merkezi kasım ayında hizmete girecek.European AVM Genel Koordinatörü Adem Atasoy, AA muhabirine yaptığı açıklamada, 8. Cumhurbaşkanı Turgut Özal tarafında Yunanistan ve Batı Trakya ile ticaretin gelişmesini sağlamak amacıyla, özel imar izni verilerek yapımına başlanılan alışveriş merkezinin kasım ayında hizmete gireceğini söyledi.17 bin dönüm üzerinde kurulu bulunan ve 11 bin kapalı alana sahip tesisin 15 milyona mal olduğunu, 150 kişiye istihdam sağlayacağını ifade eden Atasoy, şöyle devam etti: "Rahmetli Turgut Özal Cumhurbaşkanı iken, komşumuz Yunanistan ve Batı Trakya ile ticaretin gelişmesini çok istemiş ve bu bölgeye ticaret merkezinin yapılmasının talimatını vermiştir. İmar izni verilmeyen bu bölgeye bizzat kendisi özel izin çıkarmıştır. Yıllarca çeşitli sebeplerden dolayı faaliyete geçirilemeyen bu proje, firmamız tarafından Turgut Özal’ın vasiyeti olarak kabul görmüştür. Yapılan çalışmalarda da Turgut Özal’ın haklılığı belirlenmiş ve proje en hızlı şekilde hayata geçmiştir."-TÜRKİYE’NİN ÖNEMLİ KAPISI- İpsala Sınır Kapısı’nın Türkiye’nin en önemli kapısı olduğunu ifade eden Atasoy, Avrupa’dan Türkiye’ye gelenlerin yüzde 70’inin Bulgaristan’da olan olaylardan dolayı İpsala Sınır kapısı’nı kullandığını belirtti.İpsala Sınır Kapısı’ndan yılda 530 bin aracın giriş çıkış yaptığını vurgulayan Atasoy, sözlerini şöyle sürdürdü: "İpsala’nın bunu değerlendirememesi konusunda bir yorum yapamıyorum.Bakın buraya en yakın Keşan’da kendiliğinden oluşmuş bir pazar var. Ne reklam yapıldı ne bir şey. Bir çok kişi pazara İpsala Sınır Kapısı’nı kullanarak Keşan pazarına gitmekte. Hatta Tekirdağ’a, İstanbul’a gitmekte. Yunanistan’ın yakın köyleri İpsala’dan ekmek, yufka almaya geliyor. Makedonya’dan, Yunanistan’dan bir çok Balkan ülkelerinden Laleli’ye alışveriş bavul ticareti turları düzenlenmekte.Bizim burada hizmete açacağımız alış veriş merkezinde, İstanbul, Bursa, Denizli, Eskişehir’de üretip de yurt dışına gönderemeyen firmaların mağazaları bulunacak."-ATİNA’YA 1 SAAT UZAK- Alış veriş merkezinde 52 ile bir otelin bulunduğunu anlatan Atasoy, şunları kaydetti: "İş yerlerinde özellikle Balkan ülkelerinde tüketimi olabilecek ürünler tercih edildi. Şu ana kadar 14 iş yerimiz doldu ve diğer firmalar dükkanlarını hazırlamaya başladılar. Sözleşme yaptığımız ve yerlerini hazırlamaya başlayan firmaların içinde Brilland Perde, Koska Helva, gibi ünlü firmalarda bulunuyor.Kafeteryamız önümüzdeki hafta hizmete girecek, bu bölgede bulunmayan özel bir kafeteryamız olacak 50 çeşit kahvesi olacak.Özellikle Yunanistan’dan birçok tur şirketiyle anlaşma yaptık. Türkiye’ye giriş çıkışlarda merkezimize uğrayacaklar. Otelimiz 60 odalı ve 100 yatak kapasiteli. Bir tur şirketi de merkezimizde irtibat bürosu açacak. Asıl müşterilerimiz bizim için önemli turlar olacak.Atina’dan gelen müşterimiz 1 saat gibi kısa bir sürede çarşımıza ulaşabilmekte, doğru hizmeti aldığında ise Türkiye kazan o kepçe dolaşmasına gerek kalmaksızın aynı gün işinin başına dönme kolaylığını yaşayabilmesinin güzelliği tartışılmaz olsa gerek... Tabii ki aynı imkanlar diğer Balkan ülkeleri içinde geçerlidir. Makedonya, Bosna, Yugoslavya çarşı karayoluyla Selanik üzerinden 3-5 saat sürmektedir. Alış veriş merkezimiz, ayrıca İpsala ve köylerine de hizmet verecektir."</TEXT>
</DOC>
