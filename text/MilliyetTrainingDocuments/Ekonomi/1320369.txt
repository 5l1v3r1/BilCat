<DOC>
<DOCNO> 1320369 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f4396ed/l/0l0smilliyet0n0btr0cseker0efiyatlarinda0edusus0cekonomi0csondakika0c0a20b110b20a10a0c130a91530cdefault0bhtm/story01.htm </URL>
<DATE> 2010/11/02 </DATE>
<TIME> 17:01:12.0 </TIME>
<AUTHOR>  </AUTHOR>
<HEADLINE>
��eker fiyatlar��nda d��������
</HEADLINE>
<TEXT>Türkiye Şeker Fabrikaları Genel Müdürlüğü’nün toptan şeker satışlarında vadeyi 20 aya kadar uzatması sonucu büyük marketlerde toz şekerin kilogramı 2 liraya kadar düştü.AA muhabirinin aldığı bilgiye göre, Türkiye Şeker Fabrikaları Genel Müdürlüğü, daha önce 6 ay olan vadeli şeker satışlarını, 20 aya kadar uzatma kararı aldı.Kurum, Ağustos ayından itibaren Afyon, Çorum, Ereğli, Kastamonu, Kırşehir ve Yozgat şeker fabrikalarında toptan kilogramı 1,82 liradan sattığı(KDV hariç) toz şeker için yüzde 20 peşin 20 ay vade, Ankara, Bor, Burdur, Erzincan, Erzurum, Eskişehir, Ilgın, Muş ve Turhal şeker fabrikalarında da yüzde 20 peşin 17 ay vade uyguladığını açıkladı.Toz şeker fiyatlarındaki vade süresinin, 6 aydan 20 aya kadar uzaması, perakende toz şeker fiyatlarının da ucuzlamasına neden oldu.Türkiye genelinde çok sayıda mağazası bulunan tanınmış büyük marketler, vadeli şeker satın alıp, daha önce kilosu 2,50 liradan satılan toz şekerin kilosunu 2 liraya kadar düşürdü. Marketlerin giriş kapılarına "5 kilo şeker 10 lira" gibi indirim yazıları asılmaya başlandı. Küp şekerin kilosu da 2,80 liradan 2,40 ile 2,50 liraya kadar geriledi.Market yetkilileri, Türk Şeker’in fiyatlarda bir indirim yapmadığını ancak, şeker alımındaki vadenin 6 aydan 20 aya kadar uzaması sonucu şeker fiyatlarında müşteri lehine indirim yapıldığını kaydetti.Gülsan Gıda Sanayi A.Ş. Yönetim Kurulu Başkanı Bekir Güldüoğlu’da uzun vadeli şeker satışlarının ilgi gördüğünü söyledi.Güldüoğlu, "Şekerle ilgili gıda üretimi yapan büyük firmalar,, şekerleme ve bisküvi imalatçıları, yıllık ihtiyaçlarının büyük bölümünü vadeli şeker alarak karşıladı. Hem fabrikaların şeker stokları azaldı, hem de üretici uzun vade ile şeker alma imkanına sahip oldu" dedi.</TEXT>
</DOC>
