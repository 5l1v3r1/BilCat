<DOC>
<DOCNO> 1319600 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f3b158b/l/0l0smilliyet0n0btr0cithal0eet0epastirma0eve0esucuk0efiyatlarini0enasil0eetkiledi0e0cekonomi0csondakika0c0a10b110b20a10a0c130a86440cdefault0bhtm/story01.htm </URL>
<DATE> 2010/11/01 </DATE>
<TIME> 13:01:49.0 </TIME>
<AUTHOR>  </AUTHOR>
<HEADLINE>
ithal et past��rma ve sucuk fiyatlar��n�� nas��l etkiledi?
</HEADLINE>
<TEXT>Et ithalatı nedeniyle ünlü Kayseri pastırma ve sucuğu ucuzladı. Birinci kalite pastırmanın kilosu 60 liradan 50 liraya, sucuğun kilosu ise 30 liradan 22 liraya kadar düştü.AA muhabirinin aldığı bilgiye göre, birinci kalite olarak adlandırılan sırt, kuşgömü, tütünlük ve antrkot cinsi pastırmanın kilosu 60 liradan 50 liraya, şekerpare, dilme, eğrice, mehle ve kenar cinsi 2. kalite pastırmanın kilosu 55 liradan 45 liraya, döş, omuz ve kürek cinsi 3. kalite pastırmanın kilosu da 50 liradan 40 liraya düştü.Birinci kalite evlik sucuğun kilosu 30 liradan 22 liraya, ikinci kalite seçme sucuğun kilosu ise 25 liradan 18 liraya indi.İşlenmiş et ürünlerinden olan sosis, salam, jambon, kavurma fiyatları da değişik oranlarda ucuzladı.-İTHAL ET, FİYATLARI DÜŞÜRDÜ Pastırma-sucuk üreticisi ve Kayseri Ticaret Borsası Başkanı Şaban Ünlü, AA muhabirine yaptığı açıklamada,pastırma sucuk fiyatlarının ucuzlamasının, Kayseri’ye ithal et gelmesinden kaynaklandığını söyledi.Şaban Ünlü, "Almanya ve Polanya’dan gelen ithal taze et, pastırma ve sucuk fiyatlarının ucuzlamasına neden oldu. Pastırma ve sucuk fiyatları kiloda ortalama 10 lira ucuzladı. Fiyatların düşmesi sonucu üretim de biraz arttı" dedi.Pastırma-sucuk satıcılarından Mehmet İpek’te 1 ay önce artan fiyatların, yeniden düşmesinin satıcı ve müşterileri memnun ettiğini söyledi.İpek, "Fiyatlar düşünce satışlarımız artıyor. Müşteri atık 3 parmak sucuk yerine ’Ver 1 kilo sucuk’ diyor. Fiyatlar düşünce satışlarımız biraz daha arttı" dedi.</TEXT>
</DOC>
