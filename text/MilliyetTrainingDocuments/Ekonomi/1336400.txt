<DOC>
<DOCNO> 1336400 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fa3d3a2/l/0l0smilliyet0n0btr0cirlanda0eyi0ekurtaran0eproje0eavustralya0eyla0ebirlesme0cekonomi0chaberdetay0c150b110b20a10a0c13145690cdefault0bhtm/story01.htm </URL>
<DATE> 2010/11/15 </DATE>
<TIME> 01:00:52.0 </TIME>
<AUTHOR>  </AUTHOR>
<HEADLINE>
irlanda���y�� kurtaran proje: avustralya���yla birle��me
</HEADLINE>
<TEXT>Güçlü mizah kültürüyle tanınan ülkede ise halk, içinde bulduğu zor durumu bile eğlenceye dönüştürebiliyor. Dün İrlanda’nın Kilkenny kasabasında düzenlenen yarışma bunun son örneği oldu. “İrlanda’nın ekonomistleri var!” sloganıyla düzenlenen yarışmada ülkenin borç batağından nasıl kurtulacağı tartışıldı. Sunday Times gazetesinin bildirdiğine göre, ortaya atılan en parlak fikir İrlanda’yı Avustralya ile birleştirmek oldu. Bunu öneren yarışmacı, “Avustralyalıların bir sürü yer altı zenginliği var ama suyu ve kültürü yok. Bizde hiç doğal zenginlik yok ama çok miktarda suyumuz ve kültürümüz var” dedi. Ancak bu fikrin AB başkentlerinde pek itibar görmesi beklenmiyor. Almanya’dan tam saha presİrlanda’ya ilişkin endişeler yatırımcıların Euro Bölgesi’ne şüpheyle bakmasına neden olduğu ve bu da euro’nun değerini olumsuz etkilediği için özellikle Almanya’nın niyeti yarın AB maliye bakanları toplantısından önce İrlanda’nın yardım başvurusunu yapması. Öte yandan İrlanda, yardım isteyeceğine ilişkin haberlerin dayanaksız olduğu konusunda ısrarcı. İngiliz Sunday Times gazetesi, İrlanda Maliye Bakanı Brian Lenihan’ın yarınki toplantıda yoğunlaşması beklenen yardım kullanma telkinlerini savuşturmak için büyük bir mücadele verdiğini yazdı.  Bloomberg haber ajansına bilgi veren bir Alman hükümet yetkilisi, yarınki toplantıda kurtarma mekanizmasına özel sektörün de destek vermesi konusunda uzlaşma aranacağını söyledi. Aynı yetkili, Almanya Başbakanı Angela Merkel’in İrlanda’ya ilişkin endişeler giderilmezse yatırımcıların mekanizmada yer alma konusunda isteksiz davranmasından kaygı duyduğunu belirtti. Almanya, kurtarma mekanizmasında finans kuruluşlarının da yükün bir kısmını üstlenmesini istiyor. Lüksemburg Maliye Bakanı Jean-Claude Juncker, Avrupa Merkez Bankası (ECB) Başkanı Jean-Claude Trichet ve İspanya Başbakanı Jose Luis Rodriguez Zapatero ise bu talebe karşı.</TEXT>
</DOC>
