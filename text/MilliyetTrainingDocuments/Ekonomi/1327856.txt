<DOC>
<DOCNO> 1327856 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f6102ba/l/0l0smilliyet0n0btr0calmanya0edan0efed0ee0eelestiri0cekonomi0csondakika0c0a50b110b20a10a0c1310a7190cdefault0bhtm/story01.htm </URL>
<DATE> 2010/11/05 </DATE>
<TIME> 19:01:00.0 </TIME>
<AUTHOR>  </AUTHOR>
<HEADLINE>
almanya'dan fed'e ele��tiri
</HEADLINE>
<TEXT>Almanya Maliye Bakanı Wolfgang Schaeuble, ABD’nin ikinci gevşetme programı ile sorununu çözemeyeceğini, bunun yerine dünya için ek bir sorun yaratacağını bildirdi.Schaeuble, piyasaya daha fazla para pompalamanın sorunu çözmeyeceğini belirterek, Alman yöneticilerin, ABD’li yetkililerle ikili görüşmeler yapacağını ve gelecek hafta düzenlenecek G20 Zirvesi’nde konunun gündeme geleceğini söyledi.Bazı ülkeler, ABD Merkez Bankası’nın yeni tahvil alım programının, kendi para birimlerini güçlendireceği için ihracatlarına zarar vereceğini savunuyor.Çin Merkez Bankası Başkanı Zhou Şiaochuan da uluslararası döviz sisteminde acil reform çağrısında bulundu.Fed, çarşamba günü yaptığı açıklamada, ilk etapta 600 milyar dolarlık tahvil alımı yapacağını duyurdu. Likiditenin artması, doların zayıflamasına yol açarken, bu da ihracatı artırıyor ancak ithalatı daha pahalı hale getiriyor.Çin Dışişleri Bakan Yardımcısı Cui Tiankai ise Fed’in başka ülkelere haber vermeden adım atma hakkı olduğunu ifade ederken, "Ancak bize bir takım açıklamalar borçlular" diye ekledi.Brezilya Maliye Bakanı Guido Mantega da Fed’in başlattığı programın Brezilya ve diğer ihracatçılara zarar vereceğini kaydetti.</TEXT>
</DOC>
