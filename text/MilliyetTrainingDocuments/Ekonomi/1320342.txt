<DOC>
<DOCNO> 1320342 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f464bd2/l/0l0smilliyet0n0btr0c10emilyon0em20earazi0eel0edegistirmis0cekonomi0csondakika0c0a20b110b20a10a0c130a92690cdefault0bhtm/story01.htm </URL>
<DATE> 2010/11/02 </DATE>
<TIME> 17:00:26.0 </TIME>
<AUTHOR>  </AUTHOR>
<HEADLINE>
1 milyon m2 arazi el de��i��tirmi��
</HEADLINE>
<TEXT> İstanbul- İzmir yolculuğunu 3.5 saate indirecek olan ve temeli geçen hafta atılan İzmit Körfez Köprüsü'nü de kapsayan Gebze-Orhangazi-İzmir Otoyolu Projesi'ni önceden bilen bazı Karayolları bürokratlarının 2006'dan itibaren güzergah boyunca ucuza arazi kapattığı ortaya çıktı.2006'dan itibaren sadece Yalova'da 1000 dönüm (1 milyon metrekare-Yaklaşık 1000 stadyum alanı) arazinin el değiştirdiği belirlendi. Arazilerin büyük kısmını alanlar ise Karayolları bürokratları ve onlarla ilişkili olduğu ileri sürülen şirket sahipleri. Güzergahın geçtiği beldelerden Çiftlikköy Belediye Başkanı Metin Dağ, köyleri tek tek dolaşarak köylülere "Arazilerinizi satmayın" uyarısı yaptı.Yalova'da arazilerini ucuza kaptıran bazı vatandaşlar örgütlenerek 'İnsider' (Kendi ürettiği gizli bilgiden çıkar sağlayan, genele açık olmayan kimi kritik bilgileri ranta dönüştürmek) yapan Karayolları yetkilileri hakkında suç duyurusunda bulunmaya ve konuyu Başbakanlık Yüksek Denetleme Kurulu'na taşımaya hazırlanıyorlar. Toplam uzunluğu 421 kilometre olarak hesaplanan ve 11 milyar TL'ye mal olacak projenin temeli geçen hafta atıldı. Gözler, son dört yılda projenin geçiş istikametinde bulunan köylerden ucuza toplanan arazilerin sahiplerine çevrildi. 5 yılda tamamlanması planlanan projenin güzergahındaki Çukurköy, Denizçalı, Kılıçköy, Laledere, Kabaklı, İlyasköy'ünde aralarında bulunduğu yaklaşık 25 köyde ve köprü ayaklarında bulunan yaklaşık 1000 dönüm arazinin, projeyi bilen ve her aşamasından haberi olanlar tarafından ucuza kapatıldığı belirlendi.İLGİNÇ BİR TESADÜF MÜ?Karayolları Genel Müdürü Cahit Turhan'ın eşinin çalıştığı EMAY adlı inşaat şirketinin sahibi Hamdi Aydın, 2006 ve 2007 yılları arasında yaklaşık 405 dönüm arazi satın aldı. Aynı zamanda 17. Bölge Müdürü Yakup Dost'un da arkadaşı olan Hamdi Aydın, Yalova'daki Laledere, Kılıçköy, Çukurköy, Denizçalı, Kabaklı ve Dereköy'den arazi satın aldı. Çiftlikköy Belde Belediyesi'nin kayıtlarında da bulunan arazilerin emlak vergileri Hamdi Aydın adına ödendi. 2008'de görevden alınan 17. Bölge Müdürü Yakup Dost'un kuzeni olduğu iddia edilen Ali İhsan Soyluoğlu, Karayolları 17. Bölge Müdür Yardımcısı Mehmet Çetin, Başmühendisler Metin Küçükoğlu, Erdoğan Dedeoğlu'nun da arazi satın aldıkları belgelendi. Yalova Özel İdare'de çalışan bazı bürokratların akrabaları da dahil olmak üzere çok sayıda kişi adeta "kendin pişir kendin ye" yöntemiyle arazi topladılar.MUHASEBE MÜDÜRÜNE SUÇLAMAYalova Emlakçılar Odası Başkanı Adem Şen, Yalova Özel İdare'de muhasebe müdürlüğü yapan Kemal Sever'in projenin haritası ve güzergahıyla bölgedeki köylere gidip, arazi topladığını ileri sürdü. Şen, Sever'in İstanbul Kapalıçarşı'da bulunan Sever soyadlı çok sayıda akrabasına arazi kapattığını iddia eden Şen, "Sever ve bazı görevliler adeta arsa spekülatörlüğü yapıyor. Köylülerden yok pahasına alınan arazilere şimdi yüksek rakamlar isteniyor. Fiyatlar 10'a katlandı. Bu kadar rantı yüksek bir arazi satın alınmasını projeyi yapanların toplaması ne kadar etik. Bunun değerlendirmesini kamuoyu yapsın" dedi.Başkan köylüleri uyarıyor amaKÖRFEZ Köprüsü güzergahının geçtiği Çiftlikköy Belde Belediye Başkanı Metin Dağ köylülerin özellikle son iki yılda arazilerini satmaları üzerine Laledere, Kılıçköy, Çukurköy, Kabaklı ve Dereköy'e giderek köylülerle defalarca görüşmeler yaptı. Köy muhtarlarını da sık sık belediyeye davet ettiğini belirten Dağ, şunları söyledi: "Köylülere arazilerinizi 'satmayın' diye telkinlerde bulunuyorum. Bölgenin son günlerde özellikle spekülatörler tarafından adeta istila edilmesi kaygılarımı giderek artırıyor. Köy odalarında, sokaklarda, meydanlarda hepsini toplayıp, 'arsalarınız çok değerlenecek. Sakın bu arsa simsarlarına kanıp ucuza satmayın' diye uyarıyorum. Bazı yerlerde dönümü 3 bin lira olan arsalar şimdi 35-40 bin liraya çıkmış. Borçlu olan, arazilerini ekip biçemeyen köylüler satıyorlar. Köylüler sık sık bana gelip, yardım istiyorlar. Ancak artık iş işten geçti. Bu olay gazetelere yansırsa belki köylülerin akılları başlarına gelir. Çok pişmanlar, ama yapacak birşey yok. İş bilen yatırımcılar, uyanıklar arazileri ucuza kapatıyor."İşte arsa kapatan karayolcularMehmet Çetin: Karayolları 17. Bölge Müdür Yardımcısı. Çukurköy'den alınan 19 dönüm arazinin satış tarihi 26 Mayıs 2006.  Ali İhsan Soyluğlu: Eski Karayolları 17. Bölge Müdürü Yakup Dost'un kuzeni olduğu iddia ediliyor. Denizçalı Köyü'nden alınan 46 dönümlük arazinin satış tarihi 13 Şubat 2007.  Hamdi Aydın: EMAY Proje'nin patronu ve Yakup Dost'un arkadaşı. Karayolları Genel Müdürü Cahit Turhan'ın eşinin çalıştığı proje firması. Aldığı arazi yaklaşık 405 dönüm.  Metin Küçükoğlu: 17. Bölge Müdürlüğü'nde Proje Müdürü. Arazisini Kılıç Köyü'nden aldı.  Erdoğan Dedeoğlu: 17. Bölge Köprü Başmühendisi. Kabaklı köyünden 32 dönüm araziyi 2006 yılında aldı.PROJE RAFA KALKMIŞTIİlk olarak 1996'da gündeme gelen Körfez Köprüsü projesi İstanbul ile İzmir arasındaki mesafeyi 3.5 saate indirecek. 421 kilometrelik otoyol projesi 1999 depreminden sonra rafa kaldırıldı. Proje şimdi yeniden gündeme geldi.Başmühendis: arazi aldım, mal beyanımda var17. BÖLGE Müdürlüğü'nde Başmühendis olarak çalışan Erdoğan Dedeoğlu ise Kabaklı köyünden 32 dönüm yer aldığını doğrularken, şunları söyledi: "Söz konusu köyden 2006 yılında 32 dönüm arazi aldığım doğrudur. Zaten devlet memuru olduğum için mal beyanımda bu araziyi görebilirsiniz. Yasal olmayan hiçbir şey yok. 2006 yılında 25 bin YTL'ye aldım. Alma gerekçem ucuz olması. Küçük bir birikimim vardı, bunu arazi alarak değerlendirdim." Kamuya açık bir yerden arazi aldığını belirten Dedeoğlu, 'Karayolları'nda çalışan müdür, yardımcısı ve mühendislerin arsa toplaması etik mi?' sorumuza ise, "Etik olmayan bir şey yok. Güzergah daha önceden belli olmuş. Ben biriktirdiğim küçük parayı değerlendirdim" dedi. Eski İstanbul 17. Bölge Müdürü Yakup Dost ise, "Çok gizli bir proje değil. On yıldır biliniyor. Arkadaşlarımız imkânları ölçüsünde söz konusu arazileri almışlar. Arkadaşlarımızı çağırıp konuştum. Hepsinin mal beyanında araziler belirtilmiş. Ali İhsan Soyluoğlu benim kuzenim değil. Alımlarda gayri hukuki bir durum yok" dedi.'Personel birikimini değerlendirmiş'YALOVA bölgesinde arazi alımıyla ilgili iddialar için aradığımız Karayolları Genel Müdürü Cahit Turhan, eşi Meral Turhan'ın 10 yıldır EMAY şirketinde çalıştığını belirterek, şunları söyledi: "Bu şirketin sahibinin 405 dönüm arazi aldığından haberim yok. Ancak benim personelimle ilgili duruma üzüldüm. 19 bin 200 personelim var, hepsini denetlemem mümkün değil. Projenin güzergahından herkesin olduğu gibi benim personelimin de haberi var. Bu çerçevede birikimlerini değerlendirmişler. Kötü bir niyetlerinin olduğunu zannetmiyorum. Söz konusu belediyelerin planlarına işlendi. İhale yapıldı. Şikâyet olması durumunda arkadaşlarımızın mal beyanlarının doğru olup olmadığını araştırırım. Aksi takdirde soruşturacak bir durum yok. Rant getirecek bölgeleri insanlar takip ediyorlar. Personelde bu çerçevede birikimlerini değerlendirmiş olabilir. Soruşturmaya gerek bir durum yok, ancak araştırma yaptırtacağım."Erhan Öztürk/Sabah </TEXT>
</DOC>
