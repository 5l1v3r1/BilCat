<DOC>
<DOCNO> 1323713 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5298ef/l/0l0smilliyet0n0btr0cispanyollar0eturkiye0ede0ebuyumeye0eoynuyor0cekonomi0chaberdetay0c0a40b110b20a10a0c130a99590cdefault0bhtm/story01.htm </URL>
<DATE> 2010/11/04 </DATE>
<TIME> 01:01:03.0 </TIME>
<AUTHOR>  </AUTHOR>
<HEADLINE>
ispanyollar t��rkiye���de b��y��meye oynuyor
</HEADLINE>
<TEXT>EKONOMİ SERVİSİİspanyol Banco Bilbao Vizcaya Argentaria’nın (BBVA) Türkiye’ye güçlü bir giriş yapmak için Garanti Bankası’nın yüzde 24.89 hissesine 5.8 milyar dolar ödeyecek olması, dünya basınında yankı buldu.  İngiliz Financial Times gazetesi, BBVA’nın Garanti ortaklığını konu ettiği analizinde, Türkiye’nin İspanyol bankası tarafından bugüne kadar hedef pazar olarak görülmediğini, ancak Türkiye’nin bankacılıkla tanışmamış büyük nüfusunun BBVA’ya çekici geldiğini yazdı. FT, “BBVA dış yatırımlarını Latin Amerika ve ABD ötesine pek taşımadı. Ancak Garanti’ye ortak olmak için nedenleri var. Türkiye bankacılığın çok yaygın olmadığı büyüyen bir pazar. Türkiye’de 10 kişiden 4’ünün banka hesabı var. Bu rakam Avrupa Birliği’nin üçte biri” diye yazdı.ABD’li ekonomi gazetesi Wall Street Journal ise, Türk ekonomisinin Çin’e benzer bir büyüme içinde olduğunu ancak İspanyol yatırımının riskler içerdiğini yazdı. ‘BBVA Türkiye’ye büyük bahis yatırdı’ başlıklı haber analizde, “BBVA’nın yatırımının bazı alışılmadık yönleri var. Türkiye fazla doğrudan yabancı yatırım çekmiyor. Onun yerine kısa vadeli kâr peşinde koşan sıcak para Türk borsasını rekora sürüklüyor. Sıcak para, ülke ekonomisinin yapısal dengesizliklerini artırarak kırılgan hale getiriyor” yorumunda bulundu.        ‘Büyüyen cari açığa dikkat’Wall Street Journal’ın dün yayımlanan haber analizinde, Türk ekonomisindeki cari açık problemine dikkat çekilerek piyasa analistlerinin görüşlerine de yer verildi. Gazete, haberde şu görüşlere yer verdi:“Kredi derecelendirme kuruluşları ve Uluslararası Para Fonu (IMF), gelişmekte olan ülkelerin krizden etkileyici çıkışının arkasına gizlenmiş potansiyel olarak ciddi bir tehlikeye dikkat çekiyor. Türkiye’nin ‘patlaması’ çok hızlı büyüyen bir cari açığı da tetikledi. Bunu besleyen de istikrarsız sıcak para. Resmi rakamlara göre, Türkiye’nin 6.7 milyar dolarlık cari açığının içinde, rüzgâr tersine dönerse kolayca ülkeden kaçacak yatırımların oranı Ağustos 2008’de yüzde 4 iken, Ağustos 2010’da yüzde 49’a fırladı. Uzun dönemli doğrudan yabancı yatırımlardan gelen finansman, iki yıl önce yüzde 31 iken bu yıl yüzde 4’e düştü. Gelişmekte olan piyasalar, gelişmiş ülkelerdeki düşük faizlerden kaçan sıcak parayla dolu. Türkiye’nin çektiği yabancı yatırımlardaki düşüş de keskin oldu. 2009 yılında Çin’de yüzde 2.6 azalan doğrudan yatırım, Türkiye’de yüzde 56.3 oranında kesildi.” ‘Düzeltme beklentisi var’Wall Street Journal, Global Source Partners analisti Murat Üçer’in, Türkiye’de bu yılda finanse edilmesi gereken cari açığın 40 milyar doları bulduğu görüşüne yer vererek, “Küresel iklim değiştiği an risk iştahının azalması büyük sorun. O an para kaçabileceği için Türkiye’nin başı derde girebilir” uyarısını da yansıttı.Haberde son iki yılda üç kat yükselen Türkiye’deki hisse fiyatlarına ilişkin “ciddi düzeltme” beklentilerine de yer verildi. Konut kredisi için bankaya gitmeyin.</TEXT>
</DOC>
