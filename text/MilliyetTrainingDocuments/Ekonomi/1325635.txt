<DOC>
<DOCNO> 1325635 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f590a16/l/0l0smilliyet0n0btr0cborsa0eyuzde0e30e350eyukseldi0cekonomi0csondakika0c0a40b110b20a10a0c1310a2730cdefault0bhtm/story01.htm </URL>
<DATE> 2010/11/04 </DATE>
<TIME> 19:00:31.0 </TIME>
<AUTHOR>  </AUTHOR>
<HEADLINE>
borsa y��zde 3,35 y��kseldi
</HEADLINE>
<TEXT>ABD Merkez Bankası'nın tahvil alım kararıyla hisse senetleri piyasasında alımlar artarken, Dolar/TL'de düşüş hızlandı. Borsa, günü yüzde 3.35 primle 70.905 puandan tamamlarken, Dolar/TL 1.39 seviyelerine çekildi.ABD Merkez Bankası'nın (Fed), ekonomik toparlanmayı desteklemek amacıyla 2011 yılı ortasına kadar 600 milyar dolarlık tahvil alım kararını açıklamasının ardından dolar, uluslararası piyasalarla birlikte iç piyasada da değer yitirdi. ABD Doları, yaklaşık üç haftalık aradan sonra tekrar 1.4000 liranın altındaki seviyelere geriledi. Uluslararası piyasalarda gün içerisinde Euro/Dolar paritesi 1,4280 seviyesine kadar çıkarken, Dolar/TL 1.3900 seviyelerine çekildi. Serbest piyasada Dolar 1.3950 liradan Euro 1.9860 liradan günü tamamladı.Yükseliş ikinci seansta ivme kazandı Fed'in kararı sonrası borsada ise bugün yurtdışına paralel olarak yükseliş eğilimi yaşandı. Özellikle ikinci seansta çıkışına ivme kazandıran Bileşik Endeks, 70.912 puana kadar yükseldi. Ulusal-100, günü 2.300 puan ve yüzde 3.35 değer artışla 70.905 puandan kapattı. Gün sonunda 2.9 milyar liralık işlem hacmi oluştu.Öte yandan tahvil-bono cephesinde yatay seyir izlendi. Dün spot kapanışını yüzde 7.64 seviyesinden gerçekleştiren 8 Ağustos 2012 vadeli gösterge tahvilde bileşik faiz bugün yüzde 7.61 seviyelerinden kapandı. (Dünya)</TEXT>
</DOC>
