<DOC>
<DOCNO> 1327855 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f6102bb/l/0l0smilliyet0n0btr0cabd0ede0etarim0edisi0eistihdam0e1510ebin0ekisi0eartti0cekonomi0csondakika0c0a50b110b20a10a0c1310a7180cdefault0bhtm/story01.htm </URL>
<DATE> 2010/11/05 </DATE>
<TIME> 19:00:47.0 </TIME>
<AUTHOR>  </AUTHOR>
<HEADLINE>
abd���de tar��m d������ istihdam 151 bin ki��i artt��
</HEADLINE>
<TEXT>ABD’de ekim ayında tarım dışı istihdam 151 bin kişi arttı.Çalışma Bakanlığının açıkladığı verilere göre, ABD’de geçen ay özel sektörde görülen artışın etkisiyle tarım dışı istihdam 151 bin kişi arttı.Böylece, tarım dışı istihdam mayıs ayından beri ilk kez artış göstermiş oldu.Artış, ABD’de ekonominin toparlamaya başlayacağına ilişkin bir işaret olarak değerlendirildi.Bakanlık ayrıca, ağustos ve eylül ayına ilişkin verileri de revize ederek, daha önce açıklanandan 110 bin kişi daha az iş kaybı yaşandığını kaydetti.Tarım dışı istihdamdaki artışa karşın işsizlik oranı yüzde 9,6’da kaldı.Ekim ayında özel sektörde istihdamın 159 bin kişi artması, kamu sektöründeki 8 bin kişilik düşüşü dengeledi. Ekonomistler, geçen ay tarım dışı istihdamın 60 bin, özel sektör istihdamının ise 75 bin artmasını bekliyorlardı.Analistler, üç aydır aynı seviyede bulunan işsizlik oranının aşağı çekilebilmesi için her ay en az 125 bin kişilik yeni istihdam yaratılması gerektiğini belirtiyor.ABD’nin en büyük ekonomik sorunlarının başında gelen işsizlikle mücadele için birçok önlem alınıyor. Son olarak ABD Merkez Bankası’nın (FED) açıkladığı 600 milyar dolarlık yeni tahvil alımı programının arkasında da yine bu soruna çözüm aramak yatıyor.</TEXT>
</DOC>
