<DOC>
<DOCNO> 1326264 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/f5b817d/l/0l0smilliyet0n0btr0cmudo0eartik0edaha0ecok0e0cekonomi0chaberdetay0c0a50b110b20a10a0c1310a4350cdefault0bhtm/story01.htm </URL>
<DATE> 2010/11/05 </DATE>
<TIME> 03:00:16.0 </TIME>
<AUTHOR>  </AUTHOR>
<HEADLINE>
mudo art��k daha ��ok!
</HEADLINE>
<TEXT>PERAKENDE - EYLEM TÜRK“Çünkü daha çok yapılacak şey var” diyor Mustafa Taviloğlu. Perakende sektöründe her gün yeni bir şey öğrendiğini söyleyen Mudo’nun sahibi Taviloğlu, ‘daha çok’un nedenini, “Öğrendikçe daha çok yapılacak iş olduğunu görüyorum” diye anlatıyor. Bu sektörün gelecekte de önemini koruyacağını belirten Taviloğlu, şöyle devam ediyor: “Türkiye’de fevkalade gelişmiş bir perakende piyasası oluştu. Yabancı firmaların buradaki katkısı inkâr edilemez. Rekabetin artması çok önemli. Bu işin ne kadar önemli olduğunu ve insanları nasıl geliştirdiğini genç nesillere anlatmak gerek. Çok istenen bir meslek haline getirmek lazım. Sıranın da buna geldiğine inanıyorum.”Türkiye’nin son dönemde önemli bir talep gördüğünü ve bunun gözardı edilemeyeceğini vurgulayan Taviloğlu, “Bu toprak, önemli bir toprak. Ve müthiş insanımızın başarısı öne çıkmaya başladı. Adeta peri masalı gibi her şey” diyor. ‘Dünya markası olmak istemem’Dünya markası olmak istemediğini söyleyen Taviloğlu,  nedenini ise, “Türkiye markası olmak istiyorum. Türkiye markasıysanız zaten dünya markasısınız demektir. Bundan sonra orası burası yok” sözleriyle açıklıyor.Herkesin artık belli bir seviyede kadro oluşturması gerektiğine dikkat çeken Taviloğlu, “Her şey müşterek oynanıyor. Brezilyalı Aurelio Türk milli takımında, Türk Mesut da Alman milli takımında oynuyor. Her şey birbirinin içinde ve ekip oyunu. Bu oyuna ayak uydurmamız lazım” diyor.Taviloğlu’nun sektöre tavsiyeleri ise şöyle: “Bu işi yapmak isteyenler ancak ve ancak bu işe aşıksalar yapsınlar. Sevmek bile az. Körü körüne aşık olacaksın. Çünkü sektör, eskisi kadar kolay değil. Her şeyin daha fazlasını istiyor. Artık bireyden ziyade ekip öne çıkacak. Arkasında kuvvetli bir takımı olan yola devam edecek.” 42 yıllık resim koleksiyonunu paylaşmak için mekân arıyorMustafa Taviloğlu, tam 42 yıldır resim koleksiyoneri. Koleksiyonunda binlerce eser var. Ve bugün artık tüm birikimini sanat severlerle paylaşmayı istiyor. Bunun için bir ‘mekân’ bakıyor. “Bu proje müze mi, galeri mi olacak?” diye soruyorum. Yanıtı şöyle oluyor: “Aslında müze demek istemiyorum. Güzel bir kelime ama çok kullanılıyor. Niyetim saygın bir iş yapmak. Bunun için doğru bir yer arıyorum. 42 yıllık koleksiyonumu herkesle paylaşmak istiyorum. Sanata yaptığım katkıyı böylece devam ettirmek istiyorum.” ‘Ciromu, yaşımı hiç söylemem’Mustafa Taviloğlu, nazara inanan işadamlarından... “Ciromu, yaşımı ve tuttuğum balık sayısını kimseye söylemem. Çünkü nazara inanırım. Ama yaşımı değil içimi sorarsanız daha çok yapacağım şey var. Zaten bir patronun kontağını kapatacağına inanmamışımdır” diyor. Kendisini her zaman, ‘yalnız değilsin’ inancıyla avuttuğunu belirten Taviloğlu,  bunu da, “Yukarıda bir gözeten var ve onu kandıramayız. O benim yaşamımdır” diye açıklıyor. Kazakistan’a mağaza açacakYurtdışına da açılacaklarını belirten Mustafa Taviloğlu, Mudo olarak önümüzdeki hafta Kazakistan’a mağaza açacaklarını söylüyor. Bir yatırım projesi kesinleşmeden onun hakkında konuşmayı sevmediğini ifade eden Taviloğlu, “Cek-cak ile vakit geçmeyeceğini herkesin bilmesi gerek” diyor. Mudo’nun bugün geldiği noktanın çok önemli olduğunu vurgulayan Taviloğlu, “Ekibimizi dünya standartlarına getirmek istiyorum. ‘Biz en iyisiyiz’ dedirtecek bir ekip istiyorum” diye anlatıyor. Alışveriş saatinde sınırları yıkıyorLüks, alışverişteki sınırları tek tek kaldırıyor. En son, Escada ile Finansbank bu yönde işbirliğine giren isimler oldu. Bankanın ClubFinans Xclusive isimli kartıyla Escada mağazalarının kapanış saati  22.00’a kadar uzatılabilirken, pazar günleri kapılarını açtırmak da olası hale geldi. Yalnız, pazar günü alışveriş yapabilmek için önceden randevu almak gerekiyor.  Bu arada, Escada, seçilen parçaları adrese teslim ederken, müşteriye tadilatlar için bir de özel terzi gönderiyor.  25. yıla özel ikonlarTommy Hilfiger, 25. yaşına özel aralarında Steve McQueen, Grace Kelly, Farrah Fawcett, Iggy Pop, Clark Gable, Deborah Harry ve James Dean’in de bulunduğu stil kahramanlarından esinlenerek ‘Ikon’ isimli bir koleksiyon yarattı. Tommy Hilfiger, bu 25 parçalık koleksiyonu, ”Onların benzersiz karizmasını yakalamaya çalışıyorum” sözleriyle anlatıyor. Koleksiyon İstinyePark, Suadiye ve Ankara’da KentPark mağazalarında satılacak. Bu arada kampanyanın çekimlerinde ünlü fotoğrafçı Michael Zavros yer aldı.Bir tekme de sen vurBe Stupid /Aptal Ol Kampanyası  ile aptallığın eğlenceli yanlarını ortaya çıkaran Diesel, bir poponun spor ayakkabıyla en iyi nasıl tekmeleneceğini gösteren bir kampanya daha başlattı. Yeni  spor ayakkabı modeliyle kampanyayı tanıtıan Diesel, ayrıca popo-tekmeleme makinesi geliştirip 2012 ‘de Londra’da yapılacak Olimpiyatlar’da popo tekmelemenin bir dal olarak kabul edilmesini istedi.  Trafik getirmeyen markalarla yolları ayırdıYeniden yapılanan City’s Alışveriş Merkezi’nde marka profili yüzde 50 oranında değişti. Trafik getirmeyen, tüketicilerin tercih etmediği isimlerle yollarını ayırdıklarını açıklayan City’s Genel Müdürü Kazım Çizmeci, “Müşterilerimizle anketler yaptık. Görmek istemedikleri markalarla el sıkıştık” diyor.Artık, kiralama yapmak için kiralama yapmadıklarının anlatan Çizmeci, ulaştıkları sonucu,”Geriye dönüşlerimiz çok iyi” sözleriyle özetliyor. Çizmeci’nin anlattıklarına göre, bu değişimle ziyaretçi sayısında yüzde 50 artış kaydedilerek, günlük ortalama ziyaretçi sayısında 20 bine ulaşılmış. 120 mağaza ile hizmet veren AVM’de sayı, hafta sonu ise 30 bini buluyormuş. City’s’deki yeni markalar arasında Koton, C&A, İnci, GAP, Watsons, Teknosa gibi markalar yer alıyor. Yenilenen Galleria’da mekân dışarı açılıyorGalleria’daki yenilemeler dışarıya taştı.  Bünyesine Armani Jeans, Armani Çocuk, Versace Jeans, Calzedonia ve Intimissimi gibi lüks markaları ekleyecek olan Galleria’da renovasyon projesi dış mekânların da açılmasıyla tamamlanacak.Açılışı Mart 2011’e yetiştireceklerini belirten Genel Müdür Hasan Ardıç, burada Saray, Köşebaşı ve Hooters gibi mekanların olacağını söylüyor.Ardıç, yenileme sırasında AVM’deki marka miksini değiştirdiklerini vurguluyor: “Görünen görünmeyen çok şeyi değiştirdik.  50’nin üzerinde marka değişimi yaptık. Türkiye’de ilk mağazasını açacak olan dünya markaları da Galleria’da yerini aldı.”  Bu arada renovasyonun birinci etabı için yaklaşık 15 milyon dolar yatırım yapıldı. Değişimler, ziyaretçilerin talepleri doğrultusunda geliştirildi. Zorlu bir süreç olsa da çalışmalar, AVM kapatılmadan gerçekleştirildi.Giorgio Armani ocakta geliyorBu arada, Armani Jeans ilk mono brand mağazasını ocak ayında Galleria’da açıyor. Açılışa markanın patronu Giorgio Armani’de katılacak.Güvenli sürüşün sırlarını öğrenmek için tıkla</TEXT>
</DOC>
