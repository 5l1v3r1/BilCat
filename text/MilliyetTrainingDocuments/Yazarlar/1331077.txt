<DOC>
<DOCNO> 1331077 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f6f1951/l/0l0smilliyet0n0btr0choppala0e0chasan0epulur0cyasam0cyazardetay0c0a80b110b20a10a0c13114960cdefault0bhtm/story01.htm </URL>
<DATE> 2010/11/08 </DATE>
<TIME> 11:16:05.0 </TIME>
<AUTHOR>  </AUTHOR>
<HEADLINE>
hoppala!
</HEADLINE>
<TEXT>GEÇEN gün gazetelerde kocaman bir ilan vardı. İstanbul Aydın Üniversitesi, “Siyaset Akademisi” kurmuştu. Bilim adamları, kültür ve sanat adamları, yazarlar, gazeteciler “Türkiye’yi konuşacaklardı.”Türkiye’nin nesini?Aşağıda sıralanan konuları:“Vesayet ve Demokrasi - Azınlıklar ve Birlikte Yaşam - Siyaset ve Medya - Ekonomi ve İşsizlik - Terör - Yerel Yönetimler - Dış Politika ve Komşularla Sıfır Sorun - Kıbrıs Sorunu ve Çözümü - Siyasal İletişim Yönetimi - Siyaset ve İş Dünyası - Siyaset Örgütlenme - Sivil Toplum Kurumları - Enerji Politikaları - AB ve Medeniyetler İttifakı - Demokratik Açılım - Etkili İletişim ve Liderlik - Sanat ve Kültür Politikaları.”* * *NASIL konular?Bomba gibi değil mi?Eee bu konuları da erbabı bilir ve anlatır, sizler de “feyz” alırsınız. Kimler mi?Bomba gibi konuların bomba gibi uzmanları var. Kimi canlı, kimi saatli bomba!* * *RASGELE birkaç isim, yoksa hepsinin adını yazsak bu köşede yer kalmaz, birkaç tanesi yeter. “Abdulkadir Aksu, Ahmet Hakan Coşkun, Ahmet Özal, Balçiçek Pamir, Ece Temelkuran, Mustafa Sarıgül, Tuğrul Türkeş, Ümit Zileli, Yılmaz Karakoyunlu.”Böyle bir kadronun, -yazdıklarımız onda biri değil- görüşlerinden, kim yararlanmak istemez, kim yolunun aydınlatılmasını istemez.Hele bir de bu programa katılacaklara “sertifika” verilecekse.Böyle bir programa, sizin de ufak bir katkınız olacak:Adam başı 600 lira, öğrencilere yüzde 50 indirim, 300 TL...Eee, eskilerin deyimiyle bu “esami”nin, isimlerin bir bedeli olmalı!* * *PROF. Dr. Ahmet Yücekök eski dostumuzdur. Hemen hemen her hafta bir masada bir araya geliriz. Siyaseti bırakmış, üniversiteye dönmüştür, “Yeditepe” Üniversitesi öğretim üyesidir. Sorduk, takıldık:“Artık akademide de ders verecekmişsin!”“Sorma yahu, sabahtan beri onunla uğraşıyorum. Bana sormadan, danışmadan listeye almışlar. Biraz önce meslektaşım Prof. Dr. Cemil Oktay’la konuştum, listede onun da adı var, ama haberi yok!”Hoppala!* * *GEÇEN gece rahmetli Uğur Mumcu’nun ruhunu şad ettik, ne derdi:“Bilgi sahibi olmadan fikir sahibi olanlar, derdi.TV kanallarından birinde tartışma vardı, tabii Kürt sorunu, biz çoktandır, bunları seyretmiyoruz, hele hele “şöhret-i kazibe”ler varsa...Programda Ümit Özdağ ile Ümit Zileli vardı. Adını bilmediğimiz, tanımadığımız genç bir konuşmacı, belli ki yeni yetme liberallerden AKP’yi kollamak için CHP’ye sataştı:“AKP’nin Kürt yaklaşımı, CHP’nin eski tarihli bir raporu kadar sivri değil!”Belki kelimesi kelimesine böyle değildi ama anlamı bu!Ümit Zileli müdahale etti:“Siz CHP’nin o raporunu okudunuz mu?“Hayır okumadım, Başbakan öyle diyor!”Hoppala!Uğur Mumcu’ya rahmet okumaz da ne edersiniz.</TEXT>
</DOC>
