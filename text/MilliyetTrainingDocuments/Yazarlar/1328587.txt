<DOC>
<DOCNO> 1328587 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f63e456/l/0lmagazin0bmilliyet0n0btr0cboyle0eminili0ekizlar0ehangi0ekolejde0evar0e0cali0eeyuboglu0cmagazin0cyazardetay0c0a60b110b20a10a0c1310a8280cdefault0bhtm/story01.htm </URL>
<DATE> 2010/11/06 </DATE>
<TIME> 03:20:11.0 </TIME>
<AUTHOR>  </AUTHOR>
<HEADLINE>
b��yle minili k��zlar hangi kolejde var?
</HEADLINE>
<TEXT>Cumartesi akşamı arkadaşlarla bizim sitenin cafesinde oturuyoruz...Cafenin televizyonunda da Lig TV açık... Çünkü birazdan maçın ikinci devresi başlayacak.Yaşları 13 ile 19 arasında değişen bir grup genç, içeri girdi ve “FOX’u açın... FOX’u açın” dedi vededikleri de oldu...Ne de olsa “Ataerkil” aile yapısından “Çocukerkil” bir hayata geçtik çünkü...Çocuklar kanalı değiştirdiğinde FOX’ta reklamlar vardı.Reklamlar bitti, çocukların “İzleyelim” dediği dizi başladı.O da ne?“Öğretmen Kemal”...Çocuklara sormadan edemedim, “Nedir bu dizide sizi bu kadar çeken?” diye...Verdikleri yanıt ne olsa beğenirsiniz?“Biz de özel kolejlerde okuduk, ama bizim okullarımızda ‘Öğretmen Kemal’deki gibi süper minili kızlar yoktu...”Bu yanıtı aldıktan sonra sonuna kadar seyrettim diziyi ve şu kanaate vardım:“Çocuk aklı, ama çocuklar haklı.”“Öğretmen Kemal” dizisinde Bülent Emin Yarar’ın dışındaki oyuncuların alayı “no name”... Gel de şimdi “yıldızsız” bir diziye “süper mini”ler sayesinde böylesine süper bir ilgi yaratan yapımcı Birol Güven,  yönetmen Hamdi Alkan ve senarist Caner Güler’in hakkını teslim etme!‘Çakıl Taşları’ ‘mıcır’ oldu!FOX’un gençlik dizisi “Çakıl Taşları” can çekişiyor...Dizinin fanatik izleyicileri, “Çakıl Taşları”nın salı gününden cumaya kaydırılmasından şikayetçiydi.“Dizimizin günü değişti, reytingi düştü” diye dert yanıyorlardı...FOX yönetimi, bu şikayetleri duymuş olacak ki, dizinin yayın gününü yine değiştirdi.FOX ekranından izleyicilere salı akşamı “Merhaba” diyen dizi, önce cumaya, sonra da perşembeye gitti...“Perşembe’nin gelişi, çarşambadan belli olur” derler...Bu kez de öyle oldu...Gün değişimi “Çakıl Taşları”nı neredeyse “mıcır”a çevirdi...Bu hafta perşembe akşamı dizinin 15’nci bölümü ekrana geldi, ama reytingleri diyor ki, “Yolcudur Abbas, bağlasan durmaz”...Tims’in çektiği, Türkü Duran, Melike Emiroğlu, Ümit İbrahim Kantarcılar, Özgün Karaman, Kaan Yıldız, Ayşe Nil Şanlıoğlu, Eylem Yıldız gibi gençlerin yanı sıra Yılmaz Gruda, Asuman Dabak, Bülent Bilgiç, Serhat Özcan ve Hakan Bilgin gibi deneyimli oyuncuların rol aldığı “Çakıl Taşları”na gerçekten de yazık oldu... Cine5, yine atağa kalktı!Günlerdir Cine5’in durumunu anlatmak için uygun bir söz arıyordum ve sonunda buldum:“Atsan atılmaz, satsan satılmaz...”Bu kadar mı “kısmetsiz” olur bir kanal?Tasarruf Mevduatı Sigorta Fonu’nun (TMSF), Erol Aksoy’dan alacakları nedeniyle Cine5’e el koymasının üstünden yıllar geçti.TMSF, defalarca Cine5’i satışa çıkardı, ama bugüne kadar “iştahlı bir müşteri” bulamadı.Hal böyle olunca da, TMSF’nin “Marka değerini yükseltelim, öyle satalım” diye yaptığı planların ve atakların hiçbiri tutmadı.TMSF, bu ay sonuna doğru Cine5’i bir kere daha satışa çıkaracak.TMSF’nin “Bir kısmı peşin, kalanı taksitle” planı bakalım bu defa tutacak mı?“Ha satıldı, ha satılacak” durumundaki bir televizyon kanalı için ileriye yönelik bir yatırım yapmak da, haliyle olanaksız.Korkmaz’la Arıcı’nın işi zorGerçi buna rağmen TMSF’nin Cine5’in başına atadığı yöneticiler arasından “televizyonculuk” oynayıp kurumu zarara uğratanlar çıkmadı mı?Çıkmaz olur mu?“Siyasetle gelen siyasetle gidiyor” ama verdikleri hasarı tamir etmek zaman alıyor.Cine 5 Yönetim Kurulu Başkanı Turan Korkmaz ile Cine5 Medya Grup Başkanı Hayrettin Arıcı, hafta içinde Plaza Otel’de televizyon eleştirmenlerine verdikleri yemekte, satılana kadar Cine5’te yapacaklarını anlattı.Korkmaz ve Arıcı’nın anlattıklarından anladığım şu:Cine 5, yine yeniden “yeni bir sayfa” açtı ve bütçesine uygun “az masraflı, düşük bütçeli” programlarla kendi çapında bir atağa kalktı.“Soner Olgun İyi Bayramlar”, “Kadınları Anlama Kılavuzu”, “Cine Sinema”, “Aksiyon Fırtınası”, “90+3”, “Aktüel TV”, “Canan Barlas’la Bire Bir”, “Riccon’la Beden Dili”, “Derin Mevzu”, “Sıfır Noktası”, “Pınar’ın Kelebek Etkisi”, “Yıldızlar Gece Parlar” ve “Nurçak Bey’le Sanat Gündemi” gibi yapımlar Cine5’in yeni silahları...Kendisini satın alacak yatırımcı çıkana kadar bakalım Cine5, bu yapımlarla “izleyici pastası”ndan istediği payı alacak mı? Gülay Özdem, göze mi geldi?Gülay Özdem, Kanal 24’te program sunarken hiç kimse hakkında, “Erkek seyircilerin yeni gözdesi” şeklinde “gaza getiren haberler” çıkmıyordu...Gülay Özdem ne zaman ki NTV’ye transfer oldu ve gece yarılarına doğru ekrana çıkıp haber sunmaya başladı, “gaza getiren haber ve yorumlar” başladı...Çünkü Gülay Özdem gelene kadar NTV’de gece haberlerini Banu Güven sunuyordu...NTV’de gece haberlerini Banu Güven gibi “albenisi olan” güzel bir kadından izlemeye ve dinlemeye alışmış olanlar, gidenin yerine gelen “yeni çıtır”ı çok sevdi...Özge Uzun’u “en güzel bacaklı spiker” yapıp gaza getirenlerin yeni gözdesi artık Gülay Özdem’di...Uzun’un sunduğu haberlerden çok bacaklarıyla ilgilenenlerin Gülay Özdem’i gaza getirmesi de uzun sürmedi...Sanal dünyanın verdiği bu “ara gazı” bir de baktık ki, Gülay Özdem’i NTV’den uçurup Habertürk’e kondurdu...Anaaa, o da ne?“Erkek seyircilerin yeni gözdesi” Özdem, “1 Gün” adlı programı sunmak için anlaştığı Habertürk’te iki gün kaldıktan sonra, “Bana verilen sözler tutulmadı” deyip ayrıldı...Gülay Özdem’e gerçekten yazık oldu...Gülay Özdem’i “ekranların en çekici kadını” ilan edip gaza getiren “erkek seyirciler” neredesiniz hani?Çıkın ortaya da gösterin gücünüzü...Gözlerinizle yediniz kızı!</TEXT>
</DOC>
