<DOC>
<DOCNO> 1335287 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/f9e8855/l/0L0Smilliyet0N0Btr0C0Etembel0Etenekeler0Efikralari0E0Cyalvac0Eural0Cpazar0Cyazardetay0C140B110B20A10A0C13140A690Cdefault0Bhtm/story01.htm </URL>
<DATE> 2010/11/14 </DATE>
<TIME> 07:18:11.0 </TIME>
<AUTHOR>  </AUTHOR>
<HEADLINE>
“Tembel Tenekeler” fıkraları...
</HEADLINE>
<TEXT>, Pazar|
Pazar / Yazar Yazısı        Yalvaç Ural 7’DEN 77’YE OKUL DIŞI BİLGİLER“Tembel Tenekeler” fıkraları...14 Kasım 2010
Son günlerde beni en çok güldüren kişi,  Ders-sevmez Hamdi... “Özellikle fıkraları sinirlerimi bozuyor!” desem, doğru söylemiş olurum. Bunlar, tembel bir çocuğun ailesi ve çevresiyle arasında geçen olaylardan üretilmiş gerçek öğrenci fıkraları... 
Gerçi Ders-sevmez Hamdi bir çizgi kahraman; onu çocuklar Miço dergisindeki serüvenlerinden çok iyi tanıyorlar. Onun öyküleri ve fıkraları günümüzde bence her öğrencinin başından geçmiş, yaşanmış olaylar... Belki Miço okumayanlar için ilginç olur diye, en sevdiklerim arasından yaptığım seçkiyi sizlere sunuyorum. Bakalım sizler de sevecek ve beğenecek misiniz?..
* * *
Babası, Ders-sevmez Hamdi’nin okuldan karnesiz geldiğini görünce ona sorar:
- Oğlum, karnen nerede?
- Şey... Bir arkadaşıma verdim, babasını korkutmak istiyormuş da!..
* * *
Ders-sevmez ile Çalışkan Ayşe birlikte operaya giderler. Ders-sevmez, Çalışkan Ayşe’ye sorar:
- Şu ortadaki,  hareketleri yapan adam da kim böyle?
- Orkestra şefi elbette.
- Peki, elindeki sopayla yanındaki kadını neden korkutuyor?
- Korkutmuyor ki!..
- Öyleyse kadın neden avazı çıktığı kadar bağırıyor?!!
* * *
Ders-sevmez’in büyükbabası, babasına şöyle söyler:
- Eğer derslerine çalışmazsan, sana tatil için  almam!
- Fark etmez, nasıl olsa öteki kardeşim yine sınıf birincisi olacak!..
* * *
Ders-sevmez’in büyükbabası çocukken babasına sorar: 
- Baba, bana 100 lira verir misin?
- Ne yapacaksın 100 lirayı oğlum?
- Yaşlı bir kadına vereceğim de!..
- Demek yaşlı bir kadına yardım etmek istiyorsun? Nerede bu kadın peki?..
- Sokağın köşesinde, dondurma satıyor!..
* * *
Restorana giren bir müşteri garsona sipariş verir:
- Ben bir kuru fasulye istiyorum.
- Biraz beklerseniz getiririz, henüz kurumadılar da!..
* * *
Ders-sevmez’in babası, oğlunun okul bilgilerine baktıktan sonra şaşırır:
- Oğlum, bu ne hal? Bakıyorum da, her konuda sınıftaki 30 öğrenci arasında 30’uncu olmuşsun!..
- Ye iç de dua et baba, ya sınıfta 40 öğrenci olsaydı?..
* * *
Öğretmen Sertçıkış ümitsiz bir şekilde sorar:
- Ders-sevmez, çalışmaların yavaş, anlaman yavaş, öğrenmen yavaş!.. Sen hiç hızlı bir şey yapamaz mısın?
- Çok çabuk yoruluyorum!..
Emlak TipiİlMarkaModelİlİlçeİlİlçe© Copyright 2010 Milliyet
Kampanya Sözleşmesi          Milliyet Birinci Sayfa</TEXT>
</DOC>
