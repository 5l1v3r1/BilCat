<DOC>
<DOCNO> 1322016 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f49dde2/l/0l0smilliyet0n0btr0cyuzde0e420eyi0e580ee0eciro0eetmeyin0cmehmet0etezkan0cyasam0cyazardetay0c0a30b110b20a10a0c130a94230cdefault0bhtm/story01.htm </URL>
<DATE> 2010/11/03 </DATE>
<TIME> 03:21:26.0 </TIME>
<AUTHOR>  </AUTHOR>
<HEADLINE>
y��zde 42���yi 58���e ciro etmeyin
</HEADLINE>
<TEXT>Deniz Baykal önceki akşam Habertürk’teydi..  Canlı yayında, canlı yayın öncesinde, sonrasında, reklam aralarında üç saat konuştuk..Son dönemde, ısrarla üzerinde durduğum konu malum.. Referandum haritası.. Batı’nın kırmızıya, orta ve doğunun sarıya boyanması.. Yüzde 75 evet diyen kentle yüzde 75 hayır diyen kentin aynı topraklardan beslenmesi..Sordum..Baykal referandum sonuçlarını nasıl okuyor..Yüzde 42 ile yüzde 58 onun için ne ifade ediyor..* * *Hemen şunu söyleyeyim..Baykal yüzde 42’yi acayip önemsiyor.. Arşimet’in bir dayanak noktası gösterin dünyayı yerinden oynatayım sözüyle kıyaslayacak kadar önemsiyor..O dayanak yüzde 42’dir diyor..Anladım ki referandum sonucu, o sonucun ortaya çıkardığı seçim haritası Baykal’ı tatmin etmiş..* * *Yüzde 42’ye dayanak diyor da o dayanak halde!..Teslim bayrağını çekti mi?Baykal; yüzde 42 mağlubiyet duygusuna kapılmamalı diyor; yüzde 58 zafer değilse yüzde 42 de yenilgi değildir.. Hele bu ortamda küçümsenmeyecek bir orandır.. Ne yapmalı?Yüzde 42’yi doğru anlayalım, değer verelim, moral verelim, sahip çıkalım derken bugünkü CHP yönetimine gönderme yapıyor gibiydi..Kemal Kılıçdaroğlu’na..* * *Israrla söylediği, defalarca altını çizdiği cümle şu..Yüzde 42’yi yüzde 58’e ciro etmeyelim..* * *Başka diyeceksiniz..Kendinin ayrılmasını, Kılıçdaroğlu’nun umut olarak çıkmasını o kadar güzel, o kadar içten, o kadar gerçekçi anlattı ki..Dedi ki; Denizle bu iş olmaz, Deniz giderse CHP’nin önü açılır, yeni bir lider gelirse AKP’ye alternatif olur, duygusu hâkimdi.. İyi niyetli duygulardı bunlar.. Gerçekleşti.. Şimdi bekleyiş var!Bence bu söz de Kılıçdaroğlu’na göndermeydi..* * *Şimdi siz diyeceksiniz ki lafı uzatma genel başkanlıktan ayrıldıktan sonra ilk kez canlı yayına çıktığına göre..Ben de size eee diyeceğim..Devam edeceksiniz: Dönüyor mu?Siyasette kesin hüküm olmaz ama bana göre CHP seçime Kılıçdaroğlu ile gider..Doğrusu da bu..(Pardon!.. Gitmesi için en küçük bir sebep var mı? Yüzde 42’nin lokomotifi değil mi? Ey CHP’liler daha ne!)Baykal neden bahriyeli olamadı?Sohbetin ekrana yansımayan bölümünde Deniz Bey bahriyeli olamama macerasını anlattı..Ortaokul yılları.. 12-13 yaşında.. Mahallelerine filinta gibi deniz teğmeni gelir.. Bembeyaz elbise yakışıklılığını katlamıştır..Deniz Bey gibi bütün çocuklar hayran hayran bakar..Filinta gibi teğmen anlatır; Akdeniz’e bir açıldık, o liman senin bu liman benim.. Bir yıldır geziyoruz, dünyayı turladık.. Ve o gün denizci olmaya karar verir.. Sınavı kazanır, ver elini İstanbul.. Deniz Lisesi’nde bir hafta on gün kalır.. Her gün Kasımpaşa’daki deniz hastanesine muayeneye götürürler..Bir gün göz.. Bir gün kulak, kalp, tansiyon vs..Deniz Bey dahiliye doktorunun önüne çıkar, doktor, ellerini uzat der.. Eli titrer..Ertesi gün bir daha.. Teşhis; kalbi çok çarpıyor..Dahiliyeci imza atmaz..Deniz’den deniz subayı olamaz..Deniz kös kös Antalya’ya, denize döner..Gerisini biliyorsunuz..CHP içindeki kavgaEvet, maalesef, vallaha da billaha da kavga çıktı..Ama.. Bir gerçeğin altını çizelim.. Sokaktaki adam, oy veren adam; yeter artık diyor yeter be!..O zaman.. Neyin kavgasını ediyorsunuz!.. Neyin..* * *Ben size kim ne istiyor, kavga neden çıktı kısaca söyleyeyim; gerisi sizin bileceğiniz iş..Önder Sav: Eski tüzüğün kalması için kurultay istiyor.. Eski tüzük güçlü genel sekreterlik öngörüyor..Deniz Baykal: Yeni tüzüğün uygulanması için kurultay istiyor.. Güçlü genel sekreterlik kalkacak, genel başkan 13 yardımcısını seçecek..Kemal Kılıçdaroğlu: Yeni tüzüğü kurultaya gitmeden uygulamak istiyor.. 13 yardımcısını seçip yola devam etmek istiyor..* * *Partilerin iç işlerine karışmak gibi bir huyum olmadığı için doğrusu şudur, eğrisi budur demeyeceğim.. Ama gördüğüm şu..Kılıçdaroğlu’nun elinde üç as var..Dördüncüsü derseniz.. O uzun bir yazı konusu..Bu karikatür Başbakan için çizilseydi ne olurdu?Çizen Salih Memecan..Kim mi?Sabah’ın baş karikatüristi.. İktidar yanlısı Medya Derneği Başkanı.. Medyada etik toplantıları düzenleyen kişi.. Sekiz yıl boyunca iktidar için tek karikatür çizmeyerek dünya rekoruna imza atan kişi.. (Pardon bir kere elektrik zammı için çizdi ve tövbe etti..)  Salih’in CHP lideri için çizdiği şu karikatüre bir daha bakın..Kılıçdaroğlu’nun yerine Erdoğan’ı koyun..Başbakan böyle bir karikatürü yayınlansa ne derdi?Bunların cibiliyeti bu..</TEXT>
</DOC>
