<DOC>
<DOCNO> 1321006 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f42cd98/l/0lkisiselbakim0bmilliyet0n0btr0csonbaharda0esac0ebakimina0eozen0egosterin0e0cecz0ebilge0ekaratas0ckisiselbakim0cvimjoyazardetay0c0a20b110b20a10a0c130a90a940cdefault0bhtm/story01.htm </URL>
<DATE> 2010/11/02 </DATE>
<TIME> 17:25:49.0 </TIME>
<AUTHOR>  </AUTHOR>
<HEADLINE>
sonbaharda sa�� bak��m��na ��zen g��sterin���
</HEADLINE>
<TEXT>Saç sağlığımızı tehdit eden stres, sigara kullanımı,  hormonal değişimler, hava kirliliği, kullanılan kimyasal bakım ürünleri, boyalar, şekil verdiriciler gibi onca faktöre ilaveten bir de mevsimsel olarak vücudun gösterdiği değişimleri hesaba katacak olursak istemediğimiz ölçüde saç kayıpları ile karşı karşıya kalmamız kaçınılmaz olmaktadır. Her ne kadar kadınlar erkekler kadar saç kaybı yaşamazlar düşüncesi yaygın olsa da saç dökülmesi konusunda kadınların da en az erkekler kadar ciddi tehdit altında olduğu bir gerçektir. Erkek tipi saç dökülmesi dediğimiz ve testesteron hormonunun sorumlu olduğu saç dökülmesi kadınları da erkekler kadar etkileyebilmektedir. Ayrıca yaşanan yoğun stres de hem erkeklerde hem de kadınlarda saç sağlığını tehdit eden önemli bir unsurdur. Saçlarımız ve saç sağlığımız bu kadar tehdit altındayken saç sağlığımızı koruyabilmek ve saç kayıplarını minimuma indirebilmek için elbette yapabileceğimiz bazı şeyler var. Örneğin düzenli beslenme sağlıklı saçlar için olmazsa olmaz ön şarttır. Özellikle tek yönlü ve karbonhidrat ağırlıklı beslenmeden mümkün olduğunca uzak durmak saçlarınızı koruma yolunda ilk adım olabilir. Ayrıca yüksek miktarda A vitamini alımının da saç dökülmesini tetiklediğini biliyoruz. Bu nedenle A vitamini alımında günlük önerilen dozların dışına çıkılmaması önerilir. B grubu vitaminler, E vitamini, C vitamini, çinko ve demir gibi maddeler saç sağlığı için son derece büyük önem taşımaktadır. Stres, sigara ve alkol kullanımı saç sağlığı için diğer önemli tehditlerdir. Saçlı deri ve saç köklerinin hava almasını engelleyen şekillendiricilerden uzak durulması gerekmektedir. Çünkü oksijen saç sağlığı için en önemli unsurlardan biridir. Ayrıca kalitesiz, zararlı maddeler içeren saç ürünleri, saçınızı kurutarak daha kolay kırılmalara ve zamanla saç köklerini tıkayarak saç folikülünün ölmesine dolayısı ile saçların dökülerek kaybedilmesine neden olabilir. Saç dökülmesine son veren ve hatta yeni saç oluşumunu destekleyen ürünler için tıklayın!Özellikle yeşil çay içerikli saç bakım ürünleri, yeşil çayın içinde bulunan EGCG adı verilen hücre yenilenmesini sağlayıcı madde nedeni ile saçlarınız için çok daha sağlıklı sonuçlar verecektir. Saç bakım ürünlerini seçerken şampuan ya da losyon hangi formatta olursa olsun içeriğinden emin olduğunuz, üretim tesislerinin güvenirliği ispatlanmış, yapılan bilimsel çalışmalarla etkinliği kanıtlanmış tüm dünyanın güvendiği markaları tercih edin. Kaynağı belli olmayan, içeriğinden emin olmadığınız ürünleri sadece fiyatı baz alarak tercih etmeniz durumunda ortaya çıkabilecek sorunları gidermek için yapacağınız harcamalar size çok daha pahalıya mal olabilir. Yeşil çay içerikli saç bakım ürünleri ile saçlarınıza sağlık kazandırın!Sağlıklı günler dilerim.
		

		

		
	
		
			Diğer Uzman YazılarıBölgesel incelme mümkü...Ses kısıklığıKış aylarında, beslenm...Vücut direncimizi koru...Mutluluğumuzda ağız ve...Sporcu çocuklarda besl...İnternette Güvenli ve ...Geçmeyen baş ağrıların...Cildinizi genç tutmak ...D Vitamini ve Sağlığım...Bel Ağrısı Çekelim mi,...Kilo vermeye çalışırke...Bakımsız ayak, bel ağr...Sonbahar ayları kilo v...Şişmanlığın nedeni hat...Burun estetiğinde doğa...          MNetBanner("milliyet_kisiselbakim_scrolling");        MNetBanner("milliyet_300x100");          MNetBanner("milliyet_kisiselbakim_300x250");        Haberin  Etiketleriüretimbeslenmekarbonhidrathava kirliliği</TEXT>
</DOC>
