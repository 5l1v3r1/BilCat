<DOC>
<DOCNO> 1326443 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f5bbafa/l/0l0smilliyet0n0btr0cbir0eizmir0emasali0eher0eadres0esevinc0epastanesi0ene0ecikar0cgamze0eunsal0cege0cyazardetay0c0a50b110b20a10a0c1310a3220cdefault0bhtm/story01.htm </URL>
<DATE> 2010/11/05 </DATE>
<TIME> 03:20:22.0 </TIME>
<AUTHOR>  </AUTHOR>
<HEADLINE>
bir izmir masal��: her adres sevin�� pastanesi���ne ����kar
</HEADLINE>
<TEXT>Bu haftaki mekanımız, bir İzmir masalı olacak... Kemeraltı gibi, Saat Kulesi gibi, İzmir’in sembolü  haline gelmiş bir “tat”, bir mutluluk mekanı... Adı gibi, kendinize minik sevinçler yükleyeceğiniz bir yer burası. Minik tatlar, minik anılar... Şekerleme, çikolata, pasta, börek, kurabiye...  Rize’de Balkaymak işletmelerinde başlayan pastacılık geçmişinin ardından, Sevinç adıyla üretime geçilişi 1953 yılına dayanıyor. Mesleğinin en iyisini yapma sevdasında Kenan ve Şaban Pelit  Kardeşlerin hayali, günümüz kuşaklarınca devam ettirilmekte...    Akademik olarak çok başarılı bir aile. Yeni kuşak aile üyeleri Metin Pelit doktor, Ömer Pelit diş hekimi, Hurşit Pelit mimar ve Sevinç Pelit gıda mühendisi. Sevinç Pastanesi’nin geleneksel lezzetlerden, çağdaş ve modern tatlara uzanan yolculuğunda çağı yakalayan bu genç neslin etkisi çok önemli.Sağlıklı gıda öncelikAiledeki doktorların mevcudiyetinden olsa gerek, Sevinç’te insan sağlığına hassasiyetle özen gösteriliyor. Katkı malzemesi ve yapay koruyucular mutfağın yanından bile geçemiyor. Kullanılan tüm ürünler günlük olmak zorunda.  Ticari açıdan bakıldığında, pek de kârlı sayılamayacak bu yaklaşım için Ömer Pelit, elit insanlara seslenen bir firma işlettiğini, müşterinin kendisinden kalite beklentisi olduğunu vurguluyor. Ulaşmış oldukları standardı asla düşürmeyeceklerini söylerken “Benim müşterim, misafirimdir ve iyi şeyleri hakeder” diyor.Heykel gibi pastalarSevinç’in pastaları, öyle herhangi bir yerde rastlayabileceğiniz türden pastalar değil. Öyle canlı, öyle şık durur ki, yemeye kıyamazsınız. Kızımın at başı şeklindeki doğumgünü pastasının fotoğrafını çekip saklamıştık. Hatta pasta öyle nefis ve hoş çıktı ki, kızım pasta uğruna senede   2-3 kez doğumgünü partisi düzenler oldu... Şef Mehmet Ali Eraslan uzun süre, tıpkı bir heykeltraş gibi pasta şekillendirme üzerine çalışmış ve ekipmanlarını zenginleştirip el becerisini geliştirmiş. Siz  zihninizdekileri söyleyin, pasta size geldiğinde beklentilerinizin çok üzerinde bir görüntüyle karşılaşacaksınız.Başarı... Ama nasıl?Müşterinin kendisini evinde hissetmesini sağlamanın önemine değinen Ömer Pelit, amaçlarının, sundukları her hizmette, “Bu kadarını beklemiyorduk” dedirtmek olduğunu ifade ediyor. Başarı için bir araya gelmesi zaruri olan unsurlar olarak da doğru lokasyon, iyi hizmet ve kaliteli ürünü işaret ediyor.Her adrese Sevinç’ten gidilirAlsancak’ta nereye gidecek olursanız olun, adres tariflerinde hep “Sevinç’e gelmeden sağda, Sevinç’i geçince yan sokak ya da Sevinç’ten biraz ilerde...” gibi saptamalar duyarsınız. Çünkü İzmir’de yaşayıp da Sevinç’i bilmeyen yoktur, çünkü Sevinç İzmir’le bütünleşmiş bir isimdir ve her yer bir şekilde ya Sevinç’ten geçer ya da Sevinç’e çıkar... Hayat yolunuz hep Sevinç’e çıksın, yaşamınız “sevinç”lerle dolsun...Tatmadıysanız mutlaka deneyinBir Sevinç klasiği olan Pavlova, badem kurabiyesi, çikolata kaplı yeşil fıstık, miravan ve elbetteki kestane şekeri tadılmazsa olmazlardan.Sadece pasta ve börek değil, gün içinde deneyebileceğiniz salata çeşitleri de çok leziz; enginar göbeği, soya filizli, bonfileli, tavuklu salatalar; tavuklu, mantarlı, ıspanaklı krepler, soğuk sandviç çeşitleri gerçekten de nefis ve tatmanız gereken lezzetler.Bu haftaki kampanyalar* GAP Kids’de 4 gün için % 20 indirim* Mudo’da kısa günün kârı % 30 indirim* Marks&Spencer: % 20’lik hediye çeki* Kervan’da yeni ürünlere özel fırsatlar* Vakko’da inci etiketliler % 50 indirimli* Banana Republic’te erkek ürünlerine % 50 indirim. Son gün 10 KasımHaberiniz olsun* Sırt ve bel ağrılarından yakınanlar; Demi Moore, Madonna, Al Pacino, Robert De Niro, Sylvester Stallone, Salma Hayek, Heidi Klum, Paris Hilton gibi dünya starlarının tercihi MBT ayakkabıları artık Boyner, Beymen ve Divaresse’de.  * 11 Kasım’a kadar Adım Adım Gelişim Merkezi, Eric Alexandre meditasyon ve kişisel gelişim konferansları düzenliyor.* Mango‘da yeni sezon kampanyasında Scarlett Johanson başrolde; ürünler görülmeye değerEğlencede bu geceAlsancak Lavanta Restaurant’ta eğlenceli günler başlıyor. Bu akşam, fasıllı  meyhane gecesi düzenleniyor.</TEXT>
</DOC>
