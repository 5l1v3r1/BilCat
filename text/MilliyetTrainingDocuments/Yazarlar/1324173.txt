<DOC>
<DOCNO> 1324173 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f531b1e/l/0l0smilliyet0n0btr0cpolitburo0ekrizi0cderya0esazak0csiyaset0cyazardetay0c0a40b110b20a10a0c130a99150cdefault0bhtm/story01.htm </URL>
<DATE> 2010/11/04 </DATE>
<TIME> 03:20:52.0 </TIME>
<AUTHOR>  </AUTHOR>
<HEADLINE>
politb��ro krizi
</HEADLINE>
<TEXT>CHP Politbürosu çatırdıyor. “Tüzük krizi” dünkü Parti Meclisi’nden sonra CHP’yi bir kez daha kurultaya sürüklerken, Kemal Kılıçdaroğlu ile Önder Sav ekibi arasında köprüler atıldı.CHP lideri Kılıçdaroğlu, Sav’ın muhalefetine rağmen, “13+1” olarak formüle edilen yönetim modeline dönerek genel başkan yardımcılarını kurultaya gerek görmeksizin atadı. Genel Sekreterliğe Süheyl Batum’u, örgütten sorumlu genel başkan yardımcılığına da Gürsel Tekin’i getirdi.Böylece partideki “iki başlılığa” son vermek istedi. Önder Sav, Baykal’ı genel başkanlıktan eden “kaset darbesi” ardından partide ipleri elinde tutan, Kılıçdaroğlu’na liderlik yolunu açan “güçlü” genel sekreterdi. Yanında ise Hakkı Suha Okay bulunuyordu. Bu ikili “parti komiseri” gibi Kemal Bey’i kuşatmış durumdaydılar. Referandum kampanyasında Kılıçdaroğlu’nun CHP’deki “değişim”e yönelik söylemlerine karşı en büyük direnç de, Politbüro’dan geldi.İlginçtir. Eski CHP Genel Başkanı Baykal da, “genel sekreter”e dayalı yapılanmanın partiyi ağırlaştırdığını görerek, Merkez Yürütme Kurulu’nun bir “kabine” gibi çalışacağı uzmanlıklara dayalı genel başkan yardımcılıklarıyla takviye edilmesini öngören bir tüzük değişikliği gerçekleştirmişti.Kılıçdaroğlu’nun seçildiği kurultayda çoğu delegenin bile farkında olmadığı oylamada bu değişiklik ertelendi. Ancak Cumhuriyet Başsavcısı, CHP tüzüğünden kaynaklanan sorunun çözümü için uyarıda bulundu.Baykal ve Sav’a göre bu uyarı kurultaya gidilmesini zorunlu kılıyordu. Kılıçdaroğlu’na göre ise genel başkan yardımcılıklarına yapılacak atamayla kriz çözülebilirdi. Nitekim Kemal Bey dün kendi listesini açıkladı. Genel Sekreter ve ekibi ise 28-29 Kasım tarihlerinde kurultay kararı aldılar.CHP’de “parti içi iktidar” sorunları genellikle kurultay mücadelesiyle son bulurdu ancak bu kez taraflar mahkemelik olabilir. Kayyuma gidilebilir.Geçmişte Ecevit’in İnönü’ye, Baykal’ın Erdal Bey’e karşı verdiği genel sekreter-genel başkanlık mücadelesinde birinci adamlar “ya ben, ya o” diyerek kurultaylarda örgütü “karar vermeye” zorlamışlardı.Ecevit, İsmet Paşa’ya karşı kazanmıştı. Baykal ise Erdal İnönü’ye karşı kaybetmişti.CHP’de tüzük kavgası kurultaya taşınırsa Kemal Bey de gündemde olmamasına karşın “genel başkanlık” seçimiyle delegeleri 2011 seçimleri öncesinde bir karar vermeye zorlayabilir. Aslında tarafların dünkü hamleleri CHP Genel Merkezi açısından bir darbeydi. Kemal Bey kurultayda Politbüro’yu ya bütünüyle tasfiye eder ya da kendisi gider. Kurultaya gidilirse Baykal’ın tutumu da kilit rol oynayacaktır. Deniz Bey, desteğini Kılıçdaroğlu’ndan yana kullanarak, “kaset darbesi” sonrası liderliğe dönüş yolunu kapayan Önder Sav’dan intikamını almış olur. CHP sancılı bir dönemin, yeni bir bölünmenin eşiğinde. Bakarsınız bu kaos Baykal’ın dönüşüyle de son bulabilir. </TEXT>
</DOC>
