<DOC>
<DOCNO> 1318965 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f388a80/l/0l0smilliyet0n0btr0cliderlere0ede0egina0egelmis0e0cmehmet0etezkan0cyasam0cyazardetay0c0a10b110b20a10a0c130a84790cdefault0bhtm/story01.htm </URL>
<DATE> 2010/11/01 </DATE>
<TIME> 03:29:40.0 </TIME>
<AUTHOR>  </AUTHOR>
<HEADLINE>
liderlere de g��na gelmi��!..
</HEADLINE>
<TEXT>Her iki liderden de güzel sinyal geldi..  Doğru sinyal geldi..İkisi de artık şu laiklik meselesine, türban meselesine, başörtüsü meselesine takılmayalım mesajı verdiler..Başbakan dedi ki; bir metrekarelik başörtüsüne takıp, sallamakla cumhuriyetçilik olmaz. Bilimde sanatta bunu yapacaksın. Aklı bilimi bu yolda kullanıyorsan gerçek cumhuriyetçi sensin. Haklı..Aklı bilimi başka işlerde kullanmak gerek..CHP lideri dedi ki; laikliğe takıldık aslında elden giden sosyal hukuk devleti. Sosyal devlet sadaka devletine dönüşüyor.. Haklı..Ana meselelere sıra gelmiyor..*  *  *Sevindirici olan şu.. İkisi de bu mevzuunun gündemden çıkarılmasını istiyor.. İkisi de sabah akşam bu meselenin  konuşulmasından sıkılmışa benziyor..Ben de diyorum ki elinizde..Kendiniz de kurtulun, bizi de kurtarın.. Memlekette başka sıkıntılar da var, başka mağduriyetler de.. Mesela,  devletten yardım almasa (kömür olabilir, gıda olabilir, para olabilir ) yaşamakta zorlanacak kaç kişi var, ne yapacağız?Mesela,  gelir adaletsizliğini nasıl düzelteceğiz?Mesela,  İstanbul’u depremden nasıl kurtaracağız?Konu çok..  Şu laiklik ve türban sarmalını bir kırsak gerisi gelecek.. Bakan nasıl doktorluk yaptı?Tesettürlü kadınların erkek eli sıkmadığı görüldü de bir erkeğin kadın eli sıkmaktan kaçındığına Türkiye Cumhuriyet’inin zirvesi ilk kez tanık oluyor.. Belki daha önce görülmüştür ama bu farklı..O kişi hem bakan..Hem doktor.. Elini sıkmaktan kaçındığı kişi Cumhurbaşkanı’nın eşi..Hekimliği sırasında ne yaptı acaba?  Kadın hastalara bakmadı mı? Çok şaşırdım!..*  *  *Sağlık Bakanı’nı başarılı bulurum..  AKP yüzde 47’leri bulduysa sağlık konusunda yaptıklarının çok büyük payı olduğunu düşünürüm..Ne diyeyim.. Üzüldüm..*  *  *Yarın Anadolu’nun ücra kasabasındaki sağlık ocağında erkek doktor kadın hastaya el sürmem derse bakan ne diyecek?Biz kadın doktorlar erkek hastalara bakmayabilir diye dertlenirken..THY Genel Müdürü başarılı mı?Başarılı.. Hem de çok başarılı.. Sadece biz değil yabancılar bile THY’nin müptelası oldu.. Her yere uçuyor, hizmet desen on numara, daha ne? Önceki gün filosuna beş uçak daha katmış.. Avrupa’daki hava yolları krizi nasıl atlatacağız diye debelenirken THY şaha kalktı.. Lafı uzatmaya gerek yok; bu Temel Kotil’in eseri.. Biz bunu söyleyince diyorlar ki, şiştiniz mi daha iki yıl önce terlikli resimlerini basmıştınız..  Ben de diyorum ki, o başka bu başka.. Bir genel müdürün terlikle dolaşırken resmi her zaman basılır, başarısı da her zaman övülür..*  *  *Fırsat bu fırsat siz de takım tutma huyunuzdan vazgeçin.. Bizim gibi yapın.. Yeri geldiğinde övün, yeri geldiğinde eleştirin!..Yeni Türkiye  diyorsunuz ya!..Demokrat Yargı aklandı..Geçen yıl kurulduklarında iktidarın uydusu zannetmiştik..   Haksız da değildik.. Demokrat Yargı Derneği’nin Eşbaşkanı Osman Can iktidar yanlısı değil sanki iktidar sözcüsü  gibiydi.. İktidara yakın gazeteler her sözünü önemsiyor, manşetlere çıkarıyordu..Bu dernek, Anayasa değişikliğine evet kampanyası yaptığında baş tacıydı.. Taa ki HSYK seçimlerine kadar!..Ne olduksa bu seçimler öncesi oldu.. Bakanlığın bürokrat adayları başı çekince öteki eşbaşkan Ertekin isyan etti..  Yürütme yargıyı ele geçiriyor  dedi.. Bakanlığı baskı kurmakla suçladı..Beriki eşbaşkan Can tınmadı..  Olacak o kadar ne var bunda demeye getirdi..(Bu arada YÖK şansına münhasır kadro açmış; İstanbul Hukuk’a atamasını yapmıştı )  Demokrat yargı ortadan çatladı..Sonuç; iktidarın rotasından çıkmamaya çalışan Osman Can eşbaşkanlıktan gitti, dernek ilkeli tavrını sürdürerek gerçekten demokrat oldu..*  *  * Merakım şu.. Can varken bu derneği yere göğe koyamayanlar şimdi ne yapacak? Ekranlarını, gazetelerini eskisi gibi açacaklar mı? Yoksa Osman Can gitti sevda bitti mi diyecekler? Demokrat Yargı’ya demokrat olduğu için mi alaka gösteriyorlardı, Can olduğu için mi? Göreceğiz..</TEXT>
</DOC>
