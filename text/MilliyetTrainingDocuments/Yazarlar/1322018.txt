<DOC>
<DOCNO> 1322018 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f49dddd/l/0l0smilliyet0n0btr0csu0eakar0edunya0ene0eyapar0e0cmehves0eevin0csiyaset0cyazardetay0c0a30b110b20a10a0c130a94260cdefault0bhtm/story01.htm </URL>
<DATE> 2010/11/03 </DATE>
<TIME> 03:21:27.0 </TIME>
<AUTHOR>  </AUTHOR>
<HEADLINE>
su akar d��nya ne yapar?
</HEADLINE>
<TEXT>HES konusu her açıldığına Başbakan Tayyip Erdoğan’ın tekrar ettiği bir cümle var: “Artık su akar, Türk bakar sözü olmamalı.”Tamam, olmasın. Peki, madem biz akan suya bakıyor ve elimizdeki kaynakları değerlendiremiyoruz. “Akan suya bakmayan” dünya ne yapıyor, ona bir bakalım!    1. Dünyada hidroelektrik santrallerin “tertemiz, zararsız bir enerji kaynağı” olduğu teorisi yıllar önce çürütüldü. 1998’de kurulan Dünya Baraj Komisyonu (WCD) 79 ülke ve 1.000 baraj üzerinde şimdiye kadar yapılmış en kapsamlı araştırmada şu sonuca vardı: “Barajların, insan gelişimine önemli katkıları var. Ancak, büyük çoğunluğunda ortaya çıkan insani ve çevresel maliyet, fazlasıyla büyük. Barajlar, dünya çapında 40 ila 80 milyon insanı yerinden etmiş, bu insanlar asla eski yaşam standartlarına kavuşamamıştır. Ayrıca ekosisteme ve türlere verilen zararın da geri dönüşü olmamıştır.”  2. WCD raporunun ardından, dünyada HES’ler için yeni prensipler belirlendi. Dünya Bankası’nın da teşvikiyle Ekvator Prensipleri (EP) geliştirildi, uygulandı. Daha önce yazdığım gibi, uluslararası ölçekte bankalar, artık EP kriterlerine göre bu tip projelere kredi veriyor. 2007’de gelişmekte olan ülkelerdeki projelerin yüzde 71’i, EP’nin risk analizine tabi tutuldu. Ancak bu kriterleri tutturanlara kredi verildi.    Brezilya imzaladı3. HES projesi ve yapımlarıyla dolup taşma anlamında Türkiye’ye benzeyen Brezilya’yı ele alalım. Kısa süre önce yedi Brezilya bankası trende uyup, EP’ye imza attı. Citibank’ın sosyo-ekonomik risk analizi uzmanı Shawn Miller, “Risk algısı artık değişti. Bankalar, sadece bir projenin finansal riskine bakmıyor. Güvenirliklerini sarsacak sosyal ve çevresel etkileri de hesaplıyorlar” diyor. Geçen yıl Bradesco ve Unibanco, Ekvator Prensipleri’ne uyarak verdikleri enerji yatırımı kredilerini tam iki katına çıkardı. Bu projeler sadece HES değil, rüzgâr parkları ve küçük değirmenleri de kapsıyordu.      4. Hidroelektrik projelerin özel sektörde hızlı gelişmemesinde, örneğin bizdeki gibi 2000’lere varan projeye ulaşmamasında, finansal kurumların aldıkları önlemler rol oynuyor. Proje finansmanının ortalama yüzde 70’ini karşılayan kurumlar, artık devlet garantisiyle yetinmiyor. Avrupa tüketti5. Her şeyden önemlisi, her akan su, aynı değil. Suyun akış hızı (debi), coğrafi ve iklimsel koşullar, her şeyi etkiliyor. Karadeniz’in deresiyle Dicle’yi karşılaştıramayacağınız ve aynı ölçekte HES planlayamayacağınız gibi, İsveç veya Kanada’nın ırmaklarıyla Türkiye’yi karşılaştırmak da yanlış. 6. Pek çok konuda kendimize örnek aldığımız ABD ekonomisi, hidroelektrik kaynakların dışında yenilenebilir enerjilerle büyüyor. Batı Avrupa, dünyada hidroelektrik kaynaklara talebin (%22) en yüksek olduğu yer. Onlar da tüm su kaynaklarını kullandılar ve bu alanda artık büyüme beklenmiyor.    Kısacası, asıl Batılılar akan suya bakar hale geldi. Vardır bir bildikleri elbet!2 BİNABD’deki HES’lerin toplam sayısı, Türkiye’de projelendirilenlerle eşit.FİKRİ TAKİP BUDUR!..Yeni Aktüel dergisi, yeni yayın yönetmeniyle nihayet canlandı. Son sayısında Necla Bayraktar, N.Ç. ile harika bir röportaj yapmış. Hatırlayacaksınız: 12 yaşında Mardin’de bir fuhuş çetesinin eline düşen N.Ç., durumu emniyete şikâyet ettikten sonra dava açılmıştı. Türkiye’nin “utanç davası” diye bildiği davada 28 sanık, 1.5 yıl ile 5 yıl arasında ceza alarak kurtuldu. Dava şimdi temyizde. N.Ç., şimdi 20 yaşında. Gazeteci Bayraktar’a bugünkü yaşamını, umutlarını anlatırken şöyle diyor: “Önceden espri yapan insanlardan hiç hoşlanmazdım, gülmeyi aptal bir eylem olarak düşünürdüm. Artık eski algıda değilim.”KÜRTÇESİZ GÜNEYDOĞU DİZİSİShow TV’de yayınlanan “Güneydoğu’dan Öyküler-Önce Vatan” dizisi, Güneydoğu’da geçmesine rağmen tek kelime Kürtçe edilmiyor. Sadece fonda ağıtlar kullanılmış. Gerçeklikten bu kadar kopuk olmanın kimseye faydası yok ki.</TEXT>
</DOC>
