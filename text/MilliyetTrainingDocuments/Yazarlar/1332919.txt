<DOC>
<DOCNO> 1332919 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/f7fb83b/l/0L0Smilliyet0N0Btr0Cegiad0Ei0Ekutlarim0Cfeyzi0Ehepsenkal0Cege0Cyazardetay0C10A0B110B20A10A0C13124470Cdefault0Bhtm/story01.htm </URL>
<DATE> 2010/11/10 </DATE>
<TIME> 13:22:05.0 </TIME>
<AUTHOR>  </AUTHOR>
<HEADLINE>
EGİAD’ı kutlarım
</HEADLINE>
<TEXT>SANIRSINIZ Kİ, binlerce üyesi var. Epey milyon dolarlık bütçeye sahip bir kurum veya...
300 kişi bile değiller oysa. Parayı pulu ise konuşmaya değmez. Üye aidatlarından gelen, neyse o.
Amma...
Sayelerinde bir heyecan, bir fırtına sürdü gitti aylarca.
Millet  ile yattı.
 EGİAD ile kalktı.
Acaba seçimi kim kazanacaktı?
Temel Aycan Şen mi, Ayşe Akın mı?
Haftalar önce listeler açıklandı.
(Bakın burası çok önemli: Son dakikada liste yaparak, seçimde avantaj sağlayacaklarını umanlar, aslında ne kadar da çağdışı kaldıklarını belki bu vesileyle anlarlar!)
Dahası da var.
Kuru bir açıklamayla yetinmedi adaylar.
En şık görünümleriyle objektifler karşısına geçip, dertlerini anlattılar.
AKP iktidar partisi güya.
 de ana muhalefet.
Diğer partileri de işin içine katıp, toplayın hepsini.
Hesabını yapmadım. Fakat yine de iddia ediyorum. Son bir ay içinde ve İzmir özelinde, bütün partiler EGİAD kadar yer alamamıştır medyada.
* * *
Yarış da yarıştı hani.
Taraflar kendilerine birer renk dahi seçmişti.
Temel Aycan Şen ve ekibi kıpkırmızıydı.
Ayşe Akın ve ekibi de masmavi.
Kravatlar, fularlar hep özenle seçilmişti.
Ve kadınlar...
EGİAD’a bence damga vurdular.
Adaylardan biri zaten kadındı.
O kaybetti.
Olsun.
Kazanan listede de çok sayıda kadın var.
* * *
Seçimden sonra yapılan açıklamaları okudum.
EGİAD’ın eski başkanları ile EGİAD üyelerinin “her anlamda” büyükleri; yaşanan süreci ve yapılan seçimi değerlendirirlerken, takdir dolu ifadeler kullanmışlardı.
Misal:
EGİAD’ın yeni başkanı Temel Aycan Şen’i, ilk önce EBSO Yönetim Kurulu Başkan Yardımcısı olan, kayınpederi Erdoğan Çiçekçi kutlamıştı.
Çünkü seçimde yarışan iki listeye de bakıldığında, bildik tanıdık isimlerin oğulları, kızları hemen fark ediliyor.
Ve sonuçta anlaşılıyor ki, EGİAD İzmir’in ekonomik ve sosyal yaşamına “canlı bir renk” kattığı gibi... Kuşaklar arasında bir köprü olmayı da başardı.
İşte şimdi, başta Bülent Şenocak olmak üzere EGİAD’ı kuran kadroyu ve o günden bugüne taş üzerine taş koyarak gelen herkesi kutlamanın tam zamanı.


İktidara yakışan...
Başbakan Erdoğan, “Bu insanların 18 aylık tutuklu olması, ‘Haksızlığa uğradılar, tahliye edilsinler’ gerekçesini haklı kılmaz. Zaten bunların eylemi olsaydı yargılamayı onlar yapacaktı, mahkemeleri onlar kuracaktı. O zaman da iş işten geçmiş olacaktı” diyen Devlet Bakanı ’yı hemen görevinden almazsa...
İktidarın,  dalgalarını da, davalarını da ilk andan itibaren yönlendirdiği tescil olacaktır.
Olacaktır çünkü...
Devletin başında “hükmünü baştan vermiş” bir irade oturmaktadır.
Binlerce kez söylenip, yazıldı.
Ortada neticelenen ne bir dava, ne de mahkum olan tek bir kişi var.
Ya ne var?
Sadece iddia.
Fakat Devlet Bakanı Hayati Yazıcı (güya bir de hukukçu olacak) yargılanan sanıkları “suçlu ilan etmiş” durumda!
O zaman mahkemeye gerek yok. Hatta  cezasını da getirin geri. Kafadan asın hepsini.
Zira bu kafadaki iktidara, ancak böylesi yakışır!


Tek karelik SELAM</TEXT>
</DOC>
