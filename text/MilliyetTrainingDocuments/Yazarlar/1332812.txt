<DOC>
<DOCNO> 1332812 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/f7fb84b/l/0Lcadde0Bmilliyet0N0Btr0C20A10A0C110C10A0CYazarDetay0C13123460Cne0Ekadar0Eistanbullusun0E/story01.htm </URL>
<DATE> 2010/11/10 </DATE>
<TIME> 13:15:24.0 </TIME>
<AUTHOR>  </AUTHOR>
<HEADLINE>
Ne kadar İstanbullusun?
</HEADLINE>
<TEXT>Beyaz Türklük, yüzde 42, İstanbulluluk üzerine atıp tutma... - Mehveş Evin
Mehveş Evin                                                                                      Ne kadar İstanbullusun?      
Beyaz Türklük, yüzde 42, İstanbulluluk üzerine atıp tutmaya bayılıyoruz... Peki bunları ne kadar biliyoruz? Santralistanbul’daki 'İstanbul 1910-2010'da birçok sorunun cevabını buldum

Rant tükenir. Seçkin dünyası çöker. I. Dünya Savaşı sonrası İstanbul’un nüfusu               1 milyondan 500 bine düş-müştür... Şehir, bir yandan 20'nci yüzyıla hazırlanmaktadır.
İstanbul’un 20'nci yüzyıl başında geçirdiği değişimi anlatan ilk bölümünün başlığı ‘Payitahtın günbatımı’. Çoğu Alman Arkeoloji Enstitüsü’nden  ödünç alınan inanılmaz güzellikte fotoğraflar, gravürler, haritalar eşliğinde. Nedense bizde böyle bir arşiv yok. 
Santralistanbul’daki serginin tam adı 'İstanbul 1910-2010: Kent, Yapılı Çevre ve Mimarlık Kültürü Sergisi'.  20'nci yüzyılda modernleşme sancıları çeken şehre dair öyle ayrıntılı, öyle leziz bilgilerle dolu ki gezmek için  yarım gün bile yetmeyebilir.
Abartmıyorum. Ben 2.5 saatimi müzede geçirdim ve ne yazık ki son 30 yılı jet hızıyla bitirdim. Günü, Tamirane’de güzel bir kahve içerek noktaladım.
Saygısızlıkla savaş  derneği!
İstanbul’un 100 yılı, dört ana başlıkta anlatılıyor: 
1- Payitahtın günbatımı (1910-1930):  Dönemin en seçkin semtleri Yeşilköy, Büyükdere ve Moda. Nabzın attığı yer,  Galata. Yüzyıl başında köprünün üzerinde çekilmiş bir film bile   var, müthiş eğlenceli!
Bugün simge haline gelen Nişantaşı mesela, 1882’de saraya yakın seçkinler için oluşturulmuş bir mahalle. 
2- Cumhuriyet hamlesi (1930-1950): Ve İstanbul imar planıyla tanışıyor. Plajlarında yüzülen, gazinolarında dans edilen yeni bir şehrin inşası... Henri Prost ve Lütfi Kırdar yılları denilen bu dönemde meydanlar, bulvarlar inşa ediliyor. Prost’un vizyonu, şehrin dağınık parçalarını bağlamak. 
3- İçe Patlama  (1950-1983):  İsminden de anlaşılacağı üzere geri dönüşsüz bir çoğalma ve yayılmanın hakim olduğu yıllar. Gecekondular, siyasette ve hayatta popülizm, yani bizim tanıdığımız anlamıyla İstanbul’un oluşumu. İsimsiz, üslupsuz, hatta ünlü bir müteahhitimizin itiraf ettiği gibi 'kumdan imal edilen' inşaat malzemeleriyle yapılan apartmanların istilası. 
4- Küreselin Basıncı (1983-2010):  O basıncın gücünü, nüfusa, şehre kattıklarını ve götürdüklerini gayet net bir şekilde görebiliyorsunuz.  
Bu bölümde üniversiteler, hastaneler, alışveriş merkezleri, eğitim profilleri haritalarla anlatılmış. Mesela 1990’da İstanbul’un eğitim profili şöyle: Yüksek eğitimliler Beşiktaş-Şişli, Bakırköy-Yeşilköy ve Kadıköy-Altunizade hattında yoğunlaşmış. Vay, yine mi kıyılar!
Göç haritaları, istatistikler,   mavi ve beyaz yakalıların  şehirdeki dağılımı, toplu konut furyası, daha neler neler... İlk fırsatta tekrar  gidip, sadece 'Haritalarla İstanbul' bölümünü doya doya gezeceğim.  Bu defa yazmak için değil kendim için... 
Not: Sergi, 20 Kasım’a kadar İstanbul Bilgi Üniversitesi’nin Silahtarağa Kampüsü’ndeki santralistanbul’da gezilebilir. Giriş öğrenciye 3, yetişkine 7 TL.


BiR HEKTARA KAÇ KiŞi DÜŞER?
2000’li yıllarda İstanbul’da bölgelere göre nüfus yoğunluğu, kişi/ hektar hesabıyla şöyle: 

Maltepe 322
Suadiye 194
Kurtuluş 475
Teşvikiye 234
Yenibosna 104
Altunizade 339
Çekmeköy 167
Bahçeşehir 13

ESKİ İSİMLER: Kurtuluş, Harbiye ve Galata’da sokakların eski ve yeni isimleri. (1950’lere kadar) İsimlerdeki erkeksi 'yaratıcılığa' dikkat. Bugünse sokaklara değil ama dükkan ve sitelere yabancı    isim verme merakımız artık absürd boyutlarda...  




SERGiDEN NOTLAR
-BURALAR BOSTANDI YAVRUCUM: İstanbul, 5'inci yüzyıla dek surların dışına taşmamış. 1960’lara kadar surların içinde kalan boşluklar, bostan olarak kullanılmış.
- BOĞAZ HATTI: Boğaz vapur hatlarının açılışı 1851’e kadar gidiyor. En eskiler Rumelikavağı, Anadolukavağı, Arnavutköy, Üsküdar... Kadıköy 1908, Moda ise 1910’da açılıyor.
- SAYGISIZLIKLA SAVAŞ DERNEĞİ: Şaka değil, 1950’lerde öyle bir dernek varmış. İhap Hulusi’nin yaptığı bir  afişte vatandaş, şehir hayatına uyum sağlaması için eğitiliyor. 
- HEYKEL DÜŞMANI: 1973’te Cumhuriyet’in 50'nci Yılı anısına İstanbul için ısmarlanan heykellerin 82-86 arasında yok edildiğini, kaybolduğunu biliyor muydunuz?
Gülüm DağlıNE Ki ŞiMDi BU?H&M HEYECANINDAN UTANMAKÇağdaş ErtunaSon durumBen de dans yarışmasındaydımMehveş Evin
Ne kadar İstanbullusun?Ali EyüboğluAliceELDE VAR EĞLENCE!Cadde'deki Hayalet--YABANCI FiLM HAYRANLIĞI MI,AL SANA!Hakan KırkoğluMüneccimbaşıÇABA iÇERiSiNDEYiZDilara Koçakİyi YaşamTAM TAHILLAR KARIN YAĞLARINDAN KURTARIYORSina KoloğluReyting canavarı‘NEW YORK’TA BEŞ MiNARE’ TV’DE iLK HANGi KANALDA?MUAZZEZ ABACIGhettoSaat: 22.00Fiyat: 45 - 90 TL Tel: 0 212 251 75 01CEM ADRİANBeyoğlu Hayal KahvesiSaat: 22.30Fiyat: 35 TL Tel: 0 212 244 25 58YOL PROJECT PLAYSİstanbul Jazz CenterSaat: 21.30Fiyat: 25 - 30 TL Tel: 0 212 327 50 50LOU RHODESBabylonSaat: 21.30Fiyat: 35 TL Tel: 0 212 292 73 68ŞEYTANCA ŞEYLERKulis Oda SahnesiSaat: 20.30Fiyat: 25 - 30 TL Tel: 0 216 467 33 32</TEXT>
</DOC>
