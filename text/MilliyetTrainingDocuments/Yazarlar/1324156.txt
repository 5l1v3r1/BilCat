<DOC>
<DOCNO> 1324156 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f531b29/l/0l0smilliyet0n0btr0cnicholas0ecage0ein0esavas0etanrisi0efilmi0ccetin0ealtan0cyasam0cyazardetay0c0a40b110b20a10a0c130a98530cdefault0bhtm/story01.htm </URL>
<DATE> 2010/11/04 </DATE>
<TIME> 03:20:32.0 </TIME>
<AUTHOR>  </AUTHOR>
<HEADLINE>
nicholas cage���in ���sava�� tanr��s����� filmi
</HEADLINE>
<TEXT>TV kanalları, günün ilk ajans haberlerini sabah saat 6’da vermeye başlıyorlar. Haberleri sunan kadınlı erkekli spikerler, kim bilir kaçta kalkıyor ve kaçta geliyorlar stüdyolara?* * *Dün sabah saat 6’da NTV’yi açtığımda, ilk flaş haber Saros’ta saat 4.51’de 5.3 büyüklüğünde bir deprem olduğu idi.Sarsıntı, sadece Gelibolu ile Çanakkale’de değil, İzmir’le İstanbul’da da hissedilmişti.* * *Pazar sabahı saat 10.45’te Taksim Meydanı’nda, bir intihar saldırısı “güm”lediğinde; bir İstanbul depremi de gerçekleşseydi diye, kara bir mizahın diş gıcırtıları dolaştı aklımda.* * *Dünkü Hürriyet’te, ilk sayfanın ortasında Yorgo Kırbaki’nin fotoğraflı bir haberi vardı:“ATİNA’DA TERÖR ALARMIBombaların hedefi elçilikler.”* * *Dünkü Milliyet’in sürmanşetindeki bir kareye de:  “Merkel’in makamına kargoyla bomba Avrupa’da paketli bomba paniği”Haberi gelip yerleşmişti.* * *Avrupa’yı, ABD’yi, Kanada’yı sarmalayan zarflı, paketli bir bomba trafiği neyin nesiydi?Afganistan’da, Pakistan’da, İran’da, Irak’ta, Suriye’de ve bizde; bazıları da “canlı” olan bomba gümlemeleri ise, neyin nesiydi?* * *Dubai’den Yemen’den kalkan kargo uçaklarına; Londra’yı, New-York’u hedefleyen bomba paketlerini yerleştirenler; ola ki kendi yandaşlarına güçlerini kanıtlamak isteyen “kökten dinci” liderleriydi.* * *Yunanistan ile Almanya’da, elçiliklerle Başbakanlık’a gönderilen bombalı zarflarda ise; o kadar sudan bir patlayıcı vardı ki; birilerinin “şaka” yapıp yapmadığı kuşkusu bile doğmuştu oralarda...* * *Orta ve Yakındoğu’da patlayan bombalarda ise; belki de evrensel bir “silah lobisi”nin gölgesi dolaşıyordu.* * *Nicholas Cage’in “Savaş Tanrısı” filmi, bu konuda adeta bir belgeseldi.Ve Türkiye’de de, sanırız daha çok dikkate alınmalıydı.* * *Bazı üst düzey ajanlar; kimleri bir iç savaşa yönlendiriyor ve onlara nerelerden hangi tür silahlar sağlıyorlardı?Üst düzey ajanların, bazı devlet başkanlarıyla da işbirliği içinde olduğu açıklanıyordu filmde.* * *21. yüzyılın “küreselleşme” süreci, henüz alışılmamış boyutlarda.Her gün TV’lerde yayınlanan meteorolojik tablo; Tokyo’da, Moskova’da, Paris’te, Washington’da sıcaklığın kaç derece olduğunu göstermekte...* * *İnternette “facebook”lara ise, dünyanın bin bir tarafından öylesine değişik dostluk yazışmaları yağmakta ki...İnsanın aklı almıyor.* * *Şimdi bir de, yakınım ve çok sevdiğim Aslı Barış’ın, 10 gün kadar önce Radikal’de çıkmış olan -ilginç mi ilginç- bir yazısına göz atalım:“Emlak kralı Stan Gale, Güney Kore hükümetinden satın aldığı boş alanı 5 trilyon dolar değerinde bir vahaya dönüştürdü.Hayır, havuz ve bahçenin ‘lüks’ olarak adlandırıldığı dev sitelerden bahsetmiyoruz. Güney Kore’nin en büyük üçüncü kenti İncheon’un yakınlarında bulunan Sogdo; 10 yıl süren ve 40 milyon dolar harcanarak yaratılan yapay bir kent. Gala İnternational ve Cisto şirketlerinin ortak projesi, Güney Kore’den 2.5 milyar dolar karşılığında alındı. 2015’te tamamlandığında 5 trilyon etmesi öngörülüyor v.s.”* * *2 Dünya Savaşı’ndan sonra; insan öldürmenin, silahçılara yarayan getirisi de sona erdi, toprak işgallerinin politikacılara yarayan getirisi de ve hatta kara, deniz ve hava kuvvetlerinin eski önemi de...* * *Kara kuvvetleriyle kime saldıracaksın, yahut kimin saldırısına karşı koyacaksın?İsteyen istediği ülkeye zaten turist olarak gitmekte ve hatta oraya yerleşmekte...Neden topla tüfekle saldırılsın ki o ülkeye?* * *Deniz savaşları da çoktan bitti.Kim kiminle nereyi almak için savaşacak denizlerde?* * *Hava kuvvetlerine gelince...Uzun menzilli füzeler; çok daha yok edici, uçak saldırılarından...* * *Güney Kore’de olduğu gibi, yeterli bir kaliteye sahip olmayan kentler de; küresel şirketlere satılmakta ve evrensel bir kaliteye kavuşturulmakta...* * *Bu tür değişim konuları; 20-25 yıl, belki de daha fazla bir süre, bizim gündemimize girmeyecek.* * *Öyle görünüyor ki, Nicholas Cage’in “Savaş Tanrısı” filmini çağrıştıran olaylar yaşanacak daha bir süre...* * *Dün sabah saat 4.51’de Saros Körfezi’nde gerçekleşen 5.3 büyüklüğündeki deprem konusunda; bakalım bilimsel yorumlar nasıl gelişecek?</TEXT>
</DOC>
