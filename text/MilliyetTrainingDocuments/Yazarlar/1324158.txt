<DOC>
<DOCNO> 1324158 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f531b2a/l/0l0smilliyet0n0btr0celbette0ebaris0eama0ebedeli0ene0e0chasan0epulur0cyasam0cyazardetay0c0a40b110b20a10a0c130a98430cdefault0bhtm/story01.htm </URL>
<DATE> 2010/11/04 </DATE>
<TIME> 03:20:32.0 </TIME>
<AUTHOR>  </AUTHOR>
<HEADLINE>
elbette bar���� ama bedeli ne?
</HEADLINE>
<TEXT>Eee artık sıra Abdullah Öcalan’da, namı diğer “APO”’da...   Türkiye Cumhuriyeti yetkilileri onu devlet adına İmralı’da sık sık ziyaret ettiklerine göre, o da bu ziyaretlere mukabele etmeli, Çankaya Köşkü’ne çıkıp devletin başına iade-i ziyarette bulunmalı.Olmaz mı?Niye olmazmış?Zamanında Barzani’ye, Talabani’ye gösterilen itibar, Abdullah Öcalan’a niye gösterilmesin, ayaklarına kırmızı halı serilip, niye buyur edilmesin!..* * *Bu köşenin okurları hatırlayacaklardır, biz yıllardır ne diyorduk, “Terörle bir yere varılamaz” diyenleri kızdırma pahasına “Görürsünüz, nereye varılacağını!” diyorduk, gördüler.“Bu gidişle Abdullah Öcalan İmralı’dan çıkar. Kuracağı veya kurulu partinin başına geçer, ilk seçimde koalisyon hükümetinin başbakan yardımcısı olur” diyorduk.“Oldu mu?” diyeceksiniz, bekleyin, biraz sabırlı olun.* * *Adam İmralı’da güya mahkûm, yazdığı mektup Kandil’deki gerilla başına Türkiye Cumhuriyeti kuryesiyle, Avrupa üzerinden gönderiliyor.Şimdi bazıları “Sen barıştan yana değil misin, karşı mısın?” diyecekler.Biz “Terörle nereye varılır, görürsünüz!” dediğimizde, kızıp böyle demişlerdi.Ne oldu?O zaman da Öcalan’ın geleceğini, dağdan ovaya inip sivil siyasete soyunacağını yazıyorduk, onlar da kızıyorlardı.Hatta, belki ciddiye bile almıyorlardı.Öyle ya, Ankara’da ahkâm kesmek varken, bu lafları kim ciddiye alırdı ki!Hem Kürtler kim ki?“Onlar kar üzerinde ayaklarındaki kızaklarla yürürken kart kurt ettikleri için kendilerine Kürt denilen dağ Türkleridir.”* * *Bu ve buna benzer nice safsatayla vakit geçirdiler, trilyonlar harcandı, yüzlerce şehit verildi.Adamın dili var, müziği var, türküsü var, çalgısı var, tarihi var...Bu adamların, bu insanların dilini, türküsünü, Kürtlüğünü yasaklayarak bir sorunu çözeceklerini sandılar.İşte çözdüler, çözüm buysa...* * *İşte bir son Habur fiyaskosu var ki!Adam gelmiş, sınıra dayanmış, “Pişman değilim” diyor, sen seyyar mahkeme göndermişsin, “Hayır, pişmansın” diye adama yalvarıyorsun, pişmanım dese ceza yok, ama adamın cezadan filan korkusu yok, niye olsun ki, ayağına mahkeme gönderildikten sonra...* * *Şimdi bunları tartışmanın gereği yok, diyemezsiniz.Çünkü hâlâ saçmalıklarla uğraşıyorlar.Barış için imza topluyorlar.Kim barışa karşı çıkar ki!Elbette barış, yer varsa bir imza da bizden.Barış ama ne pahasına, bedeli ne?Siz Kürtleri razı etmeyi bırakın da Türkleri razı etmeye bakın.Kürtler barış istiyorsa, Türkler de barış istiyor.Ne pahasına, bedeli ne?Bunu öğrenelim...</TEXT>
</DOC>
