<DOC>
<DOCNO> 1336664 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fa43641/l/0l0smilliyet0n0btr0ctrafik0ecanavari0eolmayin0e0chilmi0egultay0cege0cyazardetay0c150b110b20a10a0c13144870cdefault0bhtm/story01.htm </URL>
<DATE> 2010/11/15 </DATE>
<TIME> 03:19:41.0 </TIME>
<AUTHOR>  </AUTHOR>
<HEADLINE>
trafik canavar�� olmay��n!
</HEADLINE>
<TEXT>YARIN, Kurban Bayramı’nın ilk günü... Geçtiğimiz cuma akşamı, televizyonda, ölümlü trafik kazalarının haberleri sıklaşınca, anlamıştım; tatilciler için bayramın o gün başladığını! Üzücüdür ve bir o kadar da ironiktir ki, her kurban bayramında, yüzlerce insanımızın kanları yollara akıyor. Oysa bunların hiçbiri ne kader, ne de alın yazısı... Nedir peki sebebi? Resmini çizdiğimiz(!) trafik canavarı mı? Haberiniz olsun, gelişmiş ülkelerin insanları, bu canavarı tanımıyor. ‘Cehalet’tir en büyük canavar, sevgili dostlar, eğitimsizliktir...Bunun acı örneklerinden biri, ne yazık ki geçtiğimiz günlerde yaşandı. Sürücü belgesi almak için yapılan sınava, birilerinin, başkalarının yerine girdiği çıktı ortaya. Var mı bundan büyük cehalet? İşte böyle çıkıyor yollara, trafik canavarları... Bu cehalet, heyecan ve adrenalin dolu genç bedenlerle birleşiyor maalesef... İşin içine bir de alkol girince; ortaya çıkan manzaraları ‘kaza’ diye nitelendirmekte zorlanıyorum ben. Bu olsa olsa ‘cineyet’tir. Değerli sürücüler... Lütfen, bayram süresince araç kullanırken dikkatli olunuz ve trafik kurallarına mutlaka uyunuz. İçinizdeki trafik canavarını sonsuza kadar gömünüz. Ülkenin dört bir yanında, bayram-seyran demeden görev yapan, yağmur-soğuk dinlemeden nöbet tutan polisimize de selam vermeyi unutmayınız. Temennimiz, bu kutlu günlerin; sevinçlerle, mutluluklarla, neşeyle geçmesi... Bayramınızı en iyi dileklerimle kutlar, kazasız yolculuklar dilerim.</TEXT>
</DOC>
