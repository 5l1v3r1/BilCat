<DOC>
<DOCNO> 1321827 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f4983b2/l/0l0smilliyet0n0btr0cdisiplin0cfevzi0eaksoy0cspor0cyazardetay0c0a30b110b20a10a0c130a82670cdefault0bhtm/story01.htm </URL>
<DATE> 2010/11/03 </DATE>
<TIME> 01:22:59.0 </TIME>
<AUTHOR>  </AUTHOR>
<HEADLINE>
disiplin
</HEADLINE>
<TEXT>Futbol esasında komplike bir spor oyunu değildir. Bir topu alıp karşı kaleye götürerek iki direk arasından ağlara sokmak zor bir iş sayılmaz. Öyle ama karşınızda topu ayağınızdan alacak rakipleriniz varsa bu işi nasıl yapacaksınız. İşte bütün mesele bunu bilmekte...Napolyon başarmak için ‘para, para, para’ demiş ya futbolda da başarmanın yolu ‘Disiplin, disiplin, disiplin’dir. Bu yoksa, topu karşı kaleye sokmak zor bir iştir. Bir teknik direktör kimseyle, oyun taktiği için futbolcularla, hele hele idareciler ve taraftarlarla tartışamaz. O sahada bir diktatördür. Oyun içinde büyük veya küçük oyuncu yoktur. Topu karşı kaleye getirecek güç disiplinden geçer.Ülkemizde bilhassa büyük kulüplerde disiplinin tabana vurduğu görülmektedir. Takım taraftarı, başkanı ve teknik direktörü ile birlikte değilse orada disiplinden bahsedilemez. Ancak spor kültürü bu birlikteliği başarır, yaratır. Bu böyle biline.</TEXT>
</DOC>
