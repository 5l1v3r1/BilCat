<DOC>
<DOCNO> 1331489 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f6f195c/l/0lcadde0bmilliyet0n0btr0c20a10a0c110c0a80cyazardetay0c13114380caziz0epaul0eyuruyusu/story01.htm </URL>
<DATE> 2010/11/08 </DATE>
<TIME> 14:46:39.0 </TIME>
<AUTHOR>  </AUTHOR>
<HEADLINE>
aziz paul y��r��y������
</HEADLINE>
<TEXT>Marco Polyanna                                AZiZ PAUL YÜRÜYÜŞÜ      Bu seferki yürüyüş turumuz Antalya’nın doğusuna, İsa’dan sonra belki de Hristiyanlığın yayılmasına en çok katkısı olan, Aziz Paul’un Türkiye’de gezdiği, iki bin senelik antik şehirlere uzanıyorAziz Paul’un Hristiyanlığı yaymak için dolaştığı yerler, Türkiye’de son dönemlerde yerli ve yabancı yürüyüş severlerin gözde rotalarından birini oluşturuyor. Uzun süredir Türkiye’de yaşayan Cate Clow isimli bir İngiliz gezgin, bizzat kendisi yürüyerek bu parkuru hazırlıyor, hatta 'St. Paul Trail' adında kitabını da çıkarıyor. Antalya’nın 10 kilometre doğusu  Perge’den başlayan rota, Eğirdir Gölü'nün kuzey doğusuna kadar yaklaşık 500 kilometrelik bir yürüyüş parkuru oluşturuyor. Tabii bir kerede yürümek imkansız, biz 4-5 günlük turlar halinde yürüdük bölgeyi.Doğa ve tarih iç içeBu seferki bölüm, Heraklia'nın harabelerinden başlıyor ve Sylos Manastırı'na kadar devam eden yürüyüş yoluyla birleşerek Latmos Dağları'na kadar uzanıyor. Yürüyüş sırasında civarda yaşayan halkın ahşap ve eski taş evlerinin arasından geçiyor ve onların gündelik hayatlarına katılma fırsatı bulabiliyoruz. Turumuz aynı zamanda başlıca Yunan/Roma şehri olan Heraklia'yı da kapsıyor. Rotamız çoğunlukla eski antik yolları ve volkanik kaya ile tepeliklerle süslü Roma zamanında kullanılan eski göç yollarını takip ediyor. Bunların dışında Bafa Gölü’nün muhteşem manzarası, doğal bitki örtüsünde  yetişen çiçekleri ve kuşları yürüyüşümüzü zenginleştiriyor.Bodrum Milas Havaalanı'nda bizi bekleyen minibüsle bir saat kadar yolculuktan sonra, turumuz sırasında kalacağımız Kapıkırı   Köyü'nde (Antik Heraklia) Selene Pansiyon’a ulaşıyoruz. Genelde yürüyüşlerde çoğunlukla köy evlerinde ve her gece farklı yerlerde kaldığımız için, bu sefer hep aynı yerde    kalmak büyük lüks oluyor.Selene Pansiyon Sabah yerel tatların da olduğu   mükellef kahvaltıdan ve kısa bir araba yolculuğundan sonra yazlık çay bahçelerine varıyor, zeytinlikler arasından yürüyoruz. Yürüyüş sırasında birkaç antik Bizans harabesine rastlıyoruz. Öğle yemeğimizi Bafa Gölü kıyısında Ceri’nin restoranında yiyoruz. Volkanik kayalıklarda yürümek zaman zaman zorlaşıyor.Üçüncü gün pansiyondan yürüyüşe başlıyoruz. İki buçuk saat yürüyerek Roma öncesi döneme ait Pınarcılar Yolu'na varıyoruz. Öğlen keyifli bir piknikten sonra Aziz Paul’un ayak izlerini takip ederek, yaklaşık bir buçuk saat kadar eski yollardan yürüyoruz ve günümüze kadar kalabilmiş olan iki bin senelik Sylos Manastırı'na geliyoruz. Maalesef hiç bir koruma yok, doğa ve insanların tahribatına açık olarak öylece duruyor manastır ve kilise.Dördüncü gün rotamız, Gökkaya Köyü. Tüm gün Bafa Gölü'nün muhteşem manzarasını seyrederek yürüyoruz. Yürüyüş altı saat sürüyor ve Ekizce Adası'nda bitiyor. Burada teknemiz bizi bekliyor ve gün ışığının en güzel olduğu saatlerde, durgun suda kayaların yansımalarını seyrederek Bafa Gölü'nde harika bir yolculukla günümüzü bitiriyoruz.Kıpkırmızı renkli yosun gibi kayalıkları kaplayan bitki yolumuzu renklendiriyor, gölün mavisi ve kayaların gri-siyahlığı içerisinde farklı bir tablo oluşturuyor.Son gün, minibüsle Karahayıt’a gidiyor, buradan Yediler Manastırı’na yürüyoruz. Yol üzerinde M.Ö. dört bin yılından kalma, yani tam altı bin yıllık duvar resimleriyle karşılaşıyoruz. Yedi saatlik yürüyüşten sonra Gölkaya’ya dimdik bir iniş yapıp göle varıyoruz. Sıcak ve yorgunluk bizi    cesaretlendiriyor ve kendimizi göl  sularına atıyoruz. Minibüsle pansiyonumuza dönüyoruz. Acele toparlanıp, İstanbul’a dönmek üzere havaalanına gidiyoruz. Sylos Manastırı Aziz Paul hakkındaHristiyanlığın özellikle Yunan ve Roma topraklarında yayılmasına öncülük eden Aziz Paul, hiç bir zaman İsa ile karşılaşma fırsatı bulamadı. Seyahat ettiği 20 yıl boyunca insanlara anlattıklarını mektuplar haline getirdi, bu mektuplar daha sonra İncil'de de yerini buldu. Tarsus’da Musevi ve Roma İmparatorluğu'nun bir ferdi olarak doğdu. Seyahatlerini yürüyerek veya gemiyle yaptı. 20 yılda üç büyük tur yaptı, Kıbrıs, Antalya’nın doğusu dahil, kuzeye Konya’ya kadar gitti. Batı’da Malta dahil İtalya’ya kadar uzandı ve Roma'da öldü. AJANDA1'inci gün: İstanbul-Bodrum THY 20.45 uçağıyla gidiş.  Kapıkırı’na varış.          (1 saat) Selene Pansiyon'da konaklama.2'nci gün: Dört saat yürüyüş, öğlen Ceri’nin restoranında yemek.3-4-5'inci günler: Yürüyüş, tüm seyahat boyunca Selene Pansiyon'da konaklama.5'inci gün: Bodrum-İstanbul THY 21.30 dönüş.Tur Şirketi : Middle Earth Travel, Atıl Cücee-mail: info@middleearthtravel.comTel: +90 384 271 25 59          Fax: +90 384 271 25 62En az 6, en fazla 12 kişi. Kişi başı 410 euro, transferler, konaklama, yemekler, rehberlik hizmeti dahil.          facebook      Google      Yahoo      Del.icio.us      reddit      Twitter      Mixx      Digg      StumpleUpon      Myscape      friend feed      25 Ekim 2010Kışın Yazı , hayattayken cenneti yaşamak18 Ekim 2010Doğunun incisi  Mardin11 Ekim 2010Huzur Chitwan ve Pokhara’da</TEXT>
</DOC>
