<DOC>
<DOCNO> 1336676 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fa43635/l/0l0smilliyet0n0btr0cbuyumek0eve0egelismek0eisteyenler0esidhu0eya0ekulak0evermeli0cfatos0ekarahasan0cekonomi0cyazardetay0c150b110b20a10a0c13145740cdefault0bhtm/story01.htm </URL>
<DATE> 2010/11/15 </DATE>
<TIME> 03:19:57.0 </TIME>
<AUTHOR>  </AUTHOR>
<HEADLINE>
b��y��mek ve geli��mek isteyenler sidhu���ya kulak vermeli
</HEADLINE>
<TEXT>“Yenileşim Yönetimi” temasıyla bu yıl 19’uncusu düzenlenen Kalite Kongresi’nin özel konuğu Cisco Systems Küresel Operasyonlar Strateji ve Planlama Başkan Yardımcısı Inder Sidhu’ydu. Son dönemdeki başarılı çıkışıyla dikkat çeken Cisco’nun öyküsünü anlattığı “Doing Both” kitabıyla dikkat çeken Sidhu’nun konuşması, kriz sonrası iş dünyası için önemli ipuçlarıyla doluydu.Sidhu’ya göre şirketlerin yaptığı en büyük hata, tutarlı bir politika izlemek yerine, devamlı farklı çözümlerden medet ummak. Aşırı uçlar arasında savrulan yönetim biçimleriyle, büyümek ve sağlıklı gelişmek mümkün olmuyor. Sidhu’nun yöneticilere verdiği formül gayet basit; Başarılı olmak için “Ya bu, ya şu” demeden, tek bir yaklaşıma mahkum kalmadan çalışmak gerek. Gerçek yaşam zıtlıkların, birlikte olduğu durumlarla dolu. İş dünyası da farklı çözümleri aynı potada eritmeyi başarmalı. “İş yaşamında bizlere her zaman önceliklerinizi belirleyin, bir konuya odaklann, bir çözümü seçin türü tavsiyelerde bulunulur, ancak gerçek hayatta kurallar başkadır” diyen Sidhu’ya göre bir yönetici bir futbolcu gibi hem savunmada bulunmalı hem de atak yapmalı. Ölçülü olmayı da, risk almayı da bilmeli. Bir liderin mutlaka yapması gereken tek şey güvenli bir ortam tam yaratmak. İşler iyi gitmediği zaman bile birbirini suçlamayan, tam aksine destek olan ekipler olmadan farklılılar bir arada barınamıyor.Yatırımcılar için Cisco’dan gelişim modeliİnder Sidhu’ya göre, birbirine benzemeyen özellikleri birlikte yaşatmayı başaran şirketler, daha verimli bir biçimde büyüyorlar. Bu yüzden yöneticiler geniş bir profilde iş yapmayı öğrenmeliler. Bir şirketin yenilikçi olması, kuralları yıkması ve her kafadan bir ses çıkması anlamına gelmiyor. Tam aksine, disiplin olmadan mevcut işin zemini sağlam olmuyor. Öte yandan, risk almak isteyen, şirkete yaratıcı fikirleriyle yeni iş alanları açabilecek çalışanların da önünü kesmeyecek bir yapı gerekli. Bunun çözümü, şirket içinde farklı gruplar kurmaktan geçiyor. Büyümek isteyen bir şirket, çok risk almak istemiyorsa, sürecin bir kısmını dışarıdan çalışacağı kurumlara devredebilir. Hatta, cesur bir biçimde büyümeyi başarmış şirketleri bünyesine katabilir.İDO, kalite büyük ödülünü nasıl kazandı?İşletmeler Dalında Ulusal Kalite Ödülü’nü alan İDO, özelleştirme sürecine girmiş bir işletme. 2004 yılında İDO yönetimini devralan Dr. Ahmet Paksoy, Gemi İnşa ve Makine mühendisi olduğu için, sektörü çok yakından tanıyordu. Dolaysıyla kurumun sorunlarını ve fırsatlarını analiz etmekte zorlanmadı. Toplam kalite yönetimi çalışmaları çerçevesinde İDO’yu tepeden tırnağa yenilemeyi başardı. Bu dönem süresinde, İDO bünyesine katılan Şehir Hatları’nın, dönüşümü için de büyük emek verdi. Son 5 yılda, iskeleler, gemiler yenilendi. Yeni hatlar açıldı. Çalışanlara eğitim ve kariyer planlama programları imkanı sunuldu. Başarıyı gözlemleyen, dünyanın en büyük denizcilik organizasyonu Interferry, 2008-2009 dönemi için Ahmet Paksoy’u başkan seçti. Geçen ay Şehir Hatları bir kamu işletmesi olarak kendi ayakları üzerinde durmaya başladı. İDO da, özelleştirme süreci için düğmeye bastı. İDO’nun öyküsünde emek, takım çalışması ve kaliteye olan inanç vardı, ulusal ödül de bu azmin sonucu olarak geldi.Cemil İpekçi Mardin’e güzellik katıyorİstanbullu bir tasarımcının neden Mardin’e gönül verdiğini anlamak için, Mardin’deki atölyesini görmek gerekiyor. Mardin’in etkileyici taş evleri, daracık sokaklarından geçip, “Cemil İpekçi Atölyesi” yazan binaya girmek ve orada çalışan Mardinli genç kızlarla karşılaşmak insanın içine neşe veriyor. Geleneksel desenlerle süslü aksesuarlar ve giysilerin hazırlandığı atölyede, Güney Doğu Anadolu’nun derin tasarım mirasından ilham alınıyor. Gelenek, modernleşerek devam ediyor.10 yılda reklamlarda neler değişti?Millward Brown araştırma şirketi son 10 yılda test ettiği yaklaşık bin reklamdan yola çıkarak, trendleri saptamaya çalışmış. Ortaya çıkan tabloya göre reklamlarda; -Mizah kullanımı azalıyor -Daha az duygusal mesaj veriliyor - Müzik kullanımı artıyor - Ürün fayda ve özellikleri daha fazla öne çıkıyor - Ünlü kullanımı artıyor</TEXT>
</DOC>
