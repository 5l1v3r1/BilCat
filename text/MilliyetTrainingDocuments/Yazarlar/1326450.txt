<DOC>
<DOCNO> 1326450 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f5bbaf5/l/0l0smilliyet0n0btr0cchp0enin0ehalleri0chasan0epulur0cyasam0cyazardetay0c0a50b110b20a10a0c1310a3310cdefault0bhtm/story01.htm </URL>
<DATE> 2010/11/05 </DATE>
<TIME> 03:20:32.0 </TIME>
<AUTHOR>  </AUTHOR>
<HEADLINE>
chp���nin halleri
</HEADLINE>
<TEXT>Bir heyecan, bir telaş, binlerce satır yazı, yorum, tahmin...  Ne o?CHP’de hadise var!Ne zaman olmadı ki? Biz görmekten, işitmekten, yazmaktan bıktık; Egelinin dediği gibi:“Yetti gayri!”Çoğunuzun babasının bile doğmadığı, 1956’dan beri CHP’nin kavgasının kâh içindeyiz, kâh dışarıdan seyredebilenlerdeniz.Ecevit demişti ki: “Asıl mücadele içe dönüktür.”Doğrudur, CHP bu mücadeleyi dışa dönük yapsaydı, kim bilir nerelerde olurdu.Bir kere oldu, Ecevit’li CHP yüzde 42 oy aldığı seçim öncesi, iç mücadeleyi bırakmış “Toprak işleyenin, su kullananın” diyerek “Ne ezen, ne ezilen, insanca hakça bir düzen!” diyerek dışta mücadele etmiş, tarihinin en büyük oy patlamasını yapmıştı. * * *Nedir bu CHP’deki kavganın iç yüzü...“Ortanın solu”yla başlayıp Ecevit’le son bulan hareket dışında, hep koltuk kavgasıdır, fikir, sistem, ideoloji kavgası değil. Şöyle bir belleğinizi yoklayın, yeni yetmeler ne kadar heyecanlansalar da, tarih ortadadır. * * *Nihat Erim, Recep Peker, Kasım Gülek, Kemal Satır, Turhan Feyzioğlu, Deniz Baykal, Erdal İnönü...Ve tabii İsmet İnönü.Bu insanlar, bir ideolojik görüş farklılığı yüzünden mi birbirleriyle mücadele ettiler?Hayır!Ecevit hariç!Ona bile bir ideolojinin adamıydı diyebilir misiniz?Diyemezsiniz!İsveç benzeri, sosyal demokrasiden esinlenmiştir, o kadar...* * *Bir gerçeğin daha altını çizmek gerek...CHP, 1950’den bu yana -Ecevit dönemi dışında- hiçbir seçimi kazanamamıştır. Bu da tarihin bir gerçeğidir. Türk halkının yüzde yetmişi sağdadır, yüzde otuzu soldadır. * * *Bir düşünün, 1923’te “Cumhuriyet mi, şeriat mı?” diye iki sandık konulsa, hangisi dolup taşardı?Biz, iyi ki iki sandık konulmadı, diyenlerdeniz. Bugünün demokratları da buna şükretmelidirler. Çünkü onlar da böyle kurulan “Cumhuriyet” sayesinde bülbül gibi şakıyorlar. * * *CHP’deki bugünkü kavga ne olur?Şimdiye kadar ne olmuşsa, o olur. CHP, ne kadar yara alırsa alsın, hasar görürse görsün, surları delenler içeriye sızsınlar, laikliğin kalesidir. Diğer kalelerin hali ortada, üniversite, askeri yargı...Bir CHP kaldı, onu ele geçirmeye çalışıyorlar, üstelik birileri de akıl hocalığına soyunmuşsa...“Şöyle ol, böyle ol, hizaya gel!” diyerek...Son referandumda çıkan yüzde 42 oyun nereden, kimlerden geldiği belli değil mi?Ağırlık CHP oylarında...Sayın Tayyip Erdoğan’a “Nereden geliyor bu hayır oyları?” dedirten CHP’dir.Evet, yıkıktır, döküktür, yaralıdır, hasarlıdır, lakin CHP yine “Yaşamı değiştirecekler!” endişesi taşıyanların son kalesidir.</TEXT>
</DOC>
