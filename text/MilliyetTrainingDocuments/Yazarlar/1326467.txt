<DOC>
<DOCNO> 1326467 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f5bbaed/l/0l0smilliyet0n0btr0csimsek0eaksamcilara0eozel0ebir0ekinimiz0eyok0cabbas0eguclu0cturkiye0cyazardetay0c0a50b110b20a10a0c1310a3670cdefault0bhtm/story01.htm </URL>
<DATE> 2010/11/05 </DATE>
<TIME> 03:20:53.0 </TIME>
<AUTHOR>  </AUTHOR>
<HEADLINE>
��im��ek: ak��amc��lara ��zel bir kinimiz yok
</HEADLINE>
<TEXT>Genç Bakış’ın bu haftaki konuğu Maliye Bakanı Mehmet Şimşek’ti. Kamu borçlarına gelen aflardan işsizliğe birçok güncel konunun tartışıldığı programda rakamlar konuştu. Türkiye’nin kanayan yarası işsizlik ve öğretmen atamaları programda en çok öne çıkan gündem maddeleriydi. Gaziantep Gazikent Üniversitesi’nde gerçekleşen Genç Bakış, sabahın ilk ışıklarına dek sürdü. İşte programdan satır başları:760 bin dolardan vazgeçtim-  Çifte vatandaşlık Anayasal bir haktır. Ben İngiltere’deyken işimi yapabilmem adına çifte vatandaşlık gerekli bir şeydi. Yılda 60-70 ülkeye gitmem gerekiyordu. Türk pasaportuyla bu mümkün değildi. -  Çifte vatandaşlık için herkes atıp tutuyor. Ama bu tür tartışmalar çok sığ. İngiltere Kraliçesi’nin önünde yemin filan etmedim. Bunların hepsi hikâye. Ben İngiliz vatandaşı olduğum zaman yemin müessesesi yoktu. -  İngiltere’den geldiğim sene yılda 760 bin dolar maaş alıyordum. Bunu bırakıp ülkeme hizmet etmeye geldim. Bununla gurur duyuyorum.Akşamcılara bir kinimiz yok -  2005-2010 arasında enflasyon yüzde 62 artmışken şarapta vergi yüzde 40.5, viskide ise yüzde 7 düşürüldü. Fiyatlarda enflasyon kadar güncelleme yapmak bu ülkenin hakkı. Ki biz bunu bile yapmamışız. Yani içki fiyatlarının yükselmesi konusunu çok yanlış yerlere çekiyorlar. Bizim akşamcılara karşı özel bir kinimiz yok.-  Bedelli askerliğe hükümet olarak olumlu bakıyoruz. Fakat terörün olduğu bir dönemde Genelkurmay’ın, parası olan kısa dönem yapsın, parası olmayan bu mücadeleyi yapsın durumu olmasın diye bir hassasiyeti var. Biz buna saygı duyuyoruz. Ama yakın zamanda sınır güvenliğini profesyonel askerlere bırakacağız. Vergiler düşük-  Emlak vergileri bir ailenin dışarıda bir gece yediği yemekten daha düşük. Kaldı ki 3 bin liranın altındaki kira gelirlerinden vergi bile almıyoruz-  Bu yıl en yüksek emekli maaşına yüzde 8, en düşük emekli maaşına yüzde 20 artış öngörüldü. Geçen yıl da en düşük emekli maaşı yüzde 24 arttı. Sürekli olarak en düşük maaşta en yüksek artışı yapıyoruz. Ama herkese mutlaka enflasyondan fazla artış yapıyoruz. -  Otomotiv, telekomünikasyon, akaryakıtta vergi yükü çok yüksek doğru hatta bazı alanlarda yüzde 65’i buluyor. Ama ülke geneline bakarsanız yüksek değil. Mesela gelir vergisinin en azı yüzde 20’ydi biz yüzde 15’e çektik. Tüm katma değerin yüzde 22-23’ü vergi. Bu OECD sıralamasına göre yüksek değil. Hayvancılık terör mağduruHayvancılık önemli ölçüde Doğu ve Güneydoğu’da yapıldığı için burada baş gösteren terör sorunu hayvancılığı etkiledi. Ayrıca ülkeler zenginleştikçe daha fazla et tüketirler. Bu yüzden et tüketimimiz arttı. Et sorunu ortaya çıktı. -  Bize hayvancılık yapmak istiyorum diye gelene 7 yıl faizsiz kredi veriyoruz. İlk iki yılı da ödemesiz. Bundan daha cömert bir teşvik sistemi olamaz. Öğrenci bursları-  2002 yılında öğrenci bursları aylık 45 TL idi. Şu an 200 TL oldu. Önümüzdeki dönemde de ciddi şekilde arttırmayı öngörüyoruz. Biliyorum 200 TL çok az. Ben de öğrenciyken Çankaya Belediyesi’nin yemek kuyruklarına çok girdim. Öğrencinin zengini olmaz. Ailesi zengin olsa bile...-  8 yılda motorlu taşıt sayısı 8.7 milyondan neredeyse 15 milyona çıkmış. Vatandaş yeni ev, yeni araba alıyor. Bu yıl 1 milyondan fazla plazma TV satılmış bu ülkede. Yani halkın hayat standartları yükseliyor. Sözleşmeli farkı yok -  Aslında özlük hakları bakımından kadrolular ve sözleşmeliler arasında bir fark yok. Artık eş durumundan tayin dahi yapılabiliyor.-  Ben ilke olarak tüm öğretmenlerin kadroya geçmesine karşı değilim. Temel kaygımız belirli bölgelerde hizmetin aksaması. Belirli şehirlerde yığılma var. Mesela Ankara gibi merkez şehirlerde neredeyse 3-4 çocuğa bir öğretmen düşüyor ama doğuda durum hiç de öyle değil. Bu sorunu çözmek için biz sizi işe alıyoruz ama mesela Hakkâri’de çalışacaksınız demişsek ardından kadroluya geçip hemen ben başka illere gideyim gibi bir anlayış varsa bu sorunlar devam eder. Bu sebeple Maliye Bakanlığı açısından sözleşmeli ya da kadrolu fark etmiyor. Önemli olan hizmetin görülmesi. -  300 bin öğretmen açığı yok. Son 8 yıldır kamuya aldığımız her iki elemandan biri öğretmen. -  Milli Eğitim Bakanlığı bütçesi Yurtkur bütçesi dahil olmak üzere 2002 yılında 7.5 milyar liraydı. Şu anda sadece MEB’in bütçesi 2011 yılında 34 milyar lira olacak. Üniversitelere 11,5 milyar lira veriyoruz. Eskiden bu rakam 2.5 milyar liraydı. -  Biz bu sene 40 bin öğretmen kadrosu verdik, ihtiyaçlarımız doğrultusunda daha fazlasını da vereceğiz.  Yoksulluk azaldı-  TÜİK rakamlarına göre yoksulluk oranı yüzde 30’un üzerindeyken yüzde 17’nin altına düştü. Bizim ülkemizde de diğer ülkelerde de yoksullar var. Valiliklere her ay fakirlere yardımcı olsun diye para gönderiyoruz. Sadece para göndermek değil mikro kredilerle iş kurma imkânı da sağlıyoruz. Okula gidiyorsunuz kitaplar hazır. Sağlığa ulaşım konusunda Türkiye Kuzey Avrupa ülkelerini bile geride bıraktı. Yoksulluğu yok ettik demiyorum ama yarıya azalttık. -  Seçim ekonomisi yapmadığımızın en güzel göstergesi bütçe açığını düşürmemiz. Seçim ekonomisi yapan bir hükümet bütçe açığını düşüremez. Özetin özeti: Maliye’nin ekonomiye bakışı ile vatandaşınki çok az noktada örtüşüyor!..</TEXT>
</DOC>
