<DOC>
<DOCNO> 1331069 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f6f1955/l/0l0smilliyet0n0btr0cah0edede0evah0edede0esen0eneymis0esen0e0ccaglayan0ebilgen0cege0cyazardetay0c0a80b110b20a10a0c13114780cdefault0bhtm/story01.htm </URL>
<DATE> 2010/11/08 </DATE>
<TIME> 11:15:52.0 </TIME>
<AUTHOR>  </AUTHOR>
<HEADLINE>
ah dede vah dede, sen neymi�� sen!
</HEADLINE>
<TEXT>“AH dede vah dede, sen neymişsin sen, dillere düştüm senin yüzünden” diye başlayan Engin Evin’in bir zamanlar dillerden düşmeyen şarkısı şimdilerde CHP’lilerin içine düştüğü durumu ne güzel özetliyor değil mi? CHP’de hemen herkes öteden beri, namı diğer ‘Dede’, yani Önder Sav için ne diyordu: “Örgüt ondan sorulur...”“Bütün delegeler emrinde...”“O istediğini seçer, istemediğini devirir...”“Dede ne derse o olur.” Ancak...Nedense her kurultayda Parti Meclisi üyeleri seçilirken listede en çok çizilen isim hep Önder Sav olmadı mı?Demek ki; Sav gerçekte örgütte fazla etkin değilmiş.Demek ki; Kılıçdaroğlu’nun deyimiyle bir “Korku imparatorluğu” varmış.Geçen çarşamba günü yaşananlardan sonra hemen herkes (basında ve kamuoyunda) ‘Yeter artık Önder Sav gitsin’ diyor.Hemen herkes, Sav’ın ekipçiliğiyle artık CHP’nin büyüyemeyeceğine, iktidara gelemeyeceğine inanıyor.Partide “Polit büro”nun şefi olarak gösterilen Sav’ın yönetimden uzaklaşmasıyla yenileşmenin, gençleşmenin önünün açılacağına inanılıyor.Kurultaya gidilmesi halinde delegenin, kimsenin etkisi altında kalmadan halkın sesine göre karar vermesi isteniyor.Nitekim, halk da aynı görüşte ki; CHP’de yaşanan darbeden sonra başta Milliyet olmak üzere Hürriyet ve Vatan gazetelerinin internet sitelerine yapılan yorumlar, Kılıçdaroğlu’na desteğin çığ gibi olduğunu gösteriyor.İşte o yorumlardan bazıları:Yücel Özer: Olması gereken de buydu. 53 yıldır iktidar olmamak için ellerinden geleni yaptılar. GHANDİ KEMAL, bu kısa süre içinde, ŞABAN DİŞLİ’yi, MEHMET DENGİR FIRAT’ı ve MELİH GÖKÇEK’leri silip süpürmedi mi? DENİZ BAYKAL kabusunu ve ihtiyar adam ÖNDER SAV’ı emekliye ayırttı. Büyük bir ihtimal başımızdaki bela da yok olacak. *  *  *Erhan  Koşukoğlu: CHP’de birşeylerin değişmesi gerektiği kesin. Önder Sav, artık CHP’yi bırakmalı ki partinin önü açılsın. Kılıçdaroğlu’nu destekliyoruz.  *  *  *Hakan Tosun: Yıllardır iktidar olamayan CHP’nin artık kabuk değiştirme vakti gelmiştir. Önder Sav’ın koltuk için partiyi bu hallere düşürmesi çok acıdır. İnanıyorum ki Kılıçdaroğlu ile parti yeniden umut haline gelecektir... *  *  *Muhammed Erdoğan: Bence çok doğru bir karar. Önder Sav ve onun gibiler partiden giderse bu sefer oyum CHP’ye olabilir.  *  *  *Kasım Usta: CHP, Türkiye siyasetinde kendine yaraşır bir yerlere gelemedi. Sayın Kılıçdaroğlu ile layık olduğu saygın yere geleceğine inanıyorum, 55 yıllık CHP’liyim. Artık umudumuz kalmamıştı. Sayın Kılıçdaroğlu bize tekrar umut verdi. Bütün kalbimle destekliyorum.  *  *  *Engin Yeşil: Kılıçdaroğlu bir devrim yaptı! Devrimi bilmeyenlere nasıl birşey olduğunu şöyle anlatalım: Nasıl bir kız seversiniz ve kaçırırsınız ya... Kimsenin haberi olmadan bir günde dünyanın diğer ucuna gidersiniz ya... İşte devrim böyle bir şeydir... *  *  *Cengiz Cengiz: Sayın Sav istese de, istemese de CHP’ye oy verenlerin yüzde 90’ı Kemal Kılıçdaroğlu’nun arkasındadır. Bunu kendisi de biliyor. Ama işlerine gelmiyor bırakın şu partiyi yeter...  *  *  *Turgut Odabaşı: Kılıçdaroğlu, yıllardır hiç bir liderin yapamadığını yaptı. Partinin yıllardır el freni Önder Sav’ı yönetimin dışına attı. Önder Sav’ın partiye vereceği bir şey yoktur. Eskiden Deniz Baykal’ın peşinden ayrılmazdı. 5 dakikada Deniz Bey’i sattı. Kılıçdaroğlu’nun peşine takıldı. CHP, Kılıçdaroğlu ile iktidara şimdi daha yakın...  *  *  *Turgay Çelik: Bence yıllar önce gerçekleşmesi gereken bir olaydı... CHP içindeki dengesizliklerin giderilmesi için olumlu olduğunu düşünüyorum... CHP’ye oy verecektim, herhalde şimdi oyumu daha rahat veririm.  *  *  *Cemal  Esen: Yeter sayın Önder Sav, geldin 73 yaşına. Hizipçiliğiniz, halktan kopukluğunuz, koltuk sevdalılığınız yüzünden bir CHP’li olarak sizden utanıyorum. Partide de ne kadar destekçin, yalakan var bilemem ama halktan yüzde bir bile destek yok size ve zihniyetinize. Utan ve git emekliliğini yaşa.  *  *  *Özgür Koç: Bu parti nasıl yenilenecek? Birinci Dünya Savaşı’ndan kalma Sav’larla mı değişecek? İyi ki Kılıçdaroğlu gibi bir başkan geldi, parti biraz güçlendi. Bu Sav denen adamın amacı ne? O, partiye değil kendine bir başkan seçti. Kılıçdaroğlu ise ‘Ben sana değil CHP’ye başkan oldum’ dedi... GİİİT ÖNDER SAV GİİİT...  HAFTANIN SÖZLERİ- Başbakan Erdoğan ve yol arkadaşları, 8 yıllık iktidarlarında, yolsuzluk ve hırsızlık yapanların hamiliğini ve bölücülüğün kılavuzluğunu yapmaktan asla utanmamıştır. (MHP Genel Başkanı Devlet Bahçeli)- Bülent Arınç, müflis tüccar gibi eski defterleri karıştırıyor. (CHP Genel Başkan Yardımcısı Gürsel Tekin)- Güvercin benzetmesi yapanlara söylüyorum. Kılavuzu karga olanın burnu yerden kalkmaz. (Bayraklı Belediye Meclis Üyesi Hüsnü Boztepe)- Biz oraya kendi başımıza gitmedik. Genel Başkan taahhütlü mektupla davet etti. Sonra da bizi adam yerine koyup, gelmedi. (CHP PM Üyesi Semra Tanülkü)</TEXT>
</DOC>
