<DOC>
<DOCNO> 1326238 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f5b51fb/l/0l0smilliyet0n0btr0cpuslu0ehava0cderya0esazak0csiyaset0cyazardetay0c0a50b110b20a10a0c130a89710cdefault0bhtm/story01.htm </URL>
<DATE> 2010/11/05 </DATE>
<TIME> 01:21:47.0 </TIME>
<AUTHOR>  </AUTHOR>
<HEADLINE>
puslu hava
</HEADLINE>
<TEXT>PKK’nın “eylemsizlik” kararının son bulacağı gün Taksim’deki “intihar saldırısı”nda 32 yurttaşımız yaralandı. “Canlı bomba” Çevik Kuvvet’i hedef almıştı; pazar günü giriştiği eylemden geriye parçalanmış bedeni ve masum insanların kan izleri kaldı.Son olarak Hakkâri Geçitli’deki mayın tuzağı, PKK’nın “ateşkes” sürecinde silahlı güçlerini neden sınır ötesine çekmediği konusunda eleştiri ve beklentilere yol açmıştı.Geçitli’den sonra uzun bir sessizlik dönemine girildi.O arada Aysel Tuğluk’un İmralı ziyareti gerçekleşti.Ve geçen hafta PKK’nın Kandil’deki lideri Murat Karayılan Radikal’den Ertuğrul Mavioğlu’na konuştu. Artık tek bir sivilin bile eylemlerden zarar görmeyeceği sözünü veriyor ve geçmişte yaşanan Mavi Çarşı benzeri olaylar nedeniyle “özür” diliyordu.Bu demecin mürekkebi kurumadan Taksim’deki “canlı bomba”nın onlarca kişiyi katletmeye çalışması düşündürücüdür. Kuşku vericidir.Diyarbakır’da KCK davasının görülmeye başlandığı bir ortamda Kürt sorunu, “anadilden özerkliğe” tüm boyutlarıyla tartışılırken PKK’nın silah bırakmasına ortam hazırlayacak “ılımlı” bir iklim Ankara’ya egemen olmaya başlarken, PKK Taksim’e “intihar eylemcisi” niye göndersin?!Nitekim demokratik Kürt hareketinin önde gelenleri Ahmet Türk başta olmak üzere saldırıyı kınadılar. PKK da olayı üstlenmedi.Aysel Tuğluk, Öcalan’ın avukatı olarak İmralı’ya ikinci kez giderken PKK da, “eylemsizlik” sürecini seçimlere dek uzatma mesajları veriyordu.2011 yazına kadar uzanacak bu geniş zaman dilimi, “barış” konusundaki niyet ve çalışmalara anlamlı bir süre kazandırıyor. PKK, Taksim’de olduğu gibi “kontrol dışı” eylemlerle siyasete şans tanıyan karar süreçlerine kendi eliyle zarar vermeyecektir.Kürt siyaseti şiddeti reddettiği sürece, Türkiye’deki “puslu hava”nın kimler tarafından yaratıldığı daha iyi anlaşılacak.Dünkü Milliyet’te Devrim Sevimay’ın KCK davası avukatlarından Reyhan Yalçıntaş Baydemir ile söyleşisi vardı. Kendi davasını hukuk dili ve insan hakları boyutuyla bu denli güzel anlatacak kadrolar yetiştirmiş bir hareketin, “silahlara veda etmesi” zamanının çoktan geldiğini bir kadın avukatın savunusundan çıkarabiliyoruz.Terör bundan böyle demokratik Kürt hareketine fayda sağlamaz, zarar verir!Çankaya’daki resepsiyonda BDP Genel Başkanı Selahattin Demirtaş ve arkadaşlarının Cumhurbaşkanı Gül ile yaptıkları söyleşi de demokratik çözümler konusunda umut vericiydi.Böyle bir ortamda PKK’nın Taksim’i kana bulaması pek akılcı gözükmüyor.İntihar saldırısı örgütü “olağan şüpheli” durumuna düşürüyor olsa da, “derin” güçlerin bu alandaki “zamanlama” ustalığını da gözardı edemeyiz.ABD ve NATO’nun “füze kalkanı” için Türkiye’yi gözüne kestirdiği bir ortamda bu coğrafyada “terör”ü bitirmek istemezler!</TEXT>
</DOC>
