<DOC>
<DOCNO> 1328597 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f63e44d/l/0l0smilliyet0n0btr0cmelih0egokcek0etribunu0enihat0ekahveci0eden0eogrensin0cercan0eguven0cspor0cyazardetay0c0a60b110b20a10a0c1310a8860cdefault0bhtm/story01.htm </URL>
<DATE> 2010/11/06 </DATE>
<TIME> 03:20:23.0 </TIME>
<AUTHOR>  </AUTHOR>
<HEADLINE>
melih g��k��ek trib��n�� nihat kahveci���den ����rensin
</HEADLINE>
<TEXT>Sayın Melih Gökçek cin gibi bir politikacıdır. Yıllardır futbolun içindedir. Hatta futbolu yönetecek insanları tayin etmeye bile niyetlidir ama ne “oyunu” ne de “raconu” öğrenebilmiş!Tribün psikolojisinden ise bihabermiş. Ankaragücü tribünlerinden “sinkaflı” laflar gelince “Bir daha yaparlarsa takımdan desteğimi çekerim’’ demiş.Bravo... Bu kadar insan kafa patlatıyor, emek veriyor küfrü önlemek için... Melih bey “kestirmeyi” keşfetti!..Keşke bu kadar kolay olsa. Keşke parayla, tehditle olsa... Veya... Tribünler Melih Bey’in blöfünü görse, bırakıverse şu Ankaragücü’nü... Keşke!Topçuya, itibara, şakşaka harcanan ve “haksız rekabet” yaratan paraları tekrar esas amacına, Ankara Halkı’na döndürebilse Melih Bey. Sayın Gökçek’e bir tavsiye:Futbol denilen “sahada basit, saha dışında Dünya’nın en karmaşık oyununda” sorunları çözmeye “dört işlem” yetmiyor. “Toplasan” eksik geliyor. “Çıkarsan” fazla! “Bölsen” ayıp, “çarpsan” çarpılıyorsun..... Hele tribün ile bir sorunun varsa, bu tip “efelenmeler/tehditler” hiçbir işe yaramadığı gibi ters tepki veriyor. Çünkü teşhis konulamıyor “tribün ağrılarına”. Çünkü, kalabalıkların satın alma gücünden yararlanmak üzerine odaklanmış liberalizmde, tribünün yanlışını yazamıyor/söyleyemiyor hiç kimse. Bazen müşfik ana kucağı gibi tribün. Bazen üvey anadan daha zalim.Kimini duygusallığı ile ağlatıyor, kiminin anasını. Sahiplendiği ile nefret ettiklerinin, neden “layık” neden “müstahak” olduğunu anlamak için ancak tribünde olmak lazım. Bakınız Nihat Kahveci’ye... Ve “Nihat’ı ıslıklamak ayıptır” diye yazı yazan bendenizin elektronik postalarına bakınız!Tabi, utanmazsanız!..Önceki gün itibarıyla Beşiktaş’ın en büyük düşmanıydı Nihat.Bugün “evlat”.Çünkü Porto’ya gol attı.Oysa “Gün gelir gol atar” diye yazmamıştım ben... “Kendi genlerinden birini, üstelik yaptıklarıyla seni çok mutlu etmiş birini, eskisi kadar başarılı değil diye yerin dibine sokamazsınız; ancak onun adına üzülürsünüz” demek istemiştim.Bunu bile kabul ettiremedim. Melih Gökçek sahaya çıkıp gol atamayacağına ve  tribünlerin psikolojisini asla kavrayamayacağına göre, Ankaragücü seyircisine tehdit kokan yaklaşımları ancak ve ancak Gökçekler ile Ankaragücü arasındaki “sentetik” ilişkiyi erken sonlandırır. Biline. </TEXT>
</DOC>
