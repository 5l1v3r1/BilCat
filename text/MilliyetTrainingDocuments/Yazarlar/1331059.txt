<DOC>
<DOCNO> 1331059 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f6f195a/l/0l0smilliyet0n0btr0catan0ekazandi0cbulent0ebuda0cege0cyazardetay0c0a80b110b20a10a0c13114730cdefault0bhtm/story01.htm </URL>
<DATE> 2010/11/08 </DATE>
<TIME> 11:15:39.0 </TIME>
<AUTHOR>  </AUTHOR>
<HEADLINE>
atan kazand��
</HEADLINE>
<TEXT>Sanki üç gün oynansa gol olmayacak gibi bir durum vardı. Akhisar Belediye Stadı’nın zemininde iyi futbol oynamak epey beceri istiyor. İki takımın futbolcularının da göze batan hevesli çabaları var. Ancak salt iyi niyetli çabalar yetmiyor. Altay Rize maçının başarılı kadrosunu ve dizilişini koruyor. Burak onsekizde yok sakatlığı varmış. Böyle günlerde skor tabelasını etkileyecek bu ismin yokluğu önemli eksiklik. Siyah beyazlılara bir haftalık neşe yetiyor. İki haftalık olanı bozuyor heralde. Maçın bütününe baktığımızda topa sahip olmada ve atak sayısında Altay açık ara önde görünüyor. Ancak pozisyon üretiminde, ataklarda çoğalmada, yaratıcılık sergilemede epey kısır bir dönem yaşıyorlar. Demirbakan’ın 59. dakikada oyun alanına yaptığı iki hamle Mehmet Şen ile Mehmet Sak’ı oyuna almak yerindeydi. Ancak bu futbolcuların oyuna girdikten sonra takıma verdikleri katkı bayağı sınırlıydı. Akhisarlı futbolcular, futbol alanının bütün bölgelerinde müthiş içten ve özverili oynadılar. Özellikle ikinci yarıda geniş bir alanı Altaylı futbolculara bırakarak geçtiler topun arkasına ama siyah beyazlılara geçecek delikte bırakmadılar. Mandanda yediği golde hatalıydı. Ancak ‘Hatalıydı’ diyerekte geçiştiremiyoruz çünkü maliyeti yüksek. Akhisar Belediye giderek Bank Asya’ya ısınıyor bu sezon izlediğim üçüncü maçları bence en iyi oynadıkları maçtı. İleri uç genç adamlarından attığı golle kulüp tarihine adına yazdıran Mert ve arkadaşları kazanmak için varolan güçlerini sonuna kadar kullandılar. Futbol alanlarında ender yada hiç karşılaşmadığımız maç öncesi ve bitiminde sergilenen tribün güzelliği özellikle övgüye değerdi. Bu davranışları sergileyen bütün sporseverleri gönülden kutluyorum. Keyif veriyorlar, renk katıyorlar. Ne diyeyim hep varolsunlar.</TEXT>
</DOC>
