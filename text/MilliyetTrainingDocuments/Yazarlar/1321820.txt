<DOC>
<DOCNO> 1321820 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f4983bb/l/0l0smilliyet0n0btr0cansiklopedik0esozlugun0eboylesini0ehic0egormediniz0cmeral0etamer0cekonomi0cyazardetay0c0a30b110b20a10a0c130a82210cdefault0bhtm/story01.htm </URL>
<DATE> 2010/11/03 </DATE>
<TIME> 01:22:50.0 </TIME>
<AUTHOR>  </AUTHOR>
<HEADLINE>
ansiklopedik s��zl������n b��ylesini hi�� g��rmediniz
</HEADLINE>
<TEXT>Füsun-Faruk Eczacıbaşı çiftinin Galata’daki koleksiyon evlerinin 6. katındayız. Hemen yanı başımızda en ışıl ışıl haliyle Galata Kulesi, enfes bir deniz manzarası. Duvarlarda modern sanatın itinayla seçilmiş örnekleri ve önümüzdeki upuzuuuun masanın üzerinde kapakları ressam Mehmet Güleryüz tarafından tek tek tasarlanmış, beyaz kumaş kaplı, ciltli kitaplar...Açık Radyo’nun 15. yılı nedeniyle hazırlanmış olan bu “sanat eseri kitaplar”ın kapaklarında aşktan siyasete, askerden çevreye ne ararsanız var. Kitapları elleyemiyorsunuz; çünkü onlar pleksiglastan 25 santim yüksekliğinde kapalı vitrinlerle korumaya alınmış. Hepsi 150 tane, ama 64 tanesi sergilenebilmiş.Hem ciddi, hem uçuk-kaçıkÖnünüzde kitap olup da karıştırmamak olur mu? Neyse derhal Mehmet Güleryüz tasarımı olmayan birkaç kitap geldi de merakımızı giderdik. Açık Radyo’nun 15 yıllık tarihi, “ansiklopedik sözlük” formatında bir kitaba dönüşmüş. Çok eğlenceli, kimi yerde çok ciddi, kimi yerde hayli uçuk-kaçık, tam Açık Radyo gibi sıra dışı bir iş çıkmış ortaya. Açık Radyo’nun sesli ve yazılı arşivinin taranmasıyla, programcılarının ve dostlarının kaleme aldıkları makalelerin derlenmesiyle oluşturulan Açık Kitap’ta sanattan spora, tarihten yemeğe, siyasetten gündelik yaşama kadar ne ararsanız var. Ahmet İnsel’den Beyazıt Öztürk’e, Enis Batur’dan Okan Bayülgen’e, Orhan Pamuk’tan Nejat İşler’e, Rakel Dink’ten Önder Focan’a 180’e yakın yazar ansiklopedik sözlükteki 550 maddenin yazımına katkıda bulunmuş.Gönüllüler tımarhanesiAçık Radyo, 13 Kasım 1995’te kurulduğu günden beri dokunulmayan konulara, çevreye, mimariye ve kaliteli müziklere yer verir. Açık Kitap’ta da savaş ve barış meselelerinden mültecilere, ezilen insanların durumundan çevreye radyonun “hassasiyet noktaları” yer alıyor. Mehmet Güleryüz’ün özel desenleri Açık Radyo’nun sıra dışı dünyasına çok uygun düşüyor.Genel Yayın Yönetmeni Ömer Madra, 3-4 yıl kadar önce Açık Radyo’yu “Gönüllüler tımarhanesi” olarak tanımladıktan sonra “Bedava yayını, neden para vererek izleyeyim?” diyenlere, radyonun Kuruluş Manifestosu’nu şu birkaç cümleyle anlatmıştı:“Radyo ne işe yarar?-  Zihin Tiyatrosu’nu kurmaya-  Zeki, duyarlı ve nazik insanları bir araya getirmeye-  Olabilecek en direkt teması kurmaya-  Belli bir fikri ve kültürel yapısı olan insanların bir arada olacağı bir platform sağlamaya-  Sağduyuya dayanan bir odaklaşmaya-  Kısacası nefes alıp vermeye. ‘Temiz hava’ solumaya...Hiçbir çözüm üretmeyeceğimize söz veriyoruz. Olsa olsa dünyadaki ‘meraksızlık’ sendromuna, geçici bazı çareler getirmeye çalışabiliriz. Size bir şey vermek istemiyoruz; mümkün olduğu oranda sizden bir şeyler almak istiyoruz. Çünkü bu, bizim ortak projemiz!”Kapağını Güleryüz’ün tasarladığı ve Madra’nın “Açık Radyo’nun 15 yıllık müktesebatı” diye tanımladığı Güleryüz imzalı 150 özel Açık Kitap, 5 bin liradan satılıyor. Herkes kendi önceliğine göre bir kapak seçebilir.</TEXT>
</DOC>
