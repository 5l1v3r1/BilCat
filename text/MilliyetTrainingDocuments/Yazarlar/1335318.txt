<DOC>
<DOCNO> 1335318 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/f9e883f/l/0L0Smilliyet0N0Btr0Cjaja0Efarki0Cerkan0Eoncel0Cspor0Cyazardetay0C140B110B20A10A0C13142450Cdefault0Bhtm/story01.htm </URL>
<DATE> 2010/11/14 </DATE>
<TIME> 07:18:50.0 </TIME>
<AUTHOR>  </AUTHOR>
<HEADLINE>
Jaja farkı
</HEADLINE>
<TEXT>İki bireysel hata, iki asist ve iki gol... Önce Vederson kafa ile topu Burak’a verdi. İkincisinde ise Mustafa Keçeli, Umut’a kaptırdı ve maçın daha 16. dakikasında , ’u krize soktuğu gibi kendisini de rahatlatıyordu.
İki takıma baktığımızda teknik adamların oyun kurguları, sahaya dizilişleri ve sistemleri hemen hemen aynıydı. Bu benzerlik oyuncu yapılarında bile eşleşti. Farkı yaratan tek oyuncu Jaja’ydı. 
İki takımı birbirinden ayıran diğer fark ise ikinci bölge üstünlüğünün ’da olmasıydı. Bu alanda bazen maç 5’e 2 oyuna döndü. Bunun da sebebi Trabzonspor’un iki kenar adamı Engin ve Burak’ın topu kaybettiklerinde orta alana dönmesiydi.
Bursaspor’da ise bunun tam tersi oldu. Ozan, Turgay ve Sercan bırakın ikinci bölgeye gelmeyi, yerlerini bile değiştirmediler. Bu oyun anlayışına orta alan oyuncuları da eşlik edince Bursaspor üretken olamadı. Neredeyse ‘0’ gol pozisyonu ile maçı bitirdiler. Bursaspor’da, ’nın maça etkisine bakıp yabancı transferlerin takıma ne verdiği de görülebilir.
Sonuçta Bursaspor’un karşısında diri bir takım vardı. İkili mücadelelerde hep ayakta kalırken, ikinci topları da rakibe bırakmadılar. Bunun sonucunda kazanmaları doğaldı. 
Son sözüm hakem ’a. Belki skoru etkilemedi, ama Burak’ın ofsayt pozisyonunda kaleye attığı topta bayrağı kaldıran yan hakem kartını çıkarıp kalemi ile Burak’a gösterilecek kartı not edecekti. Fakat Yıldırım devam kararı verdi.</TEXT>
</DOC>
