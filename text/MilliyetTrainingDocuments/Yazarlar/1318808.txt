<DOC>
<DOCNO> 1318808 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f3861a4/l/0l0smilliyet0n0btr0cbuyuksehir0ebelediyesine0eonerir0e0cbanu0esen0cege0cyazardetay0c0a10b110b20a10a0c130a74440cdefault0bhtm/story01.htm </URL>
<DATE> 2010/11/01 </DATE>
<TIME> 01:32:16.0 </TIME>
<AUTHOR>  </AUTHOR>
<HEADLINE>
b��y��k��ehir belediyesine ��nerir?
</HEADLINE>
<TEXT>BİLİYORUM... Şakanın hiç sırası değil. Yaşadıklarımız da hiç komik değil! Ama bu İzmir’in, İzmirlinin yağmur yağdığında başına gelenler şaka gibi değil de nedir? Metro’nun suya gömüldüğünü görünce, türlü gülünç şey geldi aklıma. Oysa hiç sırası değildi. Ama elimde de değildi. Geceyarısı başlayan yağmurda, Metro bile su altında kalıyorsa; “Güleriz ağlanacak halimize” demekten başka çare var mı?Aslında sorunun cevabı; yani ağlanacak halimizin çaresi var. Onu da bari ben söyleyeyim... Çare; elbette plastik çizme ve şişme bot dağıtmakta değil. Çare; rehavetten kurtulmakta ve yağmuru ciddiye almakta! *  *  *10 yılda, 20 yılda bir afet yaşanır; anlarız...Günlerce yağmur dinmez, anlarız...Görülmemiş bir durumdur, 100 yılın yağmuru olur; anlarız...Ama her yağmurda, Türkiye’nin üçüncü büyük kentini boğazına kadar su basıyorsa; bunu anlayamayız!Anlayamıyorum... İzmir gibi bir kent sular altında kalıyorsa, yağmura her seferinde teslim oluyorsa, bunun sorumluları nasıl çözüm üretmeye çalışmaz?Her yağmur öncesi, Valilik’ten uyarı gelir oldu bu kentte.Her yağmur öncesi, insanlar gerilir oldu bu kentte.Ve...Her yağmur yağdığında, afet yaşanır oldu bu kentte. Her yağmur yağdığında aynı görüntü ortaya çıkar oldu bu kentte:Göle dönen sokaklar, sular altında kalan işyerleri, telef olan evler, denizle birleşen caddeler, nehirde yüzen araçlar...*  *  *Yeni açtığı işyeri suyla dolan kadın gözyaşları içinde. Bir başka yerde, mahalleli çamur dolan evlerinin eşyalarını bir yandan ağlayıp bir yandan da toparlayıp atmak için uğraşıyor. Üç saatte işe gelemeyenler, derenin içinden geçer gibi yolda ilerleyip aracı arızalananlar, karşıdan karşıya geçemeyen yayalar isyanda. Ya ekipler? Büyükşehir’in ekipleri nerede? Önceden uyarısı gelen yağmura karşı geceden hazır mıydılar? Sokakta mıydılar? Gece kaç kişi çalıştı? Gece çalışamıyorlarsa bunun nedeni fazla mesai ücretleri mi? Peki bu fazla mesai ücretleri vatandaşın zararından daha mı fazla?Akılda bin tane soru... Altyapı iflas ettiyse, çözüm üretecek misiniz?Üretemeyecekseniz “Bu doğadan, Allah’tan” diyecekseniz eğer; İzmirliye ne önerirsiniz?Ne yapalım?“Denizin dibinde, konumu böyle, eskiden yapılan hatalar var” falan gibi yanıtlar olacaksa; o zaman yine ne yapalım?İzmir’i topluca terk mi edelim?Başka yere mi kuralım?*  *  *Peki ya Büyükşehir Belediyesi nerede?Belediye Başkanı Aziz Kocaoğlu nerede?Sakın “Yemekte” demeyin!Zira bu İzmir’in başına ne geldiyse hep bu yemeklerden geldi!</TEXT>
</DOC>
