<DOC>
<DOCNO> 1324140 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f531b35/l/0l0smilliyet0n0btr0cvob0eun0eo0esu0emart0eta0eaciliyor0cselim0etursen0cege0cyazardetay0c0a40b110b20a10a0c130a98390cdefault0bhtm/story01.htm </URL>
<DATE> 2010/11/04 </DATE>
<TIME> 03:20:10.0 </TIME>
<AUTHOR>  </AUTHOR>
<HEADLINE>
vob���un ���o���su mart���ta a����l��yor
</HEADLINE>
<TEXT>İZMİR’DE sokaktaki insanın pek fazla bilmediği ama Türkiye’de ve dünyanın dört bir yanındaki yatırımcıların çok yakından tanıdığı bir Vadeli İşlemler ve Opsiyon Borsası. Kısa adıyla VOB. Henüz beş yıl önce kurulan VOB ulaştığı işlem hacmi ile hisse senedi dünyasının kalesi İstanbul Menkul Kıymetler Borsası’nı bile sallıyor. Bazı günler işlem hacminde İMKB’yi bile geçiyor.VOB şimdi yeni bir sıçrayışa daha hazırlanıyor. Bugüne kadar sadece Vadeli İşlemler yapılırken Mart ayı ortalarında Opsiyon Borsası da  açılacak. Yani VOB’un bugüne kadar eksik olan ‘O’su da faaliyet geçmiş olacak. Opsiyon açılınca ne olacak diyanlere önce kısaca vadeli işlemlerden söz edelim. Diyelim ki yatırımcısınız ya da ihracat, ithalat yapıyorsunuz. Doların üç ay sonra 1.50 TL olacağını tahmin ederek karınızı hesap ediyor veya malınızın fiyatını belirliyorsunuz. Ama üç ay sonra bakıyorsunuz dolar 1.40’a düşmüş. Ya zarardasınız ya da karınız uçup gitmiş. Vadeli İşlem Borsası işte bunu önlüyor. Üç ay sonrası 1.50 TL’den dolar bozdurmak üzere Vadeli İşlem Sözleşmesi yaptığınızda artık dolar 1 liraya da düşse gamma gerek yok. Sözleşme gereği dolarınız 1.50TL’den bozulup cebinize konacak. Bu işlemin riski ise dolar üç ay sonra 1.50 yerine 1.70 TL’ye çıkarsa kardan zarar olacaktır.Ama, Mart ayında faaliyete geçmesi planlanan Opsiyon Borsası işte bu riski de ortadan kaldıracak. Eğer 1.50 TL’den anlaştığınız doların değeri hesap günü yaklaştığında 1.70’e çıktıysa Opsiyon Sözleşmesi ile anlaşmadan vazgeçebileceksiniz. Yatırdığınız teminat yanacak ama eğer daha karlıysa dolarınızı 1.70’den bozma şansınız olacak. Bu işlemi, bir emlak alırken ya da kiralarken daha uygun fiyatta bulduğunuz yeni bir yer için eskisine yatırdığınız kaporayı yakmaya da benzetebilirsiniz. VOB Başkanı Işınsu Kestelli ile geçtiğimiz günlerde uzun, uzun sohbet ettik. Yeni bilgisayar programlarının hazır olduğunu, Opsiyon Borsası’nın Mart ortalarında faaliyete geçmesiyle yapacakları atılımları büyük bir heyecan ve keyifle anlattı.Işınsu Kestelli’nin VOB’u İzmir’in elinden almak isteyenlere karşı verdiği mücadeleyi ve başarısını İzmirliler unutmamalı. Kestelli, Opsiyon Borsası’nın en az vadeli işlemler borsası kadar büyüklüğe ulaşacağını düşünüyor. Bugüne kadar döviz daha çok düşer, ya da çıkar kaygısıyla VOB’a pek yanaşmayan yatırımcı ve işadamlarının artık gönül rahatlığıyla işleme başlayabileceklerini söylüyor. Bu arada 1 Ekim’den itibaren başlayan vergi avantajlarını da hatırlatıp “Eğer VOB’da kendilerini garantiye alsalardı son krizde batan pek çok işadamı ve yatırımcı bugün ayakta olurdu” demeden edemiyor.  Bu  sözler tabii ki yalnız döviz değil, borsa, altın faiz, pamuk ve buğday gibi gelecekte VOB’da yatırımcının kendini garantiye alabilidiği diğer ürünler için de geçerli. Ve son bir söz Işınsu Hanım’la sohbet ederken, VOB Ürün Geliştirme ve Proje Müdürü Tolga Uysal günlük işlem hacminin 3.8 milyarı aşarak yeni bir rekor kırdıklarının haberini verdi. Halen dünyanın ilk 24 borsası arasında olan VOB,Opsiyon Borsası da faaliyeta geçtiğinde kısa sürede dünyannın ilk 10’una girebilecek. Keşke adı da değiştirilip İzmir Vadeli İşlemler ve Opsiyon Borsası olsaydı. ‘İzmir VOB’ ne güzel bir dünya markası olurdu değil mi?...İşadamlarını yöneten kadınlarÜNLÜ gelecek bilimci Alvin Toffler son kitabında “Gelecek 40 yıl içinde kadınlar şimdiye kadar benzeri görülmemiş biçimde iktidar olacak.” diye yazmış. Bir kaç gün önce EGİAD’ın bu Cumartesi günü yapılacak genel kurulunda başkanlığa aday olacak Ayşe Akın’la sohbetimizde Toffler’ın sözleri geldi aklıma. Ege Genç İşadamları Derneği’nin başkanı belki bir bayan olacak. Aynı İzmir Sanayici ve İşadamları Derneği’nin Başkanı İlknur Denizli’nin kadın olması, Türk Sanayici ve İşadamları Derneği’nin bundan önceki gibi bu dönem başkanı Ümit Boyner’in de kadın olması gibi. Bu arada EGİAD’ın diğer başkan adayı Temel Aycan Şen’in de kadın ağırlıklı bir yönetim kurulu oluşurma sözünü de unutmamak gerek. Galiba bu gidişle Toffler’ın 40 yıl tahmini çok daha yakın olacak. Şimdiden işadamları derneklerinin başına gelen kadınlar ekonomide çarkları ele geçirdikçe iktidarları sağlamlaşacak.Kimbilir, belki gelişmeler eksen kayması tartışmalarındaki Türkiye’nin şansı bile olabilir.</TEXT>
</DOC>
