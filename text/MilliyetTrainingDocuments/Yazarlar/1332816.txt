<DOC>
<DOCNO> 1332816 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/f7fb84a/l/0Lcadde0Bmilliyet0N0Btr0C20A10A0C110C10A0CYazarDetay0C13123470Celde0Evar0Eeglence0E/story01.htm </URL>
<DATE> 2010/11/10 </DATE>
<TIME> 13:15:51.0 </TIME>
<AUTHOR>  </AUTHOR>
<HEADLINE>
ELDE VAR EĞLENCE!
</HEADLINE>
<TEXT>‘Elde Var Hayat’ın ‘gizli yetenekleri’ sahneye çıkt... - Ali Eyüboğlu
Ali Eyüboğlu                                                      Alice                                ELDE VAR EĞLENCE!      



‘Elde Var Hayat’ın ‘gizli yetenekleri’ sahneye çıktı  ve döktürdü. Ekipte sanat müziği okuyan da, rap söyleyen de, country müzik yapan da vardı. Çağrı Bingüller, oyuncularının bu yönlerinden dizide yararlanacak mı?


Elde Var Hayat’ dizisinin yemeğine giderken biri bana, “Acayip eğlenceli olacak” dese, ona vereceğim yanıt, “İyi misin?” olurdu.
Çünkü genelde dizi yemekle sıkıcıdır. Hep beraber dizi izlenir.
Dizi biter bitmez bir alkış tufanı kopar. Herkes birbirini kutlar, “Müthiştim şekerim”, “Asıl sen süperdin” gibi komplimanlar birbirini izler. Şayet yemeğin verildiği yerde canlı müzik varsa, dizinin oyuncuları şarkıcıları dinlemekle yetinir, gecede başrolü kapmamaya özen gösterirler.
BSK Yapım’ın TRT 1 için çektiği ‘Elde Var Hayat’ın 13’üncü bölüm kutlama yemeği de öyle başladı, ama öyle bitmedi.
Sadullah Şentürk’ün yönettiği dizinin 13’üncü bölümünün perdeden izlenmesinin ardından başlayan ‘kutlama faslı’ uzun sürmedi.
Kandilli Paysage Restaurant’taki gecede canlı müzik başlayınca, yemeğin rengi de değişti.
‘Elde Var Hayat’ın kadrosundaki ‘cevherler’ birer birer ortaya çıktı.
‘Elde Var Hayat’; Emre Altuğ, Hande Subaşı, Adalet Çimen, Ahmet Kural, Serkan Kuru, Erdem Akakçe, Kerem Kupacı, Bala Atabek, Zeynep Zamire Kasapoğlu, Efe Kahraman ve İlayda Hoşgör’ün oynadığı bir dizi. Bu kadroda Emre Altuğ’dan başka şarkıcı var mı?
Bildiğimiz yok, ama gerçek bizim sandığımız gibi değilmiş demek ki!
Dizinin ‘gizli yetenekleri’ tek tek sahneye çıktı ve de döktürdü. ‘Elde Var Hayat’ın ekibinden sanat müziği okuyan da çıktı, rap söyleyen de, country müzik yapan da.


Hande Subaşı’dan coşturan potpuri
Emre Altuğ, söylediği bir şarkıdan sonra sahneyi arkadaşlarına bıraktı.
Altuğ, şarkıya başlamadan “Bir su rica edebilir miyim?” dedi. Altuğ’a su, yanı başındaki masadan değil, daha uzaktaki eşi Çağla Şıkel’den geldi.
Altuğ’un ardından Hande Subaşı mikrofonu eline aldı. Bir dönem Show TV’de katıldığı şarkı yarışmasındaki performansıyla dikkatleri üzerine çeken Subaşı, önce nazlandı, ama söyledikçe açıldı.
Subaşı, birbiri ardına söylediği şarkılarla ekip arkadaşlarına dakikalarca dans ettirdi.
Subaşı’nın şarkı aralarında ha bire cep telefonuna bakması dikkatimi çekti.
Sebebini sorduğum Subaşı, “Geçenlerde katıldığımız TV programı için Metin Abi (Özülkü) bu şarkıların notalarını bana SMS olarak atmıştı. Söylediğim şarkılardan müzisyen arkadaşların bilmedikleri çıkınca, onlara notaları göstermek durumunda kaldım” dedi.


Akakçe, country müzİk yıldızı gİbİ
Hande Subaşı’nın ardından sahneye çıkan Erdem Akakçe’nin çaldığı gitar ve söylediği şarkılar, ‘Elde Var Hayat’ı, ‘Elde Var Doyasıya Eğlence’ye dönüştürdü.
Bilkent Üniversitesi Müzik ve Sahne Sanatları Fakültesi Tiyatro Bölümü mezunu Akakçe’nin müzisyenlik ve şarkıcılık yönünü biliyordum, ama Beyoğlu’nda çalıştığı yere gidip dinlememiştim onu. Önceki gece ‘ country yıldızı’nı aratmayan Akakçe’yi dinleyince şu kanaate vardım: Akakçe, müzisyenlik ve şarkıcılıkta da en az oyunculukta olduğu kadar başarılı.
Öyle sanıyorum ki ‘Elde Var Hayat’ın yapımcısı Çağrı Bingüller de, elindeki cevherlerin o gece farkına vardı.
Bakalım bundan böyle Bingüller, oyuncularının bu yönlerinden dizide yararlanacak mı?
Gülüm DağlıNE Ki ŞiMDi BU?H&M HEYECANINDAN UTANMAKÇağdaş ErtunaSon durumBen de dans yarışmasındaydımMehveş Evin
Ne kadar İstanbullusun?Ali EyüboğluAliceELDE VAR EĞLENCE!Cadde'deki Hayalet--YABANCI FiLM HAYRANLIĞI MI,AL SANA!Hakan KırkoğluMüneccimbaşıÇABA iÇERiSiNDEYiZDilara Koçakİyi YaşamTAM TAHILLAR KARIN YAĞLARINDAN KURTARIYORSina KoloğluReyting canavarı‘NEW YORK’TA BEŞ MiNARE’ TV’DE iLK HANGi KANALDA?MUAZZEZ ABACIGhettoSaat: 22.00Fiyat: 45 - 90 TL Tel: 0 212 251 75 01CEM ADRİANBeyoğlu Hayal KahvesiSaat: 22.30Fiyat: 35 TL Tel: 0 212 244 25 58YOL PROJECT PLAYSİstanbul Jazz CenterSaat: 21.30Fiyat: 25 - 30 TL Tel: 0 212 327 50 50LOU RHODESBabylonSaat: 21.30Fiyat: 35 TL Tel: 0 212 292 73 68ŞEYTANCA ŞEYLERKulis Oda SahnesiSaat: 20.30Fiyat: 25 - 30 TL Tel: 0 216 467 33 32</TEXT>
</DOC>
