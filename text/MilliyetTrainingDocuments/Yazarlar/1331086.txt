<DOC>
<DOCNO> 1331086 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f6f194c/l/0l0smilliyet0n0btr0c0edemokratik0evideo0ekomplosu0eaydinlatilsin0ckadri0egursel0cdunya0cyazardetay0c0a80b110b20a10a0c13115690cdefault0bhtm/story01.htm </URL>
<DATE> 2010/11/08 </DATE>
<TIME> 11:16:16.0 </TIME>
<AUTHOR>  </AUTHOR>
<HEADLINE>
���demokratik video komplosu��� ayd��nlat��ls��n
</HEADLINE>
<TEXT>Deniz Baykal’ın CHP Genel Başkanlığı’ndan istifa etmesine neden olan “video”nun internete düşürülmesinin üzerinden tamı tamına altı ay geçti ve biz hâlâ bu komplonun failleri kimdir, bu işin arkasında kimler vardır bilmiyoruz.“Bilmiyoruz” derken şunu kastediyorum: Baykal’ın yatak odasına gizli kamerayı kimin ya da kimlerin yerleştirdiğine, daha sonra elde edilen görüntülerin montajının kimler tarafından yapıldığına ve nihayet videoyu “Metacafe” adlı internet sitesine servis edenlerin kim olduğuna dair somut, karşı konulması olanaksız delillerle desteklenmiş bilgiden yoksunuz.Ve hatta şu sorunun cevabını bile aslında bilmiyoruz: Bu videoyu üretenler neyi amaçlıyorlardı? Baykal’ın CHP Genel Başkanlığı’ndan ayrılmasını mı yoksa başka bir sonucu mu? Kim bu soruya nesnel bir yanıt verebilir ki?  “Bilmemek” durumunun ne anlama geldiğini zaten herkes bilir diye düşünebilirsiniz. Ama inanın öyle değil. Bilmemenin anlamına dair, video komplosu babında birkaç satır yazmış olmaktan ötürü gerçekten üzgünüm. Farklı zaman ve mekânlarda çevremde konuşanlara kulak kabartıyorum ve birilerinin video komplosunun faillerinin kimler ve amaçlarının ne olduğunu hakikaten de bilirmiş gibi bir şeyler anlattığını duyuyorum. Bu “birileri”nin iki ortak yönü var. Birincisi, komplo hakkındaki “anlatı”ları tastamam örtüşüyor; ikincisi de bunlar her nedense ya iktidar yandaşlığıyla tanınmış ya da AKP’yi eleştirme hakkını kullanmaktan son raddeye kadar imtina eden, mecbur kalınca da bunu yasak savmak kabilinden yapan kıdemli gazeteciler ve öğretim üyeleri...Ortak anlatıları da şöyle: Tayyip Erdoğan’dan kurtulmak için önce CHP’nin değişmesi gerekiyormuş ve bunun ön koşulu Deniz Baykal’dan kurtulmakmış. Malum komplo bu amaçla tezgâhlanmış. Senaryoya göre failler de Baykal’ın yakın geçmişe kadar AKP iktidarına karşı işbirliği yaptığı vesayetçi unsurlar ve onların derin devleti... Kurulu düzen AKP’yi demokratik olmayan yollardan alaşağı etmeyi başaramayınca demokratik seçeneği denemeye karar vermiş. O da CHP’nin değişerek çok daha geniş kitleler için cazip bir parti haline gelmesi ve AKP’nin bu yolla dengelenmesiymiş...Bu komplo teorisini açıkça yazıp çizemiyorlar, TV programlarında doğrudan savunamıyorlar belki ama mahfillerde seslendiriyorlar. “Fısıltı gazetesi” için çalışıyorlar.Bu arada bir dipnot düşmek istiyorum. Bugünün Türkiye’sinde CHP’de değişim istemek kadar doğal, demokratik ve meşru başka ne olabilir? CHP’nin değişmesi de partinin özgürlükçü, demokrat ve modern bir çizgide yenilenmesi demek... Muhteremlerin mantığına göre bu görüşleri savunmak, AKP’den demokratik yollardan kurtulmak gibi acayip bir “kadim derin devlet komplosu”nun değirmenine su taşımak oluyor. Bir değişim talebinde, artık nasıl mümkün oluyorsa “demokratik komplo” hükmetmeye “Pes vallahi” diyorum... AKP’li olmadan AKP’cilik yapmanın meşruiyetini sürdürmek adına bakalım daha ne cinlikler icat edecekler?Ne de olsa burası Türkiye. Rahmetli Uğur Mumcu’nun veciz ifadesiyle, “bilgi sahibi olmadan fikir sahibi olanlar”ın ülkesi...Bu ülkede bir felsefe geleneğinin olmamasının neticesidir. Hüküm oluştururken somut olgulardan hareketle tüme varılmaz; kafadaki sabit fikirden hareketle tümden gelinir.Bu komplo teorisi zaten kendi içinde sakat ve tutarsız... CHP değişirse ne olacak? Eski derin devletle, askerci vesayet anlayışıyla ideolojik ve siyasi bağlarını koparmadan, bu zihniyet ve operasyonun kendi içindeki elemanlarını emekliye sevk etmeden nasıl değişecek? Bunları yapmadan nasıl özgürlükçü ve demokrat olacak? Ve seçmen tabanını nasıl genişletecek? CHP bu doğrultuda değişip dönüştüğü takdirde zaten sözde “demokratik komplo”nun sahipleri kaybedecek. Ha bu arada AKP dengelenirse ne âlâ...Yani hem eski vesayet kaybedecek hem de AKP otoriterliği... Olsa, demokrasimiz için çok hayırlı ve güzel bir komplo olurdu.“Video komplosu”nun olaydan altı ay sonra dahi hâlâ karanlıkta kalması, normal şartlar altında çok düşük olarak görülmesi gereken bir ihtimalin gerçekleşmesidir. AKP iktidarının elinde her türlü araç var; MİT, son derece etkin bir polis istihbaratı, her şey... İpuçları derseniz o da çok...Madem bu iş bir “eski derin devlet komplosu”dur, o halde Ergenekon’u çözenler, darbe planlarını faş edenler için ortaya çıkarması çocuk oyuncağıdır. Hadi, ne bekliyorsunuz?</TEXT>
</DOC>
