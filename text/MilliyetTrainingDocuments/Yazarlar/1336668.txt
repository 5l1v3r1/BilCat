<DOC>
<DOCNO> 1336668 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fa4363d/l/0l0smilliyet0n0btr0cdurmak0eyok0ecepleri0edoldurmaya0edevam0e0ccaglayan0ebilgen0cege0cyazardetay0c150b110b20a10a0c13144910cdefault0bhtm/story01.htm </URL>
<DATE> 2010/11/15 </DATE>
<TIME> 03:19:46.0 </TIME>
<AUTHOR>  </AUTHOR>
<HEADLINE>
durmak yok, cepleri doldurmaya devam!
</HEADLINE>
<TEXT>“GİDECEK Mİ, yoksa kalacak mı?” diye akıbeti tartışılan AKP İzmir İl Başkanı Ömür Kabak, sık sık CHP’li belediyelerin (özellikle Büyükşehir) yaptığı ihalelerin kime verildiğini ve belediye şirketlerinin yönetim kurulu üyelerinin kimler olduğunun açıklanmasını istiyor.Kabak’ın bu talebi, aynı zamanda sosyal demokrasinin ‘Saydamlık’ ilkesi...Yani...Hesap verebilirlik ve şeffaflık...AKP’nin sevgili il başkanının bu çağrısına hak vermemek mümkün değil.Yerden göğe kadar haklı...Ancak...Geçtiğimiz aylarda bu sütunlarda “Talkım verip salkım yutanlar” başlığı altındaki yazımda hangi il yöneticisinin, hangi ihaleleri aldığını sorduğumuzda sevgili Kabak, gazeteye kadar gelmiş ve il yöneticisi olduktan sonra hiç bir arkadaşının ihale almadığını ve nüfuzunu kullanmadığını söylemişti.Oysa...CHP İzmir Milletvekili Bülent Baratalı’nın soru önergesine Ulaştırma Bakanı Binali Yıldırım’ın verdiği yanıt Kabak’ı yalanladı.Nasıl mı?İzmir’de Karayolları 2. Bölge Müdürlüğü sorumluluğunda yapılan ihaleler sorulmuş.Ve geçen yıl kavşak düzenlemesiyle sinyalizasyon ihale işini kim almış biliyor musunuz?Hemen söyleyeyim.AKP İzmir İl Yönetim Kurulu üyesi Fırat Aytekin’in sahibi olduğu Aytekin Alm. İnşaat. Sanayi ve Ticaret Ltd. şirketi...Adı geçen şirket, toplam değeri bir milyon 361 bin 60 lirayı bulan tam 25 adet iş almış. Ne diyelim?Hayırlı işler...* * *Yine Baratalı’nın soru önergesine Sağlık Bakanı Recep Akdağ’ın verdiği yanıtta; İzmir’de bakanlığına bağlı hastanelerin bilgisayar, bilgi işlem, santral gibi teknik altyapı ve donanımlarının yenilenmesi için açılan ihale ve doğrudan temin yoluyla toplam 3 milyon 939 bin 136 liralık alım yapıldığı açıklanmış.Ancak...İhaleyi kime verdiklerini açıklamamış sayın Bakan.Acaba...Bu ihaleleri de AKP İzmir il yönetimindeki Fatih Yıldırım’ın ortağı olduğu ELFA Bilgisayar almış olmasın?!...Şimdi, sevgili Kabak’a düşen, partisinin İzmir il ve ilçe yönetimlerindeki isimlerden kim, hangi kamu kurum ve kuruluşundan doğrudan temin ya da ihale yoluyla iş almış, hemen açıklamalıdır.İhaleci, iş bitirici parti yöneticilerini açıkladıktan sonra da Büyükşehir Belediye Başkanı Aziz Kocaoğlu’na şöyle seslenmelidir:“Ey Kocaoğlu, ben ihaleci parti yöneticilerimi açıkladım. Sen de şirketlerin yönetim kurulu üyelerini ve kaç para aldıklarını, ihale alan parti yöneticilerini açıkla.”Aksi takdirde; AKP’nin meşhur “Durmak yok, yola devam” sloganını, “Durmak yok, cepleri doldurmaya devam” diye değiştirmek benim için ‘farz’ olacak.Mezara kadar vekilliğe son verilsinCHP Genel Başkan Yardımcısı Alaattin Yüksel’in ‘Belediye başkanları milletvekili adayı olmasın’ önerisi büyük yankı uyandırdı.Çok sayıda partili Yüksel’in bu önerisine destek verdi.“Madem milletvekilliğine talip olacaklar, neden belediye başkan adayı oldular. Artık her koltuğa talip olma devrine son verilsin” dediler.Ve yeni bir öneri getirdiler:“Hep yeni insanlar siyasete girmiyor diye yakınılıyor.Nasıl girelim ki?... Öyle milletvekilleri var ki; üç-beş dönemdir parlamentoda.Bu şekilde vekillerin sayısı CHP’de de, AKP’de de oldukça fazla.Neredeyse 25-30 yıldır vekillik yapan var.Partiler, buna da bir sınırlama getirmeli.Örneğin; iki veya üç dönemden fazla vekillik yapılamaz diye tüzüğe madde konulsun.Parlamentoya yeni isimler gelsin.”Ne dersiniz.Hangi parti bu öneriye ‘evet’ der sizce?HAFTANIN SÖZLERİ-Siz siyasi parti misiniz, yoksa kasap mı? (Başbakan R. Tayyip Erdoğan)-Birilerinin hevesi kursağında kaldı, onu çok iyi biliyorum. ‘Acaba kavga mı olacak, dövüş mü olacak, birbirlerine mi girecekler?’ Yok öyle bir şey. (CHP Genel Başkanı Kemal Kılıçdaroğlu)-Hezeyan ruh sağlığı bozuk insanların ifadeleri olarak ifade edilmektedir. Bu sözü Sayın Başbakan’a iade ediyorum. MHP’nin sayın genel başkanına dil uzatılmıştır. MHP’liler olarak o dili koparacağız. (TBMM MHP Grup Başkanvekili Mehmet Şandır)-Evren yargılanır ya da yargılanamaz diyemem. (Adalet Bakanı Sadullah Ergin)-Türkiye’de birkaç yerdeki belediyeciliği Türkiye halkının tercihiymiş gibi göstermek siyasetteki cahillikten başka bir şey değildir. (Büyükşehir Belediye Meclisi AKP Grup Başkanvekili Yusuf Kenan Çakar)- İzmir Büyükşehir Belediyesi’nde korku imparatorluğu yok, sevgi imparatorluğu var. Her gün denetçileri, müfettişleri saldırtan insanlar asıl korku imparatorluğu yaratmak istiyor. (Büyükşehir Belediye Meclisi CHP Grup Başkanvekili Sırrı Aydoğan)Asıl kurban kim?YARIN Kurban Bayramı...Geçen yıl 250 ile 450 lira arasında değişen kurbanlık koçlar, bu yıl 500 ile 900 liraya alıcı buldu.Kurbanlıkların yüzde yüz zamlandığı, buna karşın sayıları yedi milyonu aşan emeklinin maaşına ise sadece 40 ile 90 lira zam yapıldığı ülkemde, sizce asıl kurban kim dersiniz?Yine de herkesin Kurban Bayramı’nı kutlar, sağlık ve mutluluk içinde nice bayramlar görmenizi dilerim. (Ç.B.)</TEXT>
</DOC>
