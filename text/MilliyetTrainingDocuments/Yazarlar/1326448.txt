<DOC>
<DOCNO> 1326448 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f5bbaf6/l/0l0smilliyet0n0btr0cbir0ecuval0eincir0eyuklenince0esirtina0ekoptu0eyine0efirtina0ccetin0ealtan0cyasam0cyazardetay0c0a50b110b20a10a0c1310a3290cdefault0bhtm/story01.htm </URL>
<DATE> 2010/11/05 </DATE>
<TIME> 03:20:30.0 </TIME>
<AUTHOR>  </AUTHOR>
<HEADLINE>
bir ��uval incir y��klenince s��rt��na, koptu yine f��rt��na
</HEADLINE>
<TEXT>Siyasal gündem, ne kadar da hızlı değişiyor ve nasıl da hemen bayrağını dikiyor tüm somut olayların üstüne; hayret doğrusu!* * *Siyasal demeç ve yorumların, üstüne örtü çekip bayrağını diktiği somut olaylardan işte bir tutam örnek:1- Önceki gün, Liberya bandıralı, 180 m. uzunluğundaki bir “konteyner” gemisi; İzmit körfezine gitmek için Haydarpaşa’dan ayrıldığında, akıntılarla Sarayburnu’na doğru sürüklendi ve İstanbul yine, “kıl payı kurtuldu bir felaketten.”* * *Günde ortalama 140 gemi geçiyor Boğaz’dan; bunlardan bazıları 300 m. uzunluğunda, akaryakıt dolu tankerler...Bazılarının dümeni kilitlenmekte ve bazıları da yalıların içine bile girmekte. İstanbul, yılda kim bilir kaç defa kurtulmakta “kıl payı bir felaketten...”Ya bir seferinde kurtulamazsa?* * *2- 9 gün önceki HaberTürk gazetesinin 1’inci sayfasından bir haber:“Rumlara 15 milyon euroAİHM, Türkiye’yi en ağır tazminata mahkûm etti.1974’te mallarına el konuldu diye 19 Rum’un davasını birleştiren AİHM, rekor tazminat kararı aldı. Türkiye, davacılara 3 ay içinde 15 milyon euro, mahkeme masrafı olarak da 160 bin euro ödeyecek.”* * *3- Dünkü Milliyet’in 1’inci sayfasından:“ANA FAYIN ‘5.3’ UCU SALLANDIMARMARA’DAN geçen Kuzey Anadolu Fayı’nın Saros Körfezi’ndeki uzantısı olan Ganos fayı dün sabah 04.51’de 5.3’lük bir deprem üretti. Uzmanlara göre, yerin 15 km. altındaki deprem Saros’taki gerilmenin işareti. Ancak başka depremin öncüsü olup olmadığını kestirmek güç. Başbakanlık Afet Yönetimi ise bu fayın geçmişte, büyüklükleri 7.2’ye varan depremler ürettiğini hatırlattı.”* * *Türkiye’de siyasal parti sayısı 67’ye çıktı.Bu kadar çok siyasal partiye sahip başka bir demokrasi var mıdır, bendeniz bilmiyorum. Belki bilenler vardır.* * *Ancak siyasal partilerden hiçbiri, birkaç örneğini sunduğumuz türden somut olaylarla, sorunlar üstünde durmuyor ve örneğin, geçen yüzyılın yarısına kadar “örtülü ödenekler”in nasıl kullanılmış olduğunu gündeme taşımıyor.* * *TV’de “National Geographic”in yayınlandığı belgeseller; bizim siyasal parti sözcülerinin karşılıklı ağız dalaşlarından çok daha gerçekçi ve ince eleklerden geçirilme...* * *“Babunlar”, iri mi iri ve etobur bir maymun türü.Leoparlar, genellikle babunlarla karşılaştıklarında; hemen yere yapışarak siniyor ve hızlıca tüyüyorlar.* * *Bir gün dişi bir leopar, bir babunu bir pençede yere serme fırsatını buluyor ve babunu, paramparça edip yerken; ön pençelerine ufacık bir şey takılıyor.Parçaladığı babunun yeni doğmuş yavrusu...* * *Dişi leopar bir yudumda yutmuyor babunun yavrusunu, onu sakınmaya, pençeleriyle güvenceli bir yerlere koymaya çalışıyor.* * *Leoparın annesi, babunun yavrusuna hamle etmek isteyince de; annesini kovalayıp uzaklaştırıyor.* * *Birbirine düşman olan 2 vahşi etobur türü arasında; bir tanesinin ötekinin yavrusuna, dişilik güdüsüyle sahip çıkması...* * *Derken bir kafile babun geliyor ve yavruyu alıp gidiyor.* * *Genel seçim tarihi belirlendi, 12 Haziran; 2011 yılının en uzun günleri....8 ay boyunca kim bilir daha ne siyasal çatışmalar, salıncaklanmalar ve tsunamiler yaşanacak...* * *Sanırız bu arada hiç kimse de, Avrupa Konseyi İnsan Hakları Mahkemesi’nin Türkiye hakkında verdiği mahkûmiyet kararlarının, ne gerekçesine dokunacak, ne de Rusya’dan sonra en çok mahkûmiyet kararı almış ülkenin Türkiye olduğuna...* * *TV’de “National Geographic” kanalının bir başka belgeseli de; çok daha geniş açılı bir projektör taraması yapmakta “yer” küresi üstünde...* * *ABD’de, kalbur üstü entelektüellerin gerçekleştirdiği, “israf”a karşı bir sivil toplum kuruluşu; büyük bir ziyafet masası hazırlamış.Masada ne ararsan var, neredeyse kuş sütüne kadar.* * *Masada bulunan bütün yiyecekler, içecekler, balıklar, etler, ekmekler, pastalar, salatalar; tek tek çöp bidonlarından toplanmış.* * *Lokantalardan, marketlerden, evlerden, pikniklerden neler neler atılmıyormuş ki çöp bidonlarına...* * *İnsan, “israf”a karşı sivil toplum kuruluşunun, çöplüklerden toplanmış ziyafet masasını görünce; sadece şaşırıp kalmıyor, “yer” küresi üstünde 1 milyar insanın da, “yoksulluk” sınırının altında ve “açlık” sınırının içinde yaşadığını hatırlıyor.* * *Aynı belgeselde, bir de Hindistan’dan görüntüler var.Hindistan’daki yoksullar da, fareleri avlayıp onları pişiriyorlar ateşte, yemek için...* * *Bakalım, son 30 yılda 70 bin genç ölüye ve bin bir bilinmedik felaketle, milyonlarca doların savrulup gitmesine de neden olan Kürt sorunuyla, şiddet eylemleri; nihayet barışa kavuşuyor mu?* * *Siyasal parti sayısı 67’ye çıktı...Türkiye’de en cakalı getiri, politikada galiba...* * *Bizim ise gönlümüz, değişik meslek dallarında evrensel kalitelere erişilmiş ve “uzay çağı” ile de bütünleşilmiş olmasını isterdi...* * *İnsanın, içinde yaşadığı toplum için isteği; bazen bir ömür boyu kursağında kalıyor...</TEXT>
</DOC>
