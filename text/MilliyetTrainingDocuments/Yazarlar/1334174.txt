<DOC>
<DOCNO> 1334174 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/f878dce/l/0Lcadde0Bmilliyet0N0Btr0C20A10A0C110C110CYazarDetay0C13120A0A70Cyilbasi0Ehediyenize0Ekarar0Everdiniz0Emi0E/story01.htm </URL>
<DATE> 2010/11/11 </DATE>
<TIME> 02:09:42.0 </TIME>
<AUTHOR>  </AUTHOR>
<HEADLINE>
YILBAŞI HEDiYENiZE KARAR VERDiNiZ Mi?
</HEADLINE>
<TEXT>“Bu şehirde yaşam kalitesini artıran bir kurum say” desen... - Ferhan İstanbullu
Ferhan İstanbullu                                                      Spot                                YILBAŞI HEDiYENiZE KARAR VERDiNiZ Mi?      
“Bu şehirde yaşam kalitesini artıran bir kurum say” deseniz, aklıma ilk İKSV gelir. İKSV şimdi de tasarım dükkanıyla yılbaşı arifesinde şehri renklendiriyor


İKSV binasının giriş katında yer alan, tasarımdan sanattan keyif alanların ilgileneceği pek çok farklı ürün barındıran İKSV Tasarım Mağazası, bir yaşına yenilenen bir koleksiyonla girdi. 
Aralık kapıya dayandı gibi. Uzun bayram tatilinden sonra kasım su gibi akıp geçer. Yeni yıl için eş dost, yakınlar için hediye arayanların mutlaka İKSV Tasarım’a uğrayıp bakması lazım. Burada Türk ressamların eserlerinden alıntıların uygulandığı kristal, porselen, ipek gibi malzemelerden bilumum ürünler, hem genç hem de uluslararası ödüllü koleksiyonlar bir araya getirilmiş.
Mağazada ürünleri bulunan tasarımcılar arasında Aida Pekin, Deniz Toraman, Ela Cindoruk ve Nazan Pak, Leyla Taranto, Oya Akman, Tan Oral gibi isimler var. Ayrıca Dali, Picasso gibi dünyaca ünlü ressamların müze mağazalarından oluşan bir seçki ve Andy Warhol, Karim Rashid gibi tasarımcıların özgün ürünleri de İKSV Tasarım’da bulunuyor.



BİR YILDA NELER DEĞİŞTİ? 
İKSV Tasarım’da yeni sezonda New York’taki Modern Sanat Müzesi’nin (MoMa) yeni koleksiyonu yerini alıyor. Türk tasarımcılardan Camekan’ın ‘Rüya’ adını verdiği cam çalışması ve mini heykelleri, Özlem Peker’in Cihangir evleri ve kedilerini stilize ettiği tabak çalışmaları, Evrim Yavuz’un yeni yastıkları, Selin Sarpkan’ın el yapımı kağıt tabloları, Toz Design’ın koza koleksiyonu bu yenilikler arasında yer alıyor. Bir de İstanbul şekerleri markasıyla akide şekerleri mini kutularda sunuluyor.   
İKSV Tasarım’da ayrıca Türk Sanatçılar ve Türk Tasarımcılar Koleksiyonu, Devrim Erbil imzalı İstanbul panoları, Ara Güler imzalı sınırlı fotoğraflar ve Nusret Nurdan Eren’in doğa fotoğrafları satışa sunuluyor. Bir de İKSV Sınırlı Baskı Özel Koleksiyonu hazırlamışlar. Koleksiyoner ruhlular Can Yücel’in şiirleriyle Burhan Uygur’un resimlerini buluşturan ‘Rengahenk’ adlı kitabı ve Ergin İnan’ın Mevlana’nın eserlerinden esinlenerek oluşturduğu ‘Mevlana Celaleddin Rumi: 99 Şiir, 99 Resim’ adlı kitap gibi projeleri çok beğenecek. Gezdim gördüm, rahatlıkla söyleyebilirim ki ilginizi çekecek, bütçenize denk gelecek, üstelik bu kadar zevkli seçenek arasından bir şey bulamazsanız hiçbir yerde bulamazsınız!



Aklıma takıldı... 
Pazar günü Maçka Parkı’ndaydım. Çocuklu bir arkadaşımla birlikte... Ne güzel, iki adım ötede yollar, kaldırımlar birbirine girmişken burası vaha gibi.. Yine de park bomboş, o güzel gözlemeleri yapan meşhur kafe dışında... Maçka Parkı nasıl kurtulur diye düşünüyoruz. Hafta sonu eğitmenler ücretsiz spor yaptırsa mesela... Aerobik, yoga, Thai Chi gibi... Nike, pekala bu işin sahibi olabilir! Nişantaşı bitki örtüsü neye karşılık gelir(!) bilemem ama keşke bir botanik bahçe yaratılabilse. Tek gerekmeyen sıra sıra yiyeceklerin yan yana sıralandığı pis pazar görüntüsü! Yanlış anlaşılmasın, Maçka Parkı’nda bu sefillik yok, sadece Feshane’yi  göreli beri bu kötü format aklımdan çıkmıyor!
Dr.Eser AlptekinSağlık OlsunBACAKLARINIZIN DERMANI YOKSA, DiKKAT!Mehveş Evin
Mesaj her şeydir çağıAli EyüboğluAliceTARKAN’I NiYE YOK SAYDILAR?Ferhan İstanbulluSpotBereketli Boist!Hakan KırkoğluMüneccimbaşıSEBAT GEREKSina KoloğluReyting canavarıHALK TV KiME TESLiM?Vedat ÖzdemiroğluPaşa Gönül KriterleriMiZAH FESTiVALiMenderes ÖzelMendo TeknoBU FOTOĞRAFLARI BEN ÇEKTiMSUNAY AKINMSGSÜSaat: 17.00Fiyat: 25 - 30 TL Tel: 0 212- 236 69 66BAY HİÇKumbaracı50Saat: 20.30Fiyat: 20 - 30 TL Tel: 0 212 243 50 51BÜLENT ORTAÇGİLSabancı ÜniversitesiSaat: 20.00Fiyat: 10 - 15 TL Tel: 0 216 483 90 00HÜSNÜ ŞENLENDİRİCİBabylonSaat: 21.30Fiyat: 40 - 70 TL Tel: 0 212 292 73 68İMER DEMİRERAlt.Saat: 22.00Fiyat: 25 TL Tel: 0 212 245 23 47</TEXT>
</DOC>
