<DOC>
<DOCNO> 1326469 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f5bbaec/l/0l0smilliyet0n0btr0cyeni0echp0cderya0esazak0csiyaset0cyazardetay0c0a50b110b20a10a0c1310a3680cdefault0bhtm/story01.htm </URL>
<DATE> 2010/11/05 </DATE>
<TIME> 03:20:56.0 </TIME>
<AUTHOR>  </AUTHOR>
<HEADLINE>
yeni chp
</HEADLINE>
<TEXT>Gandi Kemal’di; CHP’de 1930’ların anlayışını, Önder Sav ekibiyle simgeleşen Politbüro’yu tasfiyeye yöneldiği andan itibaren Gorbaçov’a benzemeye başladı.Kemal Kılıçdaroğlu, “Partideki korku imparatorluğunu yıktık” diye kürsüye geldiğinde “yeni CHP”nin lideri olarak partideki “soğuk savaş” kadrolarına da meydan okuyordu. 20. yüzyılın son çeyreğinde, Sovyetler Birliği’nin dağılmakta olduğunu gören Gorbaçov, Doğu Bloku’nun dağılması pahasına Rusya Federasyonu’nu ayakta tutacak ve 21. yüzyıla girilirken yeniden güçlendirecek bir stratejinin temellerini atıyordu.“Glastnost” ve “Perestroika”Açıklık (Şeffaflık) ve Yeniden Yapılandırma.Kemal Bey, CHP Politbürosu’nun duymaktan hoşlanmayacağı bir gerçeği açıkça söyledi: “53 yıldır bu zihniyet yüzünden iktidar olamıyoruz.”Kılıçdaroğlu, partinin devletçi, statükocu, emekli bürokrat kadrolarını tasfiye ederek “yeni CHP”ye iktidar yolunu açmaya kararlıydı. Baykal döneminde hazırlanan tüzüğü geçerli saydı ve Sav’ın yerine Süheyl Batum’u genel sekreterliğe getirdi. Ve örgütten sorumlu genel başkan yardımcılığına Gürsel Tekin’i atayarak bundan sonra olacakların işaretini verdi.CHP geleneğinde genel başkan ile genel sekreterler çatışması partiyi kurultaya götürmüştür.Kılıçdaroğlu-Sav çatışması da kaçınılmaz olarak “seçimli” kurultay mücadelesini tetikleyecektir. Ortada sadece siyasi değil hukuki de bir sorun vardır. İki taraf da, “Parti Tüzüğü”nü kendilerine göre yorumluyorlar.Benzer sorun Saadet Partisi’nde yaşandığında Şevket Kazan, “tüzüklerin efendisi” Önder Sav’ı ziyaret ederek akıl danışmıştı. Sonrası malum, partiyi Numan Kurtulmuş’tan aldılar, “kayyum”a teslim ettiler, kongrede ise 86 yaşındaki Erbakan geri döndü. Önder Sav, Kılıçdaroğlu darbesiyle CHP’nin kimliğinden uzaklaştırıldığını, “sağa kaydığını” Süheyl Batum gibi partide hiç emeği olmayan isimlerin yönetime geldiğini öne sürüp, partiyi yargı üzerinden kurultaya götürmeye çalışacak. Kemal Bey’in katılmadığı Parti Meclisi’nde alınan “tüzük kurultayı” bu yolu açabilir.CHP’deki eski-yeni kavgasında Deniz Baykal’a da kilit rol düşecek.Deniz Bey, “kaset darbesi”nden sonra Önder Sav’ın Kılıçdaroğlu’na verdiği desteği “Brütüs’lük” saymış ve elli yıllık dostluk bağlarını koparmıştı.Sav’ın bu süreçte Baykal’ın desteğini alması olanaksız.Deniz Bey, bir süredir CHP yönetimini “tüzük kurultayı”na davet ederken partide bir “genel başkanlık sorunu” olmadığını söylüyordu. Baykal kerhen de olsa gelinen şartlarda “seçime dek” Kılıçdaroğlu’na destek verebilir.CHP seçime dek toparlanamaz ya da AKP karşısında yenilgiye uğrarsa Baykal zaten dönecektir!Sancılı bir dönem bekliyor ana muhalefet partisini. Kadro, program, vizyon tartışmaları arasında “seçimli” bir kurultaya sürüklenmesi kaçınılmaz. “Gorbi Kemal”in işi zor. </TEXT>
</DOC>
