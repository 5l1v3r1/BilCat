<DOC>
<DOCNO> 1323903 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f52aa34/l/0l0smilliyet0n0btr0ccirkin0eoyun0catilla0egokce0cspor0cyazardetay0c0a40b110b20a10a0c130a85660cdefault0bhtm/story01.htm </URL>
<DATE> 2010/11/04 </DATE>
<TIME> 01:23:00.0 </TIME>
<AUTHOR>  </AUTHOR>
<HEADLINE>
��irkin oyun
</HEADLINE>
<TEXT>Schuster’in önde basma, savunmayı ileri çıkarma, çizgi defans ve hücum felsefesine elbette kimse itiraz etmemeli. Modern futbol böyle bir şey. Ama futbol aynı zamanda bir takım oyunu...Schuster’in felsefesini hayata geçirmek için takımca aynı ilkeleri paylaşacaksınız. Sorumluluk alacak, yardımlaşacak ve arkadaşlarınızla en iyi iletişimi kuracaksınız.Beşiktaş oyun içi iletişimin iyi ve kötü örneklerini bir arada sergiledi.Örneğin, Guti’nin başlattığı pozisyonda İbrahim Üzülmez’in sol kanattan dalarak topu hafif kavisle kale ağzına koşan Bobo’nun ayağına atması harika bir asist örneğiydi. Bu pozisyonda adı geçen üç adam da birbirlerini anlıyorlardı. Necip’in düştüğü yerden kalkmadan attığı gol de, Tabata’nın da içinde yer aldığı başka bir iletişim örneği...Bu golleri alkışlıyoruz.Ama Süper Lig’in, Avrupa Ligi’ndeki tek temsilcisinden daha iyi iletişim örnekleri bekliyoruz.Hücumcularla savunmacılar ikiye bölünmüş gibiydi Beşiktaş’ta. Tabata, Guti, Bobo ve hayalet adam Holosko hücum bölgesinde topu kaybettiklerinde dinlenmeye (!) geçiyorlardı.Hilbert, İbrahim Toraman, Ersan ve İbrahim Üzülmez de her türlü kademe anlayışını unutmuş, bireysel hatalarla Sivasspor’a pozisyonlar veriyorlardı. Dahası, Ernst ve Necip de savunmaya yama olma telaşıyla geri çekilmek zorunda kaldılar.Savunma bölgesinde ya da orta alanda topu kazanan Sivasspor da beklediğimden fazla hücum fırsatı buldu. Necip’in ezbere attığı topla Suarez’e yaptığı asist (!) böyle bir yamalanmanın sonucu.Guti’nin doğum günüymüş dün. Nice yıllara! Ama yıldız futbolcu iki yaşına birden girdi. Biri biyolojik, öteki şaşkınlık yaşı. Dünkü gibi gaddarca, acımasız, iyi niyetsiz, körleme ve faul ortamında şaşkınlığından bir yaşına daha girdi. Elbette ligin en çok faul yapan takımı diye Sivasspor’u suçlu ilan etmek durumunda değiliz. Bu sert, kural dışı, insafsız ve acımasız anlayış sıkça rastladığımız örneklerle güzel ve masum oyunu bozuyor. Sportif ortamı geriyor, kirletiyor!Beşiktaş’ın ve Sivas’ın evladı Çalımbay, en azından bir beraberlikle ayrılabilirdi İnönü’den. Rüştü buna izin vermedi. Tecrübenin önemi!Beşiktaş, Sivasspor’a karşı evinde ilk kez kazandı. Şanslıydılar. Peki bu şans Porto da yeter mi? Yetmez!</TEXT>
</DOC>
