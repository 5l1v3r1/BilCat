<DOC>
<DOCNO> 1331084 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f6f194e/l/0l0smilliyet0n0btr0cturkiye0enin0egeleceginden0eneden0ekorkmamak0egerek0e0cfatos0ekarahasan0cekonomi0cyazardetay0c0a80b110b20a10a0c13115120cdefault0bhtm/story01.htm </URL>
<DATE> 2010/11/08 </DATE>
<TIME> 11:16:12.0 </TIME>
<AUTHOR>  </AUTHOR>
<HEADLINE>
t��rkiye���nin gelece��inden neden korkmamak gerek?
</HEADLINE>
<TEXT>Geçen hafta, üç ayrı mekânda, üç toplantıya katıldım. Salı günü, Birleşmiş Markalar Derneği’nin düzenlediği “Türkiye’nin Çocuklarını Giydiriyor” projesi çerçevesinde Mardin’deydim. 100 bin çocuğu tepeden tırnağa giydiren BMD’nin üst düzey yönetimiyle birlikte ziyaret ettiğimiz bir ilkokulda idealist genç öğretmenler ve cıvıl cıvıl çocuklar gördüm. Perşembe sabahı Capital-Ekonomist dergilerinin düzenlediği CEO Club toplantısında, toplam ciroları 60 milyar lira olan 4 büyük şirketimizin tepe yönetimini dinledim. Sabancı, Koç, Borusan ve Eczacıbaşı’nın amiral gemisindeki CEO’lar yurt yatırım planlarını ve büyüme hedeflerini paylaştılar. Aynı gün düzenlenen 1. Reklam Sempozyumu’nda, şirketlerin bu yıl kriz psikolojisinin dışına çıktığı, pazarlama yatırımlarına hız verdiklerini anlatan sunumlar izledim.Birbirinden farklı mekânlarda yapılan bu üç toplantının ortak noktası, olumsuzluklara ve sorunlara değil, çözümlere odaklanmış olmalarıydı. Sunulan veriler, anlatılanlar, yaşananlar aydınlık ve umut vericiydi. Çetin Altan’ın yıllardır dediği gibi enseyi karartmadan, ülkemize güvenmek gerekiyor. Geleceğe umutla bakmak çin çok nedenimiz var. İş, kolları sıvayıp çözümün parçası olmakla başlıyor.Mardin Valisi Hasan Duruer ve ekibi, BMD'ne Projenin her aşamasında büyük destek sağladı.BMD tam 100 bin çocuğumuzu tepeden tırnağa giydirdi180 şirketi ve 500 markayı aynı çatı altında toplayan Birleşmiş Markalar Derneği’nin Yönetim Kurulu üyelerinin büyük bir bölümü giyim perakendesinde iş yapan şirketlerin sahibi. Bir sosyal sorumluluk projesi yapmaya niyetlenince, “Biz paramızı giyimden kazanıyoruz, giyime yatıralım” demişler. Okul yolunda üşüyen çocukları düşünerek tam 100 bin çocuk için tepeden tırnağa bir kış giysileri paketi hazırlamaya karar vermişler. Valilik, kaymakamlık ve Milli Eğitim müdürlükleriyle elele vererek, Diyarbakır, Van, Mardin, Çankırı, Gümüşhane illeriyle, İstanbul’un Pendik, Sultangazi, Esenyurt, Zeytinburnu ve Sultanbeyli ilçelerindeki ihtiyaç sahibi çocuklar saptanmış. Çocukların yaşları, boylarına uygun giysiler ve isimlerine özel paketler hazırlanmış ve piyasa değeri 20 milyon lira olan giysiler tek tek teslim edilmiş. Dağıtım geçen hafta tamamlandı. BMD Başkanı Yılmaz Yılmaz, BMD Yön. Kur. Üyesi ve Kampanya Koordinatörü Mehmet Ziylan ve BMD Yönetim Kurulu Üyeleri Emil Güzeliş ve Hüseyin Doğan, Mardin Ayfer Gök İlköğretim Okulu’nda yapılan bayram kutlamasına, küçük bir gazeteci grubunu davet ettiler. Çocukların coşkusuna yerinde tanık olduk. BMD üyeleri bu yılki projeden çok memnun kalmışlar. Üşüyen tek bir çocuk kalmayıncaya kadar devam etmeye kararlılar. Bu yüzden 2011’de rakamı büyütmenin yollarını aramaya çoktan başlamışlar.CEO’larda ne değişiklik var?Capital ve Ekonomist dergilerinin düzenlediği CEO Club toplantısında, Koç, Sabancı, Eczacıbaşı ve Borusan Holding’in CEO’larını birlikte izleme imkânı bulduk. Konuşmaların ortak noktası, Türkiye’nin geleceğinin çok parlak olduğuydu. Geçmişte CEO’lar hep rakamlardan, büyümelerden söz ederlerdi. Bu toplantıda, CEO’lar çalışanlarla kurdukları başarılı ilişkileri, sosyal mecrayı nasıl kullandıklarını, yeşil enerji yatırımlarını, yurt dışındaki yabancı markaları hatta araştırma merkezlerini satın alma planlarını anlattılar. Trendleri izleyen, dünyayla rekabette kendilerine güvenen yeni CEO modeli, Türk özel sektöründe yeni sayfalar açıyor. Çalışanlarına değer veren, gelecekten korkmayan yöneticilerin yarattığı katma değer de yüksek oluyor.</TEXT>
</DOC>
