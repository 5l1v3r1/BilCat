<DOC>
<DOCNO> 1326248 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f5b51f2/l/0l0smilliyet0n0btr0cbrezilya0enin0eyeni0eprofili0csami0ekohen0cdunya0cyazardetay0c0a50b110b20a10a0c130a90a130cdefault0bhtm/story01.htm </URL>
<DATE> 2010/11/05 </DATE>
<TIME> 01:22:00.0 </TIME>
<AUTHOR>  </AUTHOR>
<HEADLINE>
brezilya���n��n yeni profili
</HEADLINE>
<TEXT>Türkiye’den binlerce kilometre uzakta olduğu halde, Brezilya öteden beri Türk kamuoyunun yakın ilgi gösterdiği bir ülkedir.Türk halkı Brezilya’yı daha çok futbolcu, Rio Karnavalı ve TV dizileri ile tanır.Ancak son zamanlarda Brezilya’nın “ekonomik mucizesi” de merak konusu olmaya başladı Türkiye’de.Ve bu merak geçen mayısta İran’la ilgili Türk-Brezilya ortak diplomatik girişimi ile büsbütün arttı. O kadar ki, bu uzak diyarda yapılan başkanlık seçimleri, bizde de ilgiyle izlendi.Kuşkusuz bu merak ve ilginin bir nedeni, Türkiye ile Brezilya arasında keşfedilen benzerliklerdir. Büyük coğrafi mesafeye rağmen, gerçekten iki ulusun ekonomik ve siyasal durumlarında bazı ortak noktalar var.Brezilya’daki seçimler, bu açıdan da uzaktaki bu ülkeye daha yakın bir gözle bakma fırsatını veriyor.  İstikrarın garantisiİki yüz milyon nüfuslu, federal bir yapıya sahip Brezilya’da başkanlık sistemi yürürlüktedir. (Türkiye’den farklı, daha çok ABD sistemine yakın.)Brezilya’da başkan en çok iki dönem (toplam 8 yıl) görev yapabilir. Herkesin kısaca Lula diye tanıdığı Luiz İnancio Lula da Silva bu süreyi tamamladığı için, çekilmek zorunda. Onun başında bulunduğu İşçi Partisi, Lula’nın bir nevi varisi sayılan Dilma Roussef’i aday gösterdi. Ve bu kadın politikacı pazar günkü ikinci turda oyların yüzde 56’sını alarak Brezilya’nın yeri devlet başkanı seçildi.Dilma’nın seçilmesinde kuşkusuz onun hamisi olan Lula’nın popülaritesinin ve etkinliğinin önemli payı var. Nitekim seçim kampanyasında Lula, “milletin anası” diye tanımladığı 62 yaşındaki Dilma’ya tak destek verdi.Ancak Dilma da kişiliği olan, yetenekli bir politikacı. Genç iken Marksist görüşleri dolayısıyla askeri rejimin gazabına uğramış, hapsi boylamıştı. Brezilya demokrasiye dönünce, İşçi Partisi’ne katıldı ve hızla yükseldi. Lula’nın güvendiği ve kabinesinde yer verdiği yakın bir çalışma arkadaşı oldu.Dilma, Lula’nın görüşlerini aynen paylaşıyor. Dolayısıyla ekonomide ve diğer konularda aynı politikaları izleyecek. Bunun anlamı, Brezilya’da devamlılığı ve istikrarın garantilendiğidir.  Zaten seçmenlerin çoğu, “Lula’nın yoluna devam edilmesi için” Dilma’ya oy verdiklerini söylediler.Aslında Brezilya Lula’ya çok borçlu. Gerçi ondan önceki liderlerin de ülkenin kalkınmasında ve istikrara kavuşmasında önemli katkıları oldu. Ama Lula 8 yılda yeni bir Brezilya profili ortaya çıkardı. Brezilya “gelişen ülke” kategorisinden “gelişmiş ülke” sınıfına geçti.Hem uzak, hem yakınBugün Brezilya dünyanın en güçlü sekizinci ekonomisine sahip. Ulusal geliri 2 trilyon doları, rezervleri 230 milyar doları buluyor. Yüzde 7’lik büyüme hızı ile, küresel mali krizi de atlatmasını bildi.En önemlisi, Brezilya’nın yoksullukla mücadelede, orta sınıfın güçlenmesinde başarılı olmasıdır. Gerçi zengin-fakir farkı tamamen kalkmış değil; ama Dilma’nın amacı bunu sağlamak, ülkenin ekonomik potansiyelini devlet desteğiyle arttırmaktır.Kuşkusuz Brezilya’nın bu duruma gelmesi hızlı ekonomik büyüme ve siyasi istikrar sayesinde mümkün oldu.Türkiye ile Brezilya arasında bu bağlamda benzerlikler var.İki ülke de dünya sahnesinde yeni profilleriyle kendilerini belli etmeye başlıyor.Bu benzerlikler, ortak girişimlerde ve işbirliğinde, kıtalar arasındaki mesafeyi artık hissettirmiyor.</TEXT>
</DOC>
