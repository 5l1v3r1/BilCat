<DOC>
<DOCNO> 1321041 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f40ab22/l/0l0smilliyet0n0btr0certelenen0eogretmen0eatamalari0ekasim0esonunda0cabbas0eguclu0cturkiye0cyazardetay0c0a20b110b20a10a0c130a89730cdefault0bhtm/story01.htm </URL>
<DATE> 2010/11/02 </DATE>
<TIME> 17:26:38.0 </TIME>
<AUTHOR>  </AUTHOR>
<HEADLINE>
ertelenen ����retmen atamalar�� kas��m sonunda
</HEADLINE>
<TEXT>KPSS’de yaşanan kopya skandalı nedeniyle ertelenen öğretmen atamaları, kasım sonunda gerçekleşecek. MEB, 30 bin kadroyu 40 bine çıkartmak için Maliye’den ek kadro isteğinde bulundu.YÖK ve ÖSYM’den gelen bilgilere göre, iptal edilen KPSS’nin yerine pazar günü gerçekleştirilen KPSS Eğitim Bilimleri Sınavı’nın sonuçları, 10 gün içerisinde açıklanacak. MEB de sonuçların açıklanmasından sonraki iki haftalık süreçte başvuruları alıp, atamaları yapabileceği bilgisini verdi.MEB kurmaylarına göre, öğretmen atamaları kasım sonu, en kötü ihtimalle de aralık başında gerçekleşmiş olacak.Peki taban puanlarda ve kadroların branşlara dağılımında bir değişiklik olacak mı?Puanların değişeceği kesin. Çünkü bu sınavda, kopya çekmenin önüne geçildiği için o kadar çok net çıkartan da olmayacak, yüksek puan alan da... Bu yüzden puanların önemli ölçüde düşmesi bekleniyor.Kadro dağılımında ise genel bir değişiklik yok ama bazı branşlarda artma ya da eksilmeler olacak. Çünkü, bir önceki başvuru döneminde, bazı alanlarda kontenjandan daha az istekli öğretmen çıkmış!Maliye’den 10 bin yeni kadro alınırsa durum değişir mi? Alınan bu 10 bin kadroda öncelik hangi bölümlere verilir? MEB kurmayları, bu konuda önceliğin rehberlik öğretmenlerinde olduğunu söylüyorlar. En fazla açık o alanda varmış.Teknik öğretmenlere yönelik pozitif ayrımcılık da devam edecekmiş.Kopyacılar ne oldu?KPSS kopya skandalında gelinen son nokta ne? Açılan soruşturmalar ne oldu? Kopyacılar yakalandı mı?Bu soruların cevabı hâlâ bilinmiyor. Çünkü soruşturmalar hâlâ sonuçlandırılmış değil. En çok merak edilen de 100 ve üzeri net alanların, daha da önemlisi 120’de 120 net çıkartanların ne kadarının sınava girdiği? Gelen bilgiler pek çoğunun sınava girmediği yönünde. Sınava girip “madara” olmaktansa ya da soruşturma yürütenlerin eline koz vermektense sınava hiç girmemeyi tercih ettikleri söyleniyor.Ama bu arada 100 üzeri neti olup da sağlık sorunu ya da başka nedenlerle sınava girmeyenler de var. Bu yüzden sınava girmeyen herkesi, peşinen “kopyacı” ilan etmek de hiç doğru olmaz.YÖK, bakalım bu süreci nasıl yönetecek? Kopya skandalını unutturup üzerine mi yatacak yoksa sonuna kadar gidecek mi? Yakında belli olur.Bu arada ÖSYM’nin de sınavlara ilişkin bilgileri bir an önce açıklaması gerekiyor. Örneğin adayların ne kadarı sınava girmedi? Özellikle de 100 üzeri net çıkartıp da Ankara ve İstanbul’a çağrılan öğretmenlerden kaçı bu zoraki davete icabet etmedi?..10 bin kadro niye verilmeli?MEB’in Maliye’den istediği 10 bin kadro kesinlikle verilmelidir. Yarın akşam Genç Bakış’ın konuğu olan Maliye Bakanı Şimşek’ten bunu özellikle isteyeceğiz. Çünkü bu skandal, öğretmenlerimizi çok üzdü. Bazıları istedikleri puanı alamadı. Ve büyük bir moral bozukluğu içerisindeler. En azından geçen defa kaçırdıkları şansı bu defa yakalayabilirler. Bu da onları rahatlatır.18. Milli Eğitim ŞûrasıMilli Eğitim şûraları bugüne kadar hep Ankara’da yapılırdı. Hatta bu amaçla devasa bir şûra salonu yapıldı. Ama bu kez, gelen konuklar kaçıyor diye Kızılcahamam’da gerçekleşiyor. Katılım çok düşük profilli. Önceki şûralara eski bakanlar, başbakanlar hatta cumhurbaşkanları da katılırdı. Şimdi ise açılışta neredeyse hiç kimse yok. Şûranın mimarı olan eski Talim Terbiye Kurulu başkanları bile çağrılmamış. Eğitim-Sen de dün demokratik bir ortam olmadığı gerekçesiyle şûradan çekilmiş.Benim açımdan bakıldığında ise son 30 yıldır ilk defa şûraya çağrılmadım. Hatta haberim bile olmadı. Herhalde biz de üzeri çizilenlerdeniz. Sağlık olsun. Uzaktan da olsa izlemeye devam edeceğiz. Yeter ki eğitimin kangrene dönüşen sorunları konuşulsun, tartışılsın ve çözüm önerileri üretilsin. Yoksa, şûralar tarihine en sönük şûra olarak geçecektir.Eğitim Fakültesi’ndeki bitirme tezim Milli Eğitim şûralarıydı, kuruluşundan 80’li yıllara kadar tek tek incelemiştim. Sonra da gazeteci olarak hep katıldım. Müthiş bir erozyon vardı. Kızılcahamam’da umarız bir silkinme ve kendine gelme dönemi gerçekleşir. Yoksa “Çubukçu, bakın bu işi de eline yüzüne bulaştırdı” diyenlerin ekmeğine yağ sürmekten öteye geçilmez.Özetin özeti: 18 Milli Eğitim Şûrası’nın ülkemize ve eğitim camiamıza büyük katkılar sağlamasını canı gönülden diliyoruz. Gerisi teferruat...</TEXT>
</DOC>
