<DOC>
<DOCNO> 1334176 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f878dcd/l/0lcadde0bmilliyet0n0btr0c20a10a0c110c110cyazardetay0c13120a0a80ctbmm0enin0eeline0egecen0ealtin0efirsat/story01.htm </URL>
<DATE> 2010/11/11 </DATE>
<TIME> 02:09:56.0 </TIME>
<AUTHOR>  </AUTHOR>
<HEADLINE>
tbmm���nin eline ge��en alt��n f��rsat
</HEADLINE>
<TEXT>Alice                                TBMM’NiN ELiNE GEÇEN ALTIN FIRSAT      “Tecavüz sahnesinde Beren Saat mi daha inandırıcıydı, yoksa ‘Fatmagül’ün Suçu Ne?’ filminde aynı rolü oynayan Hülya Avşar mı?” gibi işi sulandıran haberler, anketler yapılmamış olsa, olay bu noktaya gelir miydi?Türkiye Büyük Millet Meclisi (TBMM) Dilekçe Komisyonu’nun, vatandaşlardan gelen şikayetler üzerine Kanal D’de yayınlanan ‘Fatmagül’ün Suçu Ne?’ için ‘alt komisyon’ kurup, diziyi incelemeye alması, nereden   bakarsanız bakın ilginç bir gelişme.Komisyon Başkanı AK Parti Şanlıurfa  Milletvekili Yahya Akman’ın, daha tarafları dinlemeden, uzmanların görüşlerini almadan, “Reyting kaygısı yüzünden çocuk ve gençlerin olumsuz etkilenmesine izin vermeyiz” demesi, bana, amaçları ‘üzüm yemek’ değil, ‘bağcıyı dövmek’ gibi geldi.   İnşallah yanılırım.Türkiye’de televizyon yayınlarını denetlemekle görevli bir kurum var.RTÜK de 444 1 178 hattına gelen bin 975 şikayet üzerine diziyi incelemiş ve Kanal D’ye ‘uyarı cezası’ vermişti.Anlaşılan o ki bu ceza kimseyi tatmin   etmemiş.Çünkü RTÜK ve TBMM’ye giden şikayetlerde, dizinin senaryosunun Anayasa’ya aykırı olduğunu iddia edenler de, toplumun değerlerine aykırı yayınlar nedeniyle aile içi şiddetin, tacizin ve tecavüz olaylarının artığını iddia edenler de var.‘Fatmagül’ün Suçu Ne?’ dizisinin aile içi şiddeti, taciz ve tecavüzü artırıp artırmadığı konusunda fikir beyan etmek bana düşmez.Uzmanların karar vereceği bir konu bu.Aile içi şiddet, taciz ve tecavüz gibi Türk toplumunun bir türlü üstesinden gelemediği kronik sorunlar üzerinde sörf yaptığınızda, bunun ‘kanayan bir yara’ya dönüşmesi kaçınılmaz.Dizinin PR’ı kapsamında, “Tecavüz sahnesinde Beren Saat mi daha inandırıcıydı, yoksa ‘Fatmagül’ün Suçu Ne?’ filminde aynı rolü  oynayan Hülya Avşar mı?” gibi işi sulandıran haberler, anketler yapılmamış olsa, olay bu noktaya gelir miydi?   Sanmıyorum.Komisyonun eline geçen fırsatTBMM Dilekçe Komisyonu’nun önünde müthiş bir fırsat var şimdi.‘Fatmagül’ün Suçu Ne?’yi incelerken  toplumun kanayan bu yarasına bir merhem bulma imkanları var çünkü.Amaç ‘bağcıyı dövmek’ değil de, ‘üzüm  yemek’ ise pekala mümkün bu.‘Aile içi şiddet’, ‘taciz’ ve ‘tecavüz’ gibi  toplumun sosyal yaralarını ‘sulandırmak’ ne denli sakıncalıysa, bu sorunları gizleyerek yok saymaya çalışmak da o derece mahsurlu.O nedenle TBMM’de kurulan bu   ‘alt komisyon’un vereceği kararı şimdiden merak etmeye başladım.Acaba komisyon, ‘Fatmagül’ün Suçu Ne?’ye mi takılıp kalacak, yoksa ‘büyük fotoğrafa’ mı bakacak?Komisyon üyeleri, diziye takılıp kalır da, Türkiye’nin bir türlü üstesinden gelemediği bu konularda cesur adımlar atamazlarsa yazık!Oysa bu vesileyle; ‘aile içi şiddet’, ‘taciz’ ve ‘tecavüz’lerin azalmasını önleyecek altın bir fırsat geçti ellerine. Şimdiden merak etmeye başladım; TBMM  Dilekçe Komisyonu’nun oluşturduğu  ‘alt komisyon’ bakalım bu fırsatı  değerlendirip ‘üzüm mü yiyecek’ yoksa  ‘fırsat bu  fırsattır’ deyip ‘bağcıyı mı dövecek?’  Bekleyip,  göreceğiz.DÜZELTME: Cumartesi günü bu köşede Parti Ajanı’nın yazısında Ali Eyüboğlu’nun klişesi kullanılmıştır. Okurlarımızdan özür dileriz.          facebook      Google      Yahoo      Del.icio.us      reddit      Twitter      Mixx      Digg      StumpleUpon      Myscape      friend feed      11 Kasım 2010TARKAN’I NiYE YOK SAYDILAR?10 Kasım 2010ELDE VAR EĞLENCE!08 Kasım 2010CHECK UP BiZi BOZAR</TEXT>
</DOC>
