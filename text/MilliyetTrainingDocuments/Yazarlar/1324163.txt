<DOC>
<DOCNO> 1324163 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f531b26/l/0l0smilliyet0n0btr0cyine0ezor0egunler0cmelih0easik0cguncel0cyazardetay0c0a40b110b20a10a0c130a98870cdefault0bhtm/story01.htm </URL>
<DATE> 2010/11/04 </DATE>
<TIME> 03:20:42.0 </TIME>
<AUTHOR>  </AUTHOR>
<HEADLINE>
yine zor g��nler
</HEADLINE>
<TEXT>Geçen Mart ayı sonunda.. CHP Kurultayı’na 1.5 ay kala İstanbul’da bir lokantada Gürsel Tekin ve Kemal Kılıçdaroğlu ile sohbet ediyorduk... Söz arasında Kemal Bey’e neden liderliğe adaylığını koymadığını sorduk. Kılıçdaroğlu mevcut yönetimin kendisine kesinlikle geçit vermeyeceğini anlattı. “Kimden söz ediyorsunuz Önder Sav’dan mı?” sorumuza kısa ve net şekilde “evet” dedi. Peki bu yapı değişecek miydi? Öyle umuyordu... Deniz Baykal’ın Kurultay’da yeni tüzüğü uygulamaya koyarak Önder Sav’ın gücünü kıracağını düşünüyordu.Gün oldu devran döndü... Baykal bir kaset komplosuna kurban gitti. Kılıçdaroğlu’nun liderlik yolunda en büyük engel gördüğü Önder Sav, onu elinden tuttu (mecburen) genel başkanlığa getiriverdi.Kaset komplosunu yapanların CHP’yi çökertmeyi planladığını ama hesabın tutmadığını yazdık ilk günlerde. Kılıçdaroğlu müthiş bir halk desteği yakalamış partiyi iktidar yolunda eskisinden güçlü duruma getirmişti. Bugün ise partinin aniden üçe bölündüğünü, komplonun pekâlâ zafere ulaştığını görüyoruz. Gelinen nokta bir bölünmenin başlangıcı. Kemal Bey’in şimdi yeni bir ekibi var. Bu ekip Kemal Kılıçdaroğlu’nun son aylarda verdiği mesajlarla bulanık bir şekle dönüşen parti çizgisini yeniden netleştirebilecek mi? Yeni bir kurultaya gidilecek mi? Çoğunluğu Önder Sav’a bağlı delegelerin oluşturduğu bir kurultaydan Kemal Kılıçdaroğlu ve kadrosu galip  çıkabilir mi? Pek çok soru işareti var gündemde... Komplonun başarısı sonucu her şey ve herkes yine AKP’ye çalışıyor. Türkiye’yi yine çok zor günler bekliyor. Abdullah Gül, “Umarım eylemsizlik kararı sürekli olur” demiş.Taviz sürekli olursa eylemsizlik neden sürekli olmasın ki?F. FidanTaksim bombacısı Kandil’den gelmiş.Yoksa kendisini törenle karşılamadılar diye mi bozuldu!* * *Karikatürist Salih Memecan, Kılıçdaroğlu’na dansöz kıyafeti giydirip  hakaret etmiş.İnsan arkasını sağlam yere dayayınca ne kadar özgür oluyor görüyorsunuz...Haldun Ertem Gül de sıkıntıda!2011 bütçesi Meclis Plan Bütçe Komisyonu’nda görüşülürken Cumhurbaşkanlığı bütçesi ele alındı. Görüşme tamamlanmak üzereyken son anda AKP’lilerin imzasıyla bir önerge verildi başkanlığa... Önerge Cumhurbaşkanlığı bütçesinde toplam 10 bin 200 liralık ek artış öngörüyordu. Yıllık 10 bin 200 liranın Cumhurbaşkanı’nın aylık net maaşına sağlayacağı ek artış 600 lira kadar birşeydi. CHP Milletvekili Harun Öztürk duruma hüzünlenerek bize dedi ki:- Koskoca Cumhurbaşkanı’nın bunun için önerge verdirmesini inanın çok yadırgadım...Gerçekten yadırgatıcı... Demek Gül ailesi de sıkıntıda... Yoksa 600 liranın hesabını yaparlar mı? Emir ve demir...Cumhuriyet Bayramı resepsiyonu sonrası bazı gazetelerde ve siyasette TSK komuta kademesinin resepsiyona katılmaması tartışılıyor. Bu tavır AKP çevrelerince “itaatsizlik” olarak niteleniyor. Okurumuz Metin Tekmen diyor ki:“TSK İç Hizmet Kanununun 8’nci maddesinde EMİR açıklanmıştır. Emir; Hizmete ait bir talep veya yasağın sözle,yazı ile ve sair suretle ifadesidir. Emir hizmete müteallik olmalıdır. Resepsiyonun hizmetle bir ilişkisi var mı ?”Bu konuda TSK’nin de bir açıklama yapması gerekir. Neden yapılmıyor? Cevap ve Düzeltme Milliyet Gazetesi’nin 10/06/2010 tarihli nüshasında yayınlanan Melih Aşık’a ait köşede “Mucize İhaleler” başlıklı yazıda kuruluşumuzca yapılan ihaleler ve işlemlerde usulsüzlük olduğu belirtilmektedir.Kuruluşumuzca 05/05/2009 günü 4734 sayılı yasaya göre yapılan hybridmail ihalesinde 12 firma ihale dokümanı almıştır.İhaleye Meteksan,Hobim, Provus, Data Teknik ve Sentim AŞ olmak üzere 5 firma teklif vermiştir. İkinci sırada teklif veren Hobim AŞ, belgelerindeki eksiklikler nedeniyle değerlendirme dışı bırakılmıştır. Tüm belgeleri ihale mevzuatına uygun olan 4 firmanın ihale dokümanlarının incelenmesi neticesinde, İdari Şartnameye göre; en avantajlı teklifin en düşük fiyat esasına göre belirleneceği esasından hareketle ihale, en avantajlı teklif sahibi Data Teknik A.Ş. üzerine kalmıştır.Mevzuat çerçevesinde kurulan, ihaleye katılma yeterliliğine sahip ve teklif dosyası şartnameye uygun olan tüm istekli firmalar ihaleye katılabileceği gibi ihaleyi de alabilir.Dinamik bilişim A.Ş. ihaleye teklif vermemiştir. Öte yandan, Data teknik tarafından, ihale konusu işin alt yüklenicilere yaptırılması söz konusu değildir.  Kargoda yapılan atılımlar kargo trafiğini arttırdığından, APİM binasında kargoya ayrılan 1700 m2’lik alanın yetersiz kalması nedeniyle Türksat A. Ş.’den 5000 m2 yer kiralanmıştır.Boşaltılan bu alan, işin niteliği ve şartname PTT işlerinde kurulması gereken baskı merkezleri için firmaya yer temin edilmesi zorunluluğundan hareketle hybidmail servisinin kullanımına bırakılmıştır.M. Süreyya Hallı           Osman TuralI. Hukuk Müşaviri       Yönetim Kurulu Başkanı</TEXT>
</DOC>
