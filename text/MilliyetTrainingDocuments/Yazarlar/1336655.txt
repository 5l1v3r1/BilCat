<DOC>
<DOCNO> 1336655 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fa43646/l/0lcadde0bmilliyet0n0btr0c20a10a0c110c150cyazardetay0c13144350cuzak0edogu0enun0egizemli0eulkesi0ecin/story01.htm </URL>
<DATE> 2010/11/15 </DATE>
<TIME> 03:19:31.0 </TIME>
<AUTHOR>  </AUTHOR>
<HEADLINE>
uzak do��u���nun gizemli ��lkesi ��in
</HEADLINE>
<TEXT>Marco Polyanna                                Uzak Doğu’nun gizemli ülkesi  Çin       Uzak Doğu ülkeleri hep gizemli gelmiştir bana,  ama özellikle çağlar boyunca yabancılara yasaklı olan şehirleri ve   komunizmi benimseyen ülkeler arasında yine en fazla dışarıya kendini kapatmış yakın geçmişi ile Çin  fazla vakit kaybetmeden görülmesi gereken ülkeler arasında yer alıyor.Daha Pekin’e iner inmez insan seli, bisiklet ve motor trafiği karşısında sersemliyorsunuz. Çin’de küçük şehir kalmamış, her yer kalabalık, yüksek binalar ile dolmuş. Aralarda tapınaklar, eski çin evleri nerede ise görünmez olmuş. Havaalanından bizi alan minibus ile kalabalık caddelerde sersemlemiş şekilde gezerek otelimize varıyoruz. Otelde yediğimiz akşam yemeği sadece Çin’de değil, pekçok ülke gezmiş olan bendenizin yediği en iyi Çin yemeği. Otelde kalmasanız  bile mutlaka bir akşam yemeğini China Club’da yemenizi tavsiye ederim.Yıllardır  görmeyi hayal ettiğim Çin Seddi’nin tepesindeyimÇin Seddi   ilk  durağımız.   Başlangıcı M.Ö.403 lere dayanıyor. 2500 senelik geçmişi olan bu görkemli yapıyı yıllardır görmeyi hayal ederdim ve nihayet duvarların üzerindeyim!!  Çin seddinin temeli 20den fazla ayrı ayrı krallık tarafından atılmış. Qin Shi Huang M.Ö. 221 yılında daha önceki krallıkların yaptırdığı duvarları birleştirerek uzatmış. M.Ö. 3. yüzyıldan M.S. 17. yüzyıla kadar Çinliler seddi uzatmaya devam etmişler.  Seddi onaran ve savunma amaçlı kullanan son hanedan Ming Hanedanı (1368-1644) olmuş.  Seddin yıkılmış olan kısımlarıyla birlikte uzunluğu 6.000 kilometreyi buluyor. Çin Seddi, 7 Temmuz 2007 tarihinde, Dünyanın Yeni Yedi Harikası'ndan biri olarak seçilmiş.Öğleden sonar meşhur Tiananmen meydanına gelerek görülmesi gereken binaları geziyoruz. Tiananmen Kulesi,  devrim kahramanlarının anıtları, Mao Zedong anıtı başta olmak üzere özellikle Çin devrimi üzerine pek çok eser var meydanda. Mao tüm halka duyurularını bu meydanda yapmış. Akşam Tiananmen Meydanı’nı çevreleyen sokaklarda kurulu açık pazarı dolaşarak gözümüzün kestiği bir restorana girip Pekin Ördeği yiyoruzYemek konusunda hamam böceğinden, yılana  kadar bir çok alternatif var.Yemek işi Çin’de pek kolay değil. Alıştığımız lezzette Çin yemeği bulmak imkansız.  Restoranların çoğu timsah, kertenkele, kaplumbağa, yılan, hamamböceği gibi canlıların yanısıra çeşitli balıkların da yer aldığı bir yığın akvaryumu barındıran çok büyük mekanlar.  Atmosfer olarak çok soğuk, hemen ye ve kalk dedirtiyor.Yıllarca hiç bir yabancının giremediği Yasak ŞehirSabah ilk durağımız yıllarca hiç bir yabancının giremediği Yasak Şehir (Forbidden City) Yasak Şehre güney kapısı olan Meridean Kapı’sından (Wumen)  giriyoruz. Eski Çin imparatorları Tanrının çocukları olduklarına ve dünyanın merkezinde yaşadıklarına, meridyen çizgisinin de bu kapıdan geçerek Yasak Şehre girdiğine inanırlarmış. Yasak Şehir Ming ve Qing hanedanlarının yaşadığı saray. Dünyadaki en büyük saray kompleksi ve tam 9.999 odası var.İkinci durak Cennet Tapınağı. 1406-1420 yılları arasında inşa edilmiş, 1998 yılında Unesco tarafından koruma altına alınmış. Mimari anlamda dünyanın en önemli başyapıtlarından biri olarak biliniyor. Tapınakta dünya bir kare, cennet ise daire ile simgelenmiş.Hanedana yakın olanlar Yasak Şehre, halk Hutong’aÖğlen Hutong’a , yani eski Çin mahallesine bisikletle çekilen arabalarla gidiyoruz. Eski çağlarda Yasak Şehir’de yüksek statüde ve hanedana yakın olan kişiler, aristokratlar,  Hutong’da ise esnaf, sanatcılar, tüccarlar ve geri kalan halk yaşıyormuş. Daha yukarı tabaka olan Tüccar ve sanaatkarların evleri ve bahçe tasarımları çok renkli ve özenli. Bu sayede kimin ne iş yaptığı hemen anlaşılıyor.Oradaki evlerden birine konuk olup öğlen yemeğimizi yiyoruz. Yemekte   alışık olduğumuz hiç bir çin yemeğini bulamıyoruz. Değişik tatlardan hoşlanmıyorsanız aç kaldınız demektir. Yanınızda krikrak, büsküvi getirmeyi unutmayın. Akşam yemeği yine bir macera. Bu sefer artık iyice fantaziye kaçarak, yılan ve kaplumbağa yemeğe karar veriyoruz. Canlı orta büyüklükte bir yılanı gözümüze kestirip onu pişirtip afiyetle diyemeyeceğim ama yiyoruz. Yemek sonrası Çinlilerim meşhur savaşma sanatının ve uçan savaşçılarının sergilendiği ‘Marshall Art’ gösterisine gidiyoruz. Bence Çin’de  mutlaka görülmesi gereken şeylerden biri, tek kelime ile mükemmel.Sabah erkenden Guilin’e uçuyoruz. Reed Flute mağarasını ve Çin paralarının üzerinde bulunan Fil Hortumu kayasını (Elephant Trunk Hill) geziyoruz. Şehir yine çok kalabalık. Yemeğimizde bu sefer balık tercih ediyoruz. Yatmadan arılar gibi bir yığın Çinli gencin çalıştığı bir sağlık merkezinde ayak masajı yaptırıyoruz.Guilin’deki ikinci günümüzde Türkiye’de de oynayan ‘Boyalı duvak- Painted Wail’ isminde bir film nedeni ile görmeyi kafaya koyduğum gölü tekne ile geziyoruz. Gölün tüm çevresi  girdili çıktılı, sivri kayalık ve tepelerden oluşuyor. Sürekli sis altında olan bölge herşeyi ile inanılmaz mistik. Bu olağanüstü manzarayı seyrede seyrede  60 km tekne ile giderek Yangsuo şehrine varıyoruz. Yolda yılan şarabı  içiyor ve yine kaplumbağa yiyoruz.Yangsuo festival nedeni ile çok kalabalık.  Bu küçük kasaba bile çok gelişmiş. Bisiklet kiralayarak tüm çevreyi geziyor, Guilin’e dönüşü araba ile yapıyoruz. Çin yemeklerinden ümidi kesip bir Japon Lokantasında soluğu alıyoruz. Tabii yatmadan önce ayak masajını olmayı ihmal etmiyoruz.Terracota AskerleriSabah Xian’a uçuyoruz. Burada Terracota askerleri var. MÖ 200 lerden Qin Dynasty döneminden kalan gerçeğe uygun boyutta 8500 asker., binlerce at ve araba. Bu hazine 1972 yılında bulunuyor ve bence en enteresan olan tarafı  korunuş şekli. Eserlerin  üzerine  16.300 metrekarelik kapalı alanı olan  bir şehir kurulmuş. Hala kazı devam ediyor. Kalıntıları bulan köylü hala müzede yaşıyor. Kendisine kitap imzalatıyoruz.Maalesef, kalabalığın içerisinde şakın dolaşırken cüzdanımız çalınıyor. Akşam hem parasızlık hem de  alıştığımız tada hasretten McDonalds yiyor ve Starbucks’da kahvelerimizi içiyoruz.Sabah yağmur altında  Eski Xian şehrini  saran 15 km  duvar üzerinde iki saat kadar bisiklete biniyoruz. 2000 yıllık tarihi ve zengin hanedanların izlerini görmek açısından tarih Müzesi görülmesi gereken yerlerden biri. Çin’de budizmi geliştiren kişinin anıldığı  Wild Goose  Pagoda isimli tapınağı ve son olarak Çin mimarisi ile yapılmış ‘Büyük Camii’ adlı  camii yi geziyoruz. Açık Pazar alışveriş için en uygun yer. Otele dönüş yolunda  dayanamayıp kendimizi açık pazara atıyor ve alışverişe kaptırıyoruz.. Akşam Tang Hanedanı döneminin   kültürel yapısını anlatan dans ve showları izliyoruz.  Yemek de  programa dahil,  dumplig (bir çeşit sulu makarna) yiyoruz.Son günümüzde   Xian’a 70 km mesafedeki Huashan dağına tırmanıyoruz. 12 km lik dimdik bir patikadan, çoğu yeri iplere tutunarak geçtiğimiz, uçurum kenarlarında devam eden yolu , nereden bu işe giriştiğimize söylene söylene üç saatte çıkıp iki saatte iniyoruz. Yürüyüş meraklısı bendeniz dahi , uçurumlar karşısında isyan ediyor. Dağa farklı yönlerden tırmanılabiliyor, biz nispeten kolay olan Doğu yönünden tırmanıyoruz. Google da videolarına girerek farklı yerlerden nasıl tırmanılabildiğine de bakmanızı tavsiye ederim. Uzun süre rüyalarımdan eksik olmadı Huashan Dağı.Çin gez gez kolay  bitecek bir ülke değil, uzak ve yakın tarihi, alışılmışın dışında kalabalık nüfusu ve yeni yeni turizme açılan yapısı ile bize ‘mutlaka tekrar gelin’ diyor.AJANDAÇin1. gün İstanbul-Pekin  23:20-13:20  TK0020, şehir turu Chine Club Pekin ‘de konaklama                                                              2. gün  Çin Seddi  , Tianenmen Meydanı, Chine Club Pekin ‘de  konaklama                                                               3.  gün Yasak Şehir (forbidden city), Cennet Tapınağı(Temple of Heaven), Hutong (Eski Pekin), Chine Club Pekin ‘de konaklama                                                              4. gün   Pekin -Guilin   7:25-10:25  CA1311,  Gemi ve Bisiklet turları,  Guilin’de Otel Bravo’da konaklama                  5. gün  Yangshuo , Tekne ve bisikletle şehir turu, Guilin Otel Bravo’da konaklama                  6. gün  Guilin-Xian    10:35-12:20  MU2330  Xian şehir gezisi, Xian Bell Tower Otel’de konaklama.7.gün  Xian Terracota askerleri,Tomb of Qin Shi Huang, Xian Bell Tower Otel’de konaklama.8. gün  Huashan Dağı’na gidiş ,Xian-Pekin 19:25 - 21.00, Pekin-İst 23:55 4:25 İstanbul’a varışFiyat : İst-Pekin- İst uçuşu dahil  kişi başı  2800 USD  (Uçak bileti kişi başı 945 USD)(Çok özel ayarladığımız China Club Bejing Otel kişi başı 350 USD fiyata dahil)Tur Şirketi: Jules Verne Travel & Event  Tel :+90-0212-266 6363,  Fax: +90-212-266 98 30Büyükdere Caddesi No.112 Esentepe,Şişli - Istanbul TURKEYhttp://www.julesverne.com.trTuk tuk adı verilen bisiklet arabalarXian açık pazarıÇin SeddiXian Kalesi’nin surlarında bisiklete biniyoruz.           facebook      Google      Yahoo      Del.icio.us      reddit      Twitter      Mixx      Digg      StumpleUpon      Myscape      friend feed      08 Kasım 2010AZiZ PAUL YÜRÜYÜŞÜ25 Ekim 2010Kışın Yazı , hayattayken cenneti yaşamak18 Ekim 2010Doğunun incisi  Mardin</TEXT>
</DOC>
