<DOC>
<DOCNO> 1332512 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f76d160/l/0l0smilliyet0n0btr0cfarkli0ebir0elokanta0cali0eriza0ekarduz0ccumartesi0cyazardetay0c0a90b110b20a10a0c1310a9240cdefault0bhtm/story01.htm </URL>
<DATE> 2010/11/09 </DATE>
<TIME> 01:21:45.0 </TIME>
<AUTHOR>  </AUTHOR>
<HEADLINE>
farkl������������������������ bir lokanta
</HEADLINE>
<TEXT>İstanbul’da Galatasaray Lisesi’nin yan duvarının dibinden Karaköy’e inen Yeni Çarşı Caddesi üzerinde Galata Residence binasının alt katında açılan Münferit’e gittik, pek de memnun kaldık.Bu tür yerlerde başarının sırrı lokantanın sahibinin işini sevmesi ve işin başında olmasıdır. Münferit’i Ferit Sarper isminde genç bir İzmirli açmış. Daha önce tütün ticareti ile uğraşan babası ile birlikte İzmir’de Boğaziçi rakılarını üreten Ferit Sarper’in geçen yaz Bodrum Türkbükü’nde açtığı Bagno isimli İtalyan lokantasını da Milliyet Cumartesi’de anlatmış ve övmüştüm.Münferit’e gittiğimizde kapıda bizi lokantanın sorumlu yöneticisi Altuğ Kılıçarslan karşıladı. Lokantanın dekorundan etkilendim. Autoban’dan Seyhan Özdemir ile Sedef Açağlar’ın eseri imiş. Özgün, Art Deco ve Bauhaus rüzgarı taşıyan dekor çok güzel olmuş. Masaların büyük bölümü beyaz örtülü. Kaburga pamuk gibiydiMasamız ile ilgilenen Orçun Akyar içecek siparişlerimizi aldı. Şarap listesi zengindi ve şarap fiyatları benzer lokantalara göre yüksek değildi. Madem ki İzmirli bir gencin lokantasındayız. İzmir şarabı ve rakısı içelim dedik. Bir şişe Idol’ün Consensus şarabı ile bir küçük şişe (20 cc’lik) Sarper’lerin Beylerbeyi rakısını ısmarladık.Servis kızarmış Akhisar ekmeği ve de ançuvezli tereyağı ikramı ile başladı. Biz de yemek listesini incelemeye koyulduk.Masaya paylaşmak için porçini mantarlı ve trüf yağlı fırınlanmış beyaz peynir, lor peynirli pancar salatası, sirkeli salatalık, ördekten çerkeztavuğu ısmarladık. Sonra da uzun pişmiş dana kaburgayı paylaştık. Yediklerimizin hepsi lezzetli idi ama dana kaburga daha da farklı idi. Bir, hatta iki kişinin yiyemeyeceği büyüklükte ve pamuk gibi pişirilmiş bir kaburganın üzerindeki eti paylaştık. Tek kusuru yanında sebze veya patates bulunmaması idi. Ama üniversite mezunu servis görevlisi İrem Ada uyarımız üzerine bize kısa sürede patates hazırlattı.Lokantanın mutfağının sorumlusu Bolulu Nihat Doğutürk imiş. Fakat listenin ve yemeklerin hazırlanması ile işletme sahibi Ferit Sarper yakından ilgileniyormuş. Zaten bu ilgi de Münferit’in farkını oluşturmuş.Bizim gittiğimiz gece binanın içindeki ve zemin kat ile birinci kattaki bahçelerdeki masalar ve girişteki güzel bar tezgahının önündeki yerler dolu idi. Müşteri kesimi genelde 40 yaş dolayındaki genç erkek ve kadınlardan oluşuyordu. Canlı, renkli ve neşeli bir müşteri profili vardı. İstanbul’da şimdilik benzeri olmayan farklı bir lokantada farklı yemekler yemek isteyenlere tavsiye olunur.Mönüden seçmeler* Peynirler ve şarküteri çeşitleri (10 TL).* Soğuk tabaklar: Tarator, sirkeli salatalık, naneli fava, ördekten çerkeztavuğu, pirinç yufkasında kuzu söğüş, taze lor peynirli pancar salatası, tavuk ciğeri patesi (10-15 TL).* Sıcak tabaklar: Humuslu ızgara karides, tahin soslu tekir, midyeli siyah kuskus, mısır kremalı fener balığı, dana yanaklı marul sarması, porçini mantarı ve trüf yağı ile fırınlanmış beyaz peynir (14-24 TL).* Ana yemekler: Uzun pişmiş dana kaburgası, arpa şehriyeli dana yanağı, ızgara kuzu pirzolası, deniz mahsullü makarna tabağı (30-48 TL).</TEXT>
</DOC>
