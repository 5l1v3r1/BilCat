<DOC>
<DOCNO> 1336667 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fa4363e/l/0l0smilliyet0n0btr0cdogan0ehizlan0ea0e0cfeyzi0ehepsenkal0cege0cyazardetay0c150b110b20a10a0c1314490a0cdefault0bhtm/story01.htm </URL>
<DATE> 2010/11/15 </DATE>
<TIME> 03:19:45.0 </TIME>
<AUTHOR>  </AUTHOR>
<HEADLINE>
do��an h��zlan���a...
</HEADLINE>
<TEXT>HİÇ dikkatimi çekmemişti. Hiç aklıma gelmemişti. Hiç düşünmemiştim.Hiç. Hiç. Hiç.Ta ki, Doğan Hızlan’ı okuyana dek.Diyordu ki:“Gazetelerde bazı köşe yazarlarını, onların yazılarını görünce, edebiyatın herkese lazım olduğu görüşünde ısrar ediyorum. Şinâsi’nin bir edebiyat tanımı vardır. Edebiyatın edep kökünden geldiğini anlatır o  tanımda. Acaba edebiyatın bu   yanı unutuluyor mu?”Madem bir soru var orta yerde.Bir de cevap gerekir o halde:“Evet.”Unutuluyor Doğan Bey.Dahası da var.Edep gitmiş, bitmiş zaten.Edepsizlik ise moda olmuş adeta.Prim yapıyor.İş yapıyor.Rağbet onlara.Kimi köşeler bu yüzden “layığını buluyor” hızla.* * *Kendi payıma övünç nedenimdir.1984 yılından bu yana neredeyse her gün bir köşede yazarım.Bazen sert bulmuşlardır yazdıklarımı.Bazen kavgacı.Bilirim.Bir dönem yazılarım hukuk servislerinde masaya yatırılırdı:- Neresinden yakalasak da, haklasak bu adamı?Lâkin hiçbir zaman, hiçbir şey bulamadılar.Yakalayamadılar.Haklayamadılar.Çünkü sert olsam da bazen ve hatta kavga etsem de kıyasıya “edepsizlik” yapmamaya özen gösterdim daima.* * *Ara sıra oluyor tabii.Şeytana uyuyorum ben de.İki lafın belini kırıyorum!O zaman bile inanın bir lezzet arıyorum seçtiğim sözcüklerde, kurduğum cümlelerde.Kim farkına varıyor, kim hissediyor o satırlarda gizli musikiyi...Yazdıklarımın çoğu kez anlatmak istediğimden çok derdi, heyecanı, umudu sinesinde barındırdığı ne   kadar kavranıyor?Bilemem.Fakat ben her gün beste yaparcasına, şiir yazarcasına dokunuyorum ya tuşlara...Bu kadarı da “şimdilik” yetiyor bana.Tek İzmirli...Cafesiyaset adlı internet sitesinde yapılan bir değerlendirmede “en” dikkat çeken milletvekilleri seçilmiş.Daha da dikkat çeken şey, bütün iyi “en”ler AKP’lilere pay edilmiş.Birkaç örnek vermek gerekirse...En çok gazete okuyan: AKP Yozgat Milletvekili Bekir Bozdağ.En çok fıkra anlatan: AKP Osmaniye Milletvekili Durdu Mehmet Katsal.En genç ve güzel: AKP İstanbul Milletvekili Özlem Piltanoğlu Türköne.En baba giyinen: AKP Mersin Milletvekili Kürşad Tüzmen.En fazla ziyaretçi kabul eden: AKP Mersin Milletvekili Ali Er.Meclis kurallarına en çok uyan: Bayındırlık Bakanı ve AKP Samsun Milletvekili Mustafa Demir.En iyi hatip: AKP İstanbul Milletvekili Necat Birinci. (Başbakan’a ayıp etmişler!)En medyatik: AKP Samsun Milletvekili Suat Kılıç.İstisna yok mu?Var.En şık giyinen: BDP Muş milletvekili Sırrı Sakık. (Zaten bu konuda ulusal mutabakat var!)Listede İzmirli yok mu?Var.En kavgacı: MHP İzmir Milletvekili Oktay Vural.İyi ki de var.Çünkü o da olmasa meydan tümüyle AKP’ye kalırdı!Tek karelik dansöz!</TEXT>
</DOC>
