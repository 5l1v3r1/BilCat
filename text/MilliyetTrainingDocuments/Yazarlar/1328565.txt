<DOC>
<DOCNO> 1328565 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/f63e461/l/0l0smilliyet0n0btr0cdumtek0ea0edumtek0ccetin0ealtan0cyasam0cyazardetay0c0a60b110b20a10a0c1310a7650cdefault0bhtm/story01.htm </URL>
<DATE> 2010/11/06 </DATE>
<TIME> 03:19:43.0 </TIME>
<AUTHOR>  </AUTHOR>
<HEADLINE>
d��mtek-a d��mtek
</HEADLINE>
<TEXT>Porto takımında sadece 2 Portolu oyuncu vardı; gerisi Brezilyalı, Arjantinli, Venezüellalı falandı.Beşiktaş’ın ise 6 oyuncusu Türktü, geriye kalan 5 yabancı oyuncudan biri de, Brezilyalıydı.Ve Porto’da, 2 ayrı takımda oynayan 2 Brezilyalı oyuncu; birbirine karşılıklı çalım atıyordu topu kapmak için.* * *Futbol çoktan küreselleşmiş, futbolcularda “milliyetçilik” çoktan bitmiş; sadece uluslararası maçlarda, maçı izleyenlerde kalmıştı.* * *Bunun da nedeni, futbol piyasasında başarılı futbolcuların transferlerine milyonlarca dolar ödenmesiydi.İzleyicilere ise, sadece kendi takımlarının gollerine alkış tutmak kalıyordu.* * *Onları sevindirebilmek ve daha da çok reklam alabilmek için ödeniyordu onca milyonlarca dolar, küresel futbol piyasasındaki başarılı futbolculara...Bunu da kimse yadırgamıyordu.* * *Bizim iç piyasada, “politika”nın getirisi neydi acaba?Neden politikacılar da, maça çıkmış futbolcular gibi çalım atıp duruyorlardı birbirlerine, koltuğu kapmak için?..* * *Her ne kadar kendileri:-Vatana millete hizmet etmek için deseler de; asıl amaç alkışçılarını çoğaltmaktı.Çünkü büyük avantajlar vardı oyların çoğunluğunu toplamakta ve yabancı politikacılar; oyuna katılamıyormuş gibi görünüyorlardı, politikanın yerel maçlarında.* * *Acaba durum gerçekten öyle miydi; izleyiciler ve alkışçılar bunu bilemiyorlardı.* * *Oysa Fransız İhtilali’ni, İngiltere’nin en genç Başbakanı William Pitt; Sovyet ihtilalini de, Almanya İmparatoru II. Wilhelm finanse etmişlerdi.* * *Politika maçlarının soyunma odaları, asla okutulup öğretilmiyordu okul öğrencilerine...Onlardan istenen, varlıklarını armağan etmeleriydi vatanın varlığına.* * *Bunun da hiçbir katkısı olmuyordu ne kendi geçimlerine; ne de yerel ekonomiyle, küresel ekonomiye.* * *Ekranlarda yine siyasal çatışmalar üstüne yorumcular, görüşlerini açıklamadalar...* * *Bendenizin ise gömlek yakamın tam ense köküne rastlayan ortasında; küçük parmak tırnağı kadar bir bez parçası, ikide bir enseme batarmış gibi olmakta...* * *Elimi ensemin içine atıp, gömlek yakasındaki küçük bez parçasını çekip koparmaya çalışıyorum, koparamıyorum.* * *Hemen her gömlek yakasının ortasında, var öyle küçük bir bez parçası.Orada gömleğin yaka numarası yazılı, bazen de markası.* * *Yorumcular, sürdürüyorlar görüşlerini açıklamayı ekranlarda.Bendenizin ise, elim sürekli ensemde ve yüzüm buruşuk.* * *Gömleği çıkarıp, o belalı minik bez parçasını kesmeye de üşeniyorum; ama çekip çekip koparamıyorum da...* * *Onca ülke sorunu dururken, çok mu önemli yani benim gömlek yakasının enseme verdiği rahatsızlık?* * *Bunları kimler söylüyor, bir de onların geçimlerini nasıl sağladıklarına bakmalı...Herhalde “vatana millete devlete hizmet ederek” sağlıyorlardır; sanki böyle bir meslek varmış gibi...* * *Sanırım futbolcularla emlakçıların getirisi; birçok politikacınınkinden de fazla...* * *Bir de Çamlıca Kız Lisesi’nin eski binasına bakmak gerek; ahşap, köhne, çürümüş bir zavallı bina...* * *Reşat Nuri’nin ünlü romanı, “Çalıkuşu”ndaki Feride; gerçekte o lisede okumuş ve o romanı yazdırmıştı Reşat Nuri’ye...* * *Acaba Reşat Nuri, romanlarından telif hakkı olarak ne kazanmıştı?Ressam Şevket Dağ, tablolarından ne kazandı?* * *Ülkenin onca sorunu dururken, bunlar çok mu önemli yani?Hiç olur mu, elbet de değil...* * *Altunizade’den Beylerbeyi’ne inen asfalt yokuşun altlarına doğru, ruhsatsız gecekondular yıkıldı.Şimdi yıkılmış gecekonduların yaygın taşları topraklarıyla, tam bir mezbeleye dönmüş durumda orası...* * *Ve 35 yıldır oradaki gecekondulardan birinde oturan bir kadıncağız; yaygın taş yığınlarının kıyısında, birkaç döküntü ev eşyasının arasında, başında eşarbı, sırtında eskimiş mantosu ve elinde siyahımsı çantasıyla öyle oturmakta...* * *Çok mu önemli yani, onca ülke sorunu dururken...* * *Ne var ki, Beşiktaş-Porto maçının izleyicisi; siyasetçi esnafıyla, yorumcularının izleyicilerinden, çok daha fazlaydı.* * *Cumartesiye layık, taze çıtır bir simit de; bu kadarcık oldu bu kez.Dümtek-a dümtek...</TEXT>
</DOC>
