"Demir Leydi" olarak adlandırılan Eyfel Kulesi, yapılan teknik muayeneden sağlıklı çıktı. 

Fransa ve Paries&rsquo;in simgesi, &quot;Demir Leydi&quot; olarak adlandırılan Eyfel Kulesi, yapılan teknik muayeneden sağlıklı çıktı. 

Dünyada en çok gezilen tarihi eserler arasında birinciliği kimseye kaptırmayan Eyfel Kulesini günde ortalama 30 bin, yılda 6 milyondan fazla ziyaretçi geziyor.

Ocak ayında yapılan teknik kontrollerde kulenin demir iskeletinin şiddetli fırtına ve aşırı yüklenmeyle beraber çevre kirliliğinden etkilenip etkilenmediği incelendi.


Teknik muayenenin sonuçlarını basına açıklayan yetkililer, 122 yıldır herhangi bir teknik sorunu olmadan ayakta duran Eyfel Kulesi&rsquo;nin, önümüzdeki iki üç asır daha sağlamlığını koruyacağını açıkladı.  

Demir Leydi&rsquo;nin devamlı denetiminden sorumlu Stephane Roussin,  18 bin parça metalden inşa edilen ve perçinle tutturulan Eyfel Kulesi&rsquo;nde, yapılan boyama çalışmalarının dışında teknik bir eksikliğe rastlanmadığının saptandığını söyledi. Demir Leydi, rutin denetimlerle birlikte yeni teknoloji olanaklarılma her yıl gözden geçirilecek.

Eyfel Kulesi Nal Demirinden Yapılmış  
Eyfel Kulesi, 1889 yılında dünya fuarı için yapıldı. 324 metre yüksekliğindeki kulenin mimarı Gustave Eiffel, kuleyi 20 yıl sonra sökmeyi planlıyordu. Ancak &quot;Demir Leydi&quot; 122 yıldır sapasağlam ayakta kalmayı başardı.


Denetimi üstlenen firmanın mühendisleri, eski planlara göre Demir Leydi&rsquo;yi kimyasal, mekanik, elektronik testlere tabi tuttu. 122 yıl önce kullanılan metalin, atların ayağına çakılan nal yapımında kullanılan metal olduğu tespit edildi. 

Mühendisler bu tür metalin kule için elverişli olduğunu, az paslanıp,
esneklik payıyla daha dayanıklı olduğunu ortaya çıkardılar. Kule&rsquo;de tüm demir parçalarını birbirine tutturan 148 bin perçin bulunuyor.