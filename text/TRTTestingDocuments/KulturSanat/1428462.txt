Mısır'da Hüsnü Mübarek rejimini deviren ayaklanmaları fırsat bilenler, binlerce yıllık bir tarihi de talan etti. 


 Mısır&rsquo;ın binlerce yıllık tarihi, Mübarek rejimini deviren ayaklanmalar sırasında talan edildi.

   Olayların başladığı günlerde, güvenlik güçleri, dünyaca ünlü Mısır Müzesi önünde etten duvar ördü.

    Ancak piramitlerin karmaşık yapısını bile yıllar içinde çözen yağmacılar, tarihi müzeye de çatıdan ve yangın çıkışından girdi.

    Müzeden binlerce yıllık paha biçilmez 18 parça eser çalındı.

    Bunlar arasında kral Tutankamon&rsquo;a ait iki eser bulunuyor.

    Milattan önce bin 350&rsquo;lerde yaşayan Firavun Akenaton dönemine ait eserler de müzeden çalındı.

     Arkeologlar, müzenin alt katında bulunan bu parçaların tesadüfen değil, bilinçli olarak seçildiğini söylüyor.

     Yağmacılar, müzede bulunan onlarca firavun mumyasını, porselen parçaları ve heykelleri de param parça etti.

      19 gün süren ayaklanmalar Mısır halkına özgürlük getirdi, ancak fırsatçılar açısından da binlerce yıllık bir tarihin yağmasının yolunu açtı.