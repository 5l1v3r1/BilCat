Anadolu mitolojisini eşsiz bir kaynak olarak gören ressam Can Göknil'in "Başka Dünya (Benim Dünyam)" sergisinin ana teması, "yer ve gök"

Can Göknil&rsquo;in resim sergisi; &quot;Başka Dünya (Benim Dünyam)&quot;, sanatseverlerin beğenisine sunuldu.

Anadolu mitolojisini &quot;eşsiz bir kaynak&quot; olarak gören Göknil, &rsquo;yer ve gök&rsquo;ün sergisinin ana kavramları olduğunu ifade ediyor.  

Ressam Göknil, inançların sanata dönüşerek, öyküleşip söylenceleri biçimlendirmesinin kendisini çok etkilediğini belirterek, &quot;İnançlar sanatın can suyu, düş gücü ise inancın insanoğluna verdiği armağan olmalı- diye düşündükçe kültür birikimimizin katmanlarında dolaşıyorum. M.Ö.200&rsquo;lü yıllarda tarih sahnesine çıkışımızdan beri çok geniş bir coğrafya ve zaman dilimi içinde, Orta Asya bozkırlarının şamanist unsurlarının yavaş yavaş İslamlaşarak Anadolu&rsquo;ya ulaşmaları, orada tarih öncesinde yaşamış olan uygarlıklardan etkilenerek, Bizans&rsquo;ın Hıristiyan kültüründen de pay aldıktan sonra, bugünkü Anadolu folklorunu ve mitolojisini oluşturmaları sanatçılar için eşsiz bir kaynak&quot; diyor.  

Eserleri oluştururken günlük hayattaki nesneleri araştırdığını ve pek çoğunun inançlarla sarmalandığını ifade eden Göknil, şöyle devam ediyor:  

&quot;Mitoloji dünyamızda renkler bile inanç yüklü. Ankara&rsquo;daki sergi mekânımın adı &rsquo;Siyah Beyaz&rsquo;. Bu isim bana &rsquo;Ak ve Kara&rsquo;yla ilgili söylenceleri düşündürüyor. Göçebe atalarımızın evreninde kutsal gök ak veya mavi, yeryüzünde toprak kızıl, yeraltı ise karadır. İnsanın iyilik ve kötülükle baş etmesine yardımcı olan kamlar da ak veya kara kamlar olarak adlandırılırlar. Bu nedenle Siyah Beyaz Sanat Galerisi&rsquo;nde sergimi kurgularken yer ve gök ana kavramım oldu. Ayrıca bu ikilinin arasındaki gelgitleri vurgulamak istedim.&quot;


Sergi, Ankara Siyah Beyaz Sanat Galerisi&rsquo;nde 23 Mart tarihine kadar görülebilir.