15. Aydın Doğan Ödülü, 'Türk Halk Müziği' dalında Mehmet Özbek'e verildi.

Bu yıl Türk Halk Müziği dalında verilen Aydın Doğan Ödülü&rsquo;ne Mehmet Özbek değer görüldü. 

Yücel Paşmakçı , Melih Duygulu, Erdal Erzincan, Zafer Gündoğdu, Doğan Hızlan, Prof. Songül Karahasanoğlu, Arif Sağ, Hasan Saltık ve Süleyman Şenel&rsquo;den oluşan Seçiciler Kurulu, 14 Şubat 2011 Pazartesi günü, ödülün bu yılki sahibini belirlemek üzere toplandı.

 Toplantıda Kurul, Türk Halk Müziğine verdiği sayısız hizmetler, derlediği ve notaya aldığı eserlerle halk müziği genel repertuarına kazandırdığı eserler ve akademik hayatta yetiştirdiği öğrenciler nedeniyle, Aydın Doğan Ödülü&rsquo;nü Mehmet Özbek&rsquo;e verdi.
 

Seçiciler Kurulu ayrıca, ülkemiz kültür-sanat hayatına ve bu bağlamda Türk Halk Müziği ve Oyunlarına 1984 yılından bu yana bir eğitim kurumu olarak hizmet veren Ege Üniversitesi Devlet Türk Müziği Konservatuarı&rsquo;na hizmet ödülü verilmesine karar verdi. 

Aydın Doğan Ödülü Töreni, 11 Nisan 2011 Pazartesi günü İstanbul Hilton Convention Center&rsquo;da düzenlenecek.

1945 yılında Şanlıurfa&rsquo;da doğan Özbek, İstanbul Üniversitesi Edebiyat Fakültesi&rsquo;nde Türk Dili ve Edebiyatı öğrenimi gördü.

 Aynı üniversitenin Sosyal Bilimler Enstitüsü&rsquo;nde &quot;Urfa Türkülerinin Dil ve Anlatım Özellikleri&quot; adlı teziyle doktorasını tamamladı ve &quot;edebiyat doktoru&quot; unvanını aldı. 


1966 yılında TRT kurumunun açmış olduğu sınavı kazandı ve İstanbul Radyosu&rsquo;nda çalışmalarını sürdürdü. 

Hacettepe, Gazi, Ankara Üniversiteleri&rsquo;nde Türk Halk Müziği dersleri verdi.

 1986&rsquo;dan başlayarak kuruluşunu gerçekleştirdiği Kültür ve Turizm Bakanlığı Ankara Devlet Türk Halk Müziği Korosu&rsquo;nun şefi olarak görevini sürdüren Özbek, Ekim 2007&rsquo;de kendi isteğiyle bu kurumdan emekliye ayrıldı.

 Başta Urfa olmak üzere Anadolu&rsquo;da birçok yörenin; yurtdışında ise Irak, Azerbaycan, Yugoslavya, Bulgaristan ve Romanya Türklerinin halk ezgilerini derledi. 

Sözlü ve sözsüz olmak üzere bunların 300 kadarını TRT repertuarına kazandırdı.

Mehmet Özbek adına kurulan internet sitesinde 50&rsquo;nci sanat yılı nedeniyle yazdığı yazısında türkülerimiz üzerine şunları söylüyor:

&quot;Halk ezgileri, ezgisel buluşların ve bazen insan üstü yaratışların harman olduğu eserlerdir.Türkülerimiz ise, hakikati olduğu gibi görüp söylemekten asla çekinmeyen ermiş ve cesur kimselerin söylemleridir. Türk insanının düşünen, soran; seven, küsen; gülen, ağlayan kalbinin içini görürüz türkülerde. Onlar bizim romanımızdır, bizi anlatır asırlardır. Kendi türkülerini okumayan milletlere, yabancılar kendi türkülerini okuttururlar.&quot;