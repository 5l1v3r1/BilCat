Bu yıl 10. yaşını kutlayan !f İstanbul AFM Uluslararası Bağımsız Filmler Festivali yarın başlıyor.


İstanbul’da 17-27 Şubat, Ankara’da ise 2-6 Mart tarihleri arasında düzenlenecek !f İstanbul 10. AFM Uluslararası Bağımsız Filmler Festivali, sinemaseverlerin karşısına çıkmaya hazırlanıyor. 



Her zaman yenilikçi ve öncü bir sinema anlayışıyla hareket eden !f İstanbul, bu yıl ilk kez izleyicilerini &quot;canlı sinema&quot; konsepti ile tanıştırıyor. Bu konsepti ilk uygulayanlardan yönetmen Sam Green &quot;4 Bölümde Ütopya&quot;adlı belgeselinde izleyicilerin önünde, müzisyenler eşliğinde imgelerle ve performanslarla bir hikaye anlatıyor. Her gösterimi tamamıyla orijinal olan bu sinema deneyimi, 18 ve 20 Şubat&rsquo;ta !f izleyicilerinin katılımı ile gerçekleştirilecek. 

Açılıma Devam  

Kürt Sineması &quot;Açılıma Devam&quot; bölümüyle bir kere daha festival izleyicileri ile buluşuyor. Kürtleri anlatan ilk film olan 1926 tarihli &quot;Zare&quot;, 19 Şubat günü ünlü müzisyen Tara Jaff&rsquo;ın müzikleri eşliğinde festivalde yerini alacak. 


Oscar Adayları Festivalde  
Festivalin programında bu yılın Oscar adayı filmler de var. &quot;İz Peşinde&quot;, &quot;Siyah Kuğu&quot;, &quot;İki Kadın Bir Erkek&quot;, &quot;Gerçeğin Parçaları&quot;, &quot;İç İşler&quot;, &quot;Hayvanlar Krallığı&quot; gibi filmler de festivalde izleyiciyle buluşacak.

Şehirleri ve Ülkeleri Bağlayan Tek Sinema Projesi  

!f İstanbul&rsquo;un en çok konuşulan beş filmi !f 2: İstanbul&rsquo;dan Canlı projesi kapsamında online sinema sitesi MUBI işbirliği ile ikinci kez İstanbul ile eş zamanlı Anadolu&rsquo;da ve komşu coğrafyalarda toplam 26 noktada izlenebilecek.
 
Seçilen beş film, &quot;!f 2&quot;nin günümüz sinemasına yaklaşımını yansıtıyor. Filmler, animasyondan, drama, belgeselden, Youtube görüntü harmanına kadar farklı tarzlar arasında dolaşırken, içinde yaşadığımız zamanlara ve büyük sorulara, küçük insan resimlerinden yola çıkarak cevaplar arıyor. Hepsinin ortak noktası ise, dünyanın farklı yerlerinden son derece kişisel hikayeler olmaları.

Filmlerin ayrıntılı listesi için 2011.ifistanbul.com/tr web sayfası ziyaret edilebilir.