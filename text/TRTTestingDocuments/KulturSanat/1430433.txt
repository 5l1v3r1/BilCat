Cumhuriyet Gazetesi çizerlerinden İsmail Gülgeç, tedavi gördüğü hastanede hayatını kaybetti.

Yaklaşık 10 gün önce geçirdiği kalp krizi sonrası İstanbul Üniversitesi Çapa Tıp Fakültesi Hastanesi&rsquo;nde yoğun bakıma alınan İsmail Gülgeç dün gece hayatını kaybetti. 

İsmail Gülgeç son olarak Cumhuriyet Gazetesi&rsquo;nde &quot;Hayvanlar&quot; çizgi bandını çiziyordu. 

İsmail Gülgeç Kimdir?

1947’de Gaziantep’te doğan İsmail Gülgeç&rsquo;in ilk çizgileri 1968’lerde Yeni İzmir gazetesinde yayınlandı. Daha sonra çeşitli gazetelerde çizen Gülgeç’in Milliyet Çocuk dergisinde yayınladığı “Ormangiller” adlı karikatür-bandı geniş bir ilgi uyandırdı. 

1979’da yayınlanan İnce Memed resimli romanı Yaşar Kemal’in yapıtıyla birlikte yurt dışında da yayınlandı. 1980’lerde Cumhuriyet gazetesinde çizmeye başlayan Gülgeç, “Memo” adlı dizisinde tarihsel olaylardan esinlenirken “İnsanlar” adlı dizisinde günlük yaşantıdan görüntüler verdi. 

“Hayvanlar” adlı dizisinde de güncel, toplumsal olayları değişik bir bakış açısı içinde vermeye çalıştı. Gülgeç, Milliyet’in haftalık mizah eki Kirpi’de de çizdi. 


Gülgeç için yarın (17.02.2011) sabah saat 10:00&rsquo;da Cumhuriyet Gazetesi önünde bir tören düzenlenecek. Gülgeç&rsquo;in naaşı Çanakkale Eceabat ilçesi Kocadere köyünde toprağa verilecek.