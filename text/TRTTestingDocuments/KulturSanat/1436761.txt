Almanya'nın Heilbronn kenti yakınlarındaki Gundelsheim'da düzenlenen Gözyaşı Geceleri isimli tiyatro gösterisine yoğun ilgi oldu.

Çanakkale şehitlerinin canlandırıldığı tiyatro gösterisine binden fazla kişi katıldı. 

Wefa vakfının bir projesi olan etkinlikte bazı izleyiciler ise yer bulamadıkları için tiyatro gösterisini izleyemeden evlerine geri dönmek zorunda kaldılar.

 Etkinliğe 27 Mart tarihinde Baden Würtemberg eyaletinde yapılacak seçimlerde BİG Parti Heilbronn milletvekili adayı Yaşar Mert ve BİG Parti Neckersulm milletvekili adayı Yılmaz Koçak da katıldı. 

Milletvekili adayları Mert ve Koçak parti öncesi izleyicilere kendilerini ve partilerini tanıtıp, parti tüzükleri ve seçimi kazanmaları halinde yapacakları icraatları anlattılar. 

Milletvekili adayları ayrıca Alman hükümetinin izlediği politikaları eleştirip, göçmen kökenlilere birçok konuda fırsat eşitliği tanınması gerektiğini vurguladılar.