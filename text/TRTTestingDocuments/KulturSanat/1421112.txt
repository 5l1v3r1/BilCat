Dünyaca ünlü org sanatçısı Rubin Abullin'i Ankaralı sevenleriyle buluşuyor. Abullin'nin 9 Şubat'ta CSO'da vereceği konser ücretsiz izlenebilecek... 

Uluslararası Türk Kültürü Teşkilatı, dünyaca ünlü Tataristanlı org sanatçısı, Kazan Devlet Konservatuarı Rektörü Rubin Abullin&rsquo;i Ankaralı sanatseverlerle buluşturuyor. 

&quot;2011 Abdullah Tukay Yılı&quot; etkinlikleri çerçevesinde gerçekleştirilecek olan &quot;Rubin Abdullin Org Resitali&quot; 9 Şubat 2011&rsquo;de Cumhurbaşkanlığı Senfoni Orkestrası Salonunda düzenlenecek. 

Söz konusu konser, Kazan Konservatuarının kuruluşunun 75. Yılı etkinlikleri ve sanatçının 60. yaşı olması nedeniyle ayrı bir önem taşıyor. 

Erganun (org) olarak bilinen ve Ankara&rsquo;da sadece CSO salonunda bulunan müzik aleti, solo şeklinde icra edilecek. Resitalde, D. Bukstehude, N.Ciganov, S. Gubaydulina, Kara Karayev ve Bach gibi sanatçıların eserleri sunulacak.

TÜRKSOY, Abdullin gibi dünyadaki en güçlü erganun (org) sanatçılarından birini Ankaralı sanatseverlerle buluşturarak, bu enstrüman ile yakından tanışmak isteyenlere de kaçırılmayacak bir fırsat sunuyor. 

Üstelik Abdullin konserini izlemek isteyenler herhangi bir ücret ödemeyecekler. Davetiyeler CSO Gişelerinden ve TÜRKSOY Genel Sekreterliği&rsquo;nden temin edilebilir.

Rubin Abdullin Kimdir?
Kazan Devlet Konservatuarı Piyano Fakültesinden mezun olan Abdullin,  org eğitimini 1974&rsquo;te Leningrad Devlet Konservatuarında aldı. 
1979&rsquo;da ise, Moskova Devlet Konservatuarında Prof.Dr. L.İ.Royzman başkanlığında erganun-müzisyen ve öğretim görevlisi olarak uzmanlaştı. 

1973&rsquo;ten bu yana Kazan Devlet Konservatuarında &quot;özel piyano ve erganun&quot; dersleri vermektedir. Rubin Abdullin, sadece ülkesinde değil, dünyaca tanınmış bir müzisyen olarak başta Avrupa olmak üzere pek çok ülkede konser verdi. 

Repertuarı, Rönesans döneminden bu yana bütün eserleri kapsamaktadır. 1988&rsquo;de Kazan Devlet Konservatuarı Rektörü olarak seçildi. 1992&rsquo;de Profesörlük unvanına sahip oldu. Uluslararası Müzisyenler Birliği üyesidir.