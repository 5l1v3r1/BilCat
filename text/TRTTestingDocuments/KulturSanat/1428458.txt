Karikatür dergisinden "Allah yok, din yalan" yazan karikatürle ilgili bir açıklama geldi: "Saygısızlık olarak görenlerden özür dileriz."


Penguen, içinde &quot;Allah yok, din yalan&quot; yazan karikatürle ilgili açıklama yaptı.

Penguen dergisi, derginin son sayısında yayınlanan bir karikatürde cami duvarında yazan “Allah yok, din yalan” ibaresi ve caminin lambalarının şeklinin prezervatife benzetilmesi üzerine gelen tepkilere karşı açıklama yaptı. 

Mizahta özgürlüğü savunan dergi, karikatürü saygısızlık olarak görenlerden de özür dileyerek şunları söyledi: 

&quot;Tepki gören karikatür kapak karikatürü değildir. Çizer kendi köşesinde yayınlamıştır. Sadece kapağı, Penguen Dergisinin ortak görüşünü yansıtır. Köşelerdeki karikatürler çizerlerin şahsi fikirleridir. 

Çizimde prezarvatife benzetme yoktur, gerçekten de böyle avizeler vardır. 

Mizah dergiciliğinin geleneğinde yazarlara çizerlere karışılmaz, herkes köşesinde istediğini yazıp çizmekte özgürdür. 

Tek bir karikatürü severiz sevmeyiz ama genel olarak bu özgürlük alanını korumak önemli. Eleştirilere de saygı gösteriyoruz. 

Karikatüre gelen tepkilerden dolayı üzgünüz. Saygısızlık olarak görenlerden özür dileriz.&quot;