2 bin yıllık muhteşem mozaiklerin, define avcılarının talanıyla eksik olan kısımları lazer sistemiyle görüntüsel olarak tamamlanacak.


Zeugma Mozaik Müzesi mart ayındaki büyük açılışa hazırlanıyor.

Akşam gazetesinin haberine göre, Mart ayındaki açılışına Başbakan Erdoğan&rsquo;ın da katılması beklenen Gaziantep Zeugma Mozaik Müzesi&rsquo;nde dünyada ilk olacak bir uygulama yapılacak. 

Bu uygulamayla 2 bin yıllık mozaiklerin yıllar içinde define avcılarının talanıyla eksilen parçaları lazer sistemiyle görüntü olarak tamamlanacak. 
 
Gaziantep Büyükşehir Belediye Başkanı Asım Güzelbey, &rsquo;Burada dünyada benzeri olmayan yeni bir yöntem uygulanacak. Çalınan ve eksik olan mozaiklerin parçaları sanal ortamda ışık oyunlarıyla tamamlanacak. Ziyaretçiler, mozaikleri tam olarak görecek&rsquo; dedi. 

Güzelbey açıklamalarını şöyle sürdürdü: &rsquo;Dünyanın en büyük mozaik müzesi Tunus&rsquo;ta, fakat yeni açılacak müzemizle bu unvanı biz alacağız. Müzede sergilenecek mozaiklerin renk armonisi Tunus&rsquo;takinden daha fazla. Tunus&rsquo;ta 9 renk armonisi, Zeugma&rsquo;daki mozaiklerde 13 renk armonisi var. Özellikle sembol haline gelen Çingene Kız mozaiği dünyanın dört bir yanından tarih meraklılarının ilgisini çekiyor. Mozaikler özel bir sistemle korunuyor. Görülmeyen çok sayıda eser yeni müzede yer alacak.&rsquo;