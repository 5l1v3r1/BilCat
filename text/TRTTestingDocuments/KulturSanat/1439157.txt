Çorum Valiliği ve İl Kültür ve Turizm Müdürlüğü tarafından başlatılan 'Hitit Söyleşileri'nin üçüncüsü 'Hititler'de Tıp' konusunda yapıldı.



Söyleşiye Ankara Etlik İhtisas Eğitim ve Araştırma Hastanesi Kalp Damar Cerrahisi Bölüm Doktoru Doç. Dr. Fehmi Katırcıoğlu konuşmacı olarak katıldı. 

Katırcıoğlu, &quot;Tıbbın birçok bilimin ortaya çıkış temelini oluşturan günlük ihtiyaçlardan doğduğu ve önceleri bilim dışı unsurlar olan din ve büyü ile iç içe olup, zamanla tamamen modern tıp seviyesine ulaştığı bilinmektedir&quot; diyerek, MÖ 2000 yılında Anadolu&rsquo;da büyük bir devlet kuran ve yüksek bir medeniyete sahip olan Hititler&rsquo;in tıp konusunda diğer medeniyetlerin gelişmelerinden faydalandığını anlattı.

 Katırcıoğlu, bugüne kadar yapılan kazılarda gün ışığına çıkartılan Hitit çivi yazılı tabletler arasında dinsel, büyüsel ve bilimsel tedaviyi içeren metinlerin yanı sıra sadece bilimsel tedaviyi içeren tıbbi metinlerin önemli bir grubu oluşturduğunu kaydetti.

&quot;Bu metinlerden, dünyaya bakış açılarının temelinde din ve büyü olan Hitit toplumunda da ilmi temelli tıbbın din ve büyü ile iç içe olduğu anlaşılmaktadır.&quot; diyen Katırcıoğlu, elde bulunan çivi yazılı metinlerin, ritüel bilgilerin tıbbi analizinde Hititler döneminde sağlıkla ilgili uygulamalar hakkında yüzeysel de olsa bazı bilgilerin elde edildiğini açıkladı.

 Katırcıoğlu, &quot;Hititler tıbbi olarak çözümsüz kaldıkları bazı hastalıklarda Babil ve Mısır&rsquo;dan yardım istemişler, yabancı doktorları ülkelerine kabul etmişlerdir. Çözümlenmiş metinlerde görece olarak en çok söz edilen rahatsızlık gözle ilgili olandır.&quot; diye konuştu.