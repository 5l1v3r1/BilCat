Antalya Kaş'da bulunan dünyanın en eski deniz fenerlerinden biri olan Neron Deniz Feneri'nin restorasyonunda sona gelindi.


Antalya&rsquo;nın Kaş ilçesine bağlı Patara&rsquo;daki Neron Deniz Feneri, tarihin sessiz tanığı.

Dünyanın ayakta kalan en eski deniz fenerinden biri 2005 yılındaki arkeolojik kazılarda gün ışığına çıkarıldı.

Yaklaşık 5 metrelik yapının görülebilmesi için, 6 bin kamyon yükü kum taşındı.

Gemici dostu bu yapı, Roma İmparatoru Neron tarafından yaptırıldığı için &quot;Neron Deniz Feneri&quot; olarak biliniyor. 

Milad&rsquo;tan sonra 64-65 yılları arasında yapılan fener, yıllara meydan okusa da, toprak altında kaldığı zamanların yorgunluğunu taşıyor.

Antik dönem yazıtları ve motiflerinin süslediği buluntuların restorasyonu için yaklaşık 600 bin lira harcandı.

Proje Sorumlusu İlhan Şahin restorasyon çalışmalarıyla ilgili şu bilgileri verdi: 
&quot;Fenerin tüm aşamaları bilgisayar ortamında belgelenerek yeniden ayağa kaldırılması için restitasyon ve restorasyon için gerekli çalışmalar devam ediyor.&quot;

Taşlarının titizlikle hazırlandığı fenerin restorasyonunun haziran ayı sonunda tamamlanması planlanıyor.