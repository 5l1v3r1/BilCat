Berlin Film Festivali'nde sonucun açıklanmasına 1 gün kalırken Altın Ayı için yarışan "Bizim Büyük Çaresizliğimiz" adlı Türk filmine tepkiler olumlu.

61. Uluslararası Berlin Film Festivali&rsquo;nde heyecan dorukta... Festivalde sonuçların açıklanmasına bir gün kala Altın Ayı için yarışan Seyfi Teoman&rsquo;ın &quot;Bizim Büyük Çaresizliğimiz&quot; adlı Türk filmi sinema eleştirmenleri ve seyircilerden olumlu tepkiler aldı. 

Berlin Film Festivali Berlinale&rsquo;de geri sayım sürüyor. Festivalin yarışma bölümünde yer alan 12 filmden hangisinin Altın Ayı&rsquo;nın sahibi olacağı merakla bekleniyor.

&quot;Bizim Büyük Çaresizliğimiz&quot; adlı filmle Altın Ayı için yarışan Seyfi Teoman, &quot;Özellikle bizim sunum şeklimiz, filmin gösterimi seyircilerin tepkisi hepsi çok heyecan vericiydi. Biz çok heyacanlandık&quot; dedi.

Oyuncu Fatih Al ise filmle ilgili olarak, &quot;Seyirci çok güzel tepki verdi. Seyrederken de ben film kadar seyirciyi de seyrettim ve çok mutluluk verici bir dikkat kesilme hali vardı genelde&quot; şeklinde konuştu.

Filmin oyuncularından Güneş Sayın, &quot;Güzel olumlu tepkiler var. Çeşitli eleştirler geliyor tabii ki&quot; derken İlker Aksum, &quot;Çok gurur verici Türkiye`yi temsil etmek burada. O yüzden çok mutluyum&quot; dedi.

Geçen sene Semih Kaplanoğlu&rsquo;nun &quot;Bal&quot; filmiyle Altın Ayı&rsquo;nın sahibi olan Türkiye, bu başarısını Seyfi Teoman&rsquo;ın &quot;Bizim Büyük Çaresizliğimiz&quot; filmiyle tekrarlamak istiyor.

 Ankara&rsquo;da iki yakın arkadaşın aşk çıkmazını anlatan filmin yapımına Türkiye Radyo Televizyon Kurumu da destek verdi.

Yapımcı Yamaç Okur bu konuda, &quot;Biz çok mutluyuz TRT`nin bu projede olmasından. TRT uzun yıllardır ilk defa böyle önemli bir destek verdi. Aslında bu bir başlangıç&quot; diye konuştu.

61. Berlin Film Fesitvali&rsquo;nde Türk filmi olumlu tepkiler aldı. Gözler yarın (19.02.2011) açıklanacak sonuçlara çevrildi.