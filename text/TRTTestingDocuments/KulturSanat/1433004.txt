Ankara ve İzmir'den sonra Bursa'da izleyiciyle buluşan Pinokyo Müzikali, keyifli anlar yaşattı.

Bursa, dünya genelinde milyonlarca çocuk tarafından izlenen &rsquo;Pinokyo Müzikali&rsquo;ne ev sahipliği yaptı. Atatürk Kongre Kültür Merkezi&rsquo;nde (Merinos AKKM) sahnelenen müzikal, rengarenk dekoru, kostümü ve hareketli şarkılarıyla izleyenlere keyifli anlar yaşattı.

Türkiye&rsquo;deki gösterilerine BKM organizasyonuyla İstanbul Beşiktaş Kültür Merkezi&rsquo;nde başlayan Pinokyo Müzikali, Ankara ve İzmir&rsquo;in ardından Bursa&rsquo;da da sahnelendi. 

Ödüllü müzikal, Carlo Collodini&rsquo;nin nesilden nesile anlatılan kukla çocuğunun hikayesini sahneye taşıdı. Kullanılan efektlerle izleyenlere tam bir görsel şölen yaşatan müzikalde, 30 sanatçıdan oluşan kadro yeteneklerini sergiledi. Yaklaşık 2 saat süren gösteri, kullanılan dekor, kostüm, müzik ve sanatçıların performansıyla çocukların gönlünü fethetti. Gösteriyi büyük bir ilgiyle izleyen sanatseverler, sanatçıları uzun süre alkışladı.

Merinos AKKM&rsquo;de sahnelenen müzikal, 19 ve 20 Şubat&rsquo;ta saat 12:30, 16:00 ve 19:00 seanslarında Osmangazi Salonu&rsquo;nda izlenebilecek.