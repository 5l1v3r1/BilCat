Afşin'deki termik santral kömür havzasında, toprak altında kalan 9 kişiyi arama çalışmaları devam ediyor.

Almanya&rsquo;dan bölgeye gelen özel ekibin de çalışmalarını sürdürdüğü Afşin&rsquo;de, 9 kişiyi kurtarma çabaları devam ediyor.
     
Şiddetli rüzgar ve yağmur yüzünden saha çalışmalarına başlayamayan Alman ekip, heyelan riskinin çalışmaları engellediği alan üzerinde ilk kez insansız helikopteri ile bölgede tarama yaptı. 

Toprak altındakileri tespit amacıyla, hassas manyetik sensörlere sahip insansız helikopter, uzun süre saha üzerinde uçtu. 

Alman kurtarma ekibinin helikopterdeki teknik donanımla, yeraltındaki cep telefonu ve telsiz sinyalleri tespit edilmeye çalışılıyor.
 
Afşin-Elbistan B Termik Santrali&rsquo;nin bir ünitesi ise stok kömürlerle çalışıyor.

B Termik Santrali&rsquo;ne, Kışlaköy açık üretim sahasından, kömür sevk edilmesi planlanıyor.

Afşin&rsquo;de hüznün yanında buruk da olsa bir mutluluk yaşandı.

Heyelanda toprak altında kalan işçilerden Turan Gökhan&rsquo;ın eşi, erkek bebek dünyaya getirdi. Bebeğe &quot;Ahmet Turan&quot; adı verildi.