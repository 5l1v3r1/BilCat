28 Marta ertelenen Dink davasında önemli bir gelişme yaşandı... Olayda ihmali olduğu gerekçesiyle 30 kamu görevlisi hakkında soruşturma başlatılıyor.


Yasin Hayal ve Erhan Tuncel&rsquo;in tutuklu olarak yargılandığı 19 sanıklı Hrant Dink Cinayeti davasının görülmesine devam edildi.  

Hrant Dink&rsquo;in 19 Ocak 2007 tarihinde Agos Gazetesi önünde uğradığı silahlı saldırı sonucu öldürülmesine ilişkin davanın 16&rsquo;ıncı duruşması yapıldı. 

Duruşmada önemli bir gelişme yaşandı. Hrant Dink&rsquo;in avukatları tarafından olayda ihmali olduğu gerekçesiyle 30 civarında kamu görevlisi hakkında talep edilen soruşturmanın kabul edildiği ortaya çıktı. 

Soruşturma başlatılan isimler arasında Eski İstanbul Valisi Muammer Güler, Emniyet Müdürü Celalettin Cerrah, Trabzon İl Jandarma Komutanı Albay Ali Öz gibi isimler bulunuyor.

Dink Ailesinin Avukatı İki Kitaptaki İddiaların Araştırılmasını İstedi
Duruşma da ayrıca Dink ailesinin avukatlarından Fethiye Çetin, Hrant Dink&rsquo;in öldürülmesi ile ilgili olarak geçen haftalarda iki kitabın piyasaya çıktığını hatırlatarak bu kitaplardaki iddiaların araştırılmasını istedi. 

Bir önceki duruşmada O.S. kamuoyunda &quot;Taş atan çocuklar Yasası&quot; olarak bilinen yasadan yararlanmış ve dosyası Çocuk Mahkemesi&rsquo;ne gönderilmişti.    

Bu kararın ardından davada tutuklu olarak sadece Erhan Tuncel ve Yasin Hayal kaldı. 

Bir sonraki duruşma 28 Mart tarihine ertelendi.