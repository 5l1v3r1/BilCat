Balyoz davası kapsamında tutuklanan subayların eşleri protesto için Anıtkabir'e geliyor.


 Balyoz soruşturması kapsamında 163 muvazzaf subay ve emekli Türk Silahlı Kuvvetleri (TSK) personelinin tutuklanmasını protesto etmek isteyen Gölcük Donanma Komutanlığı&rsquo;nda görevli personellerin eşleri, sabah saatlerinde Ankara&rsquo;ya hareket etti. 

	İstanbul özel yetkili cumhuriyet savcısı tarafından yürütülen Balyoz soruşturmasında tutuklanan 163 muvazzaf subay ve emekli TSK personelin tutuklanmasının ardından asker eşleri Anıtkabir&rsquo;e yürüme kararı aldı. Bu kapsamda Gölcük Donanma Komutanlığı&rsquo;nda görevli muvazzaf subay ile emekli personelin eşleri sabah saatlerinde hükümeti uyarmak ve adil yargılanma istemek için Ankara&rsquo;ya gitmek için yola çıktı. Ankara&rsquo;ya giden eşler arasında Balyoz soruşturması kapsamında cumartesi günü tutuklanan denizaltı filosu komutanı Ahmet Türkmen&rsquo;in eşi de yer aldı.

	Nuray Türkmen, eşinin ve arkadaşlarının moralinin yüksek olduğunu ifade ederek, &quot;Görüşmemizde kendisinin ve diğer personelin tamamının moralinin yüksek olduğunu söyledi. Eşlerimiz haksız yere tutuklandığı için bugün biz sokaklardayız. Bizler sadece adil bir yargılanma istiyoruz. Onları asla tek başına bırakmayacağız. Bizler sadece hukuk ve adalet istiyoruz. Herkesin bizi anlamasını istiyoruz. Tek istediğimiz de bir an önce adil yargılanmanın başlaması ve eşlerimizin tekrardan evlerine dönmesi.&quot; dedi.