CHP lideri Kılıçdaroğlu'nun, Avrupa Birliği'ne tam üyelik sürecine ilişkin eleştirilerine Başmüzakereci Bağış, bir mektupla cevap verdi.


Devlet Bakanı Başmüzakereci Egemen Bağış, CHP Genel Başkanı Kemal Kılıçdaroğlu&rsquo;na mektubunda; &quot;Ulusal gazetelerde çıkan haberlerde Avrupa Birliği ile ilişkilerimizde Hükümetimizin performansını eleştirerek, bu konuda tıkandığımızı dile getirdiğinizi okuduk. Bu demecinizi okuyunca, AB yolunda yapılan çalışmaları size tam anlamıyla duyuramadığımız hissine kapıldık.&quot; dedi.

Bağış, Başmüzakerecilik görevine atandığı günden bu yana, son iki yılda atılan adımları içeren raporu da gönderdi.

Her kesimden, her siyasi görüşten, üyelik sürecine inanmış samimi katılımcılara ihtiyaç duyulduğunu vurgulayan Bağış; Kılıçdaroğlu&rsquo;ndan, eksiklik olarak gördüğü hususları da iletmesini istedi.

Bağış, mektubunda; 
&quot;Biz demokrasi ve özgürlükler için, milletimizin daha çağdaş standartlara ulaşması için en önemli aracın Avrupa Birliği olduğunu her zaman beyan ediyoruz. Umarım sizler de Avrupa Birliği sürecimize, ileri demokrasi yolculuğumuza daha çok destek verir, bize eşlik edersiniz.&quot; dedi