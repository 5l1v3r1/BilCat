Jeoloji Mühendisleri Odası, kömür havzasındaki gerilim çatlaklarını dikkate almayan işletmeyi kusurlu buldu. 

    Türkiye Jeoloji Mühendisleri Odası Kahramanmaraş Afşin&rsquo;deki kömür havzası heyelanıyla ilgili raporunu açıkladı. Türkiye Jeoloji Mühendisleri Odası bölgedeki incelemelerini tamamladı.

    İncelemeler sonucunda, işçilerin kömürün çıkarıldığı tabana inmesini sağlayan basamakların hem yüksekliğinin hem de açılarının doğru ayarlanmadığı tespit edildi.

     Hazırlanan raporda , bölgeden geçen çayın kömür havzasındaki yeraltı sularını beslediği ve bu suları boşaltacak yeterli direnaj kuyularının açılmadığı bilgisine yer verildi.

     Türkiye Jeoloji Mühendisleri Odasının raporuna göre, kömür havzasındaki gerilim çatlakları heyelanın habercisiydi, ancak kömür işletmesi gerekli önlemleri almadı.