Balyoz davasında haklarında tutuklama kararı verilen muvazzaf askerler Harbiye Orduevinden alınarak, Hasdal cezaevine götürüldü.


Eski kuvvet komutanlarının da aralarında bulunduğu 195 sanığın yargılandığı Balyoz Darbe Planı davasının 13’Üncü duruşması yapıldı. 

Duruşmaya, aralarında eski kuvvet komutanları Özden Örnek ve İbrahim Fırtına’nın da bulunduğu 167 sanık katıldı. 

Cumhuriyet Savcısı Savaş Kırbaş , dosyaya dahil edilen yeni 43 klasör, delil durumu ve Ceza Muhakemeleri Kanunu’nun 100’üncü maddesini gerekçe göstererek 185 sanığın tutuklanmasını talep etti. 

Bu talebi değerlendiren İstanbul 10’ncu Ağır Ceza Mahkemesi heyeti, eski kuvvet komutanları Orgeneral İbrahim Fırtına ve Oramiral Özden Örnek’in de bulunduğu 133 sanık hakkında tutuklama kararı verdi. 

Mahkeme, duruşmaya gelmeyen eski 1’inci Ordu Komutanı Orgeneral Çetin Doğan da aralarında bulunduğu 29 kişi hakkında ise yakalama kararı çıkardı. 

Muvazzaf Subaylar Hasdal&rsquo;da
Tutuklanan muvazzaf askerler jandarma nezaretinde Harbiye Orduevinden ayrıldı. Tutuklanan askerler Hasdal cezaevine götürüldü.