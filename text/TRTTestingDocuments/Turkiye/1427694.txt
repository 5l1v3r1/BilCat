Çevreye taş ve molotofkokteyl atan terör örgütü yandaşlarına polis müdahale etti. 6 kişi gözaltına alındı.

İstanbul Gaziosmanpaşa&rsquo;da, bölücü başı Abdullah Öcalan&rsquo;ın yakalanışını bahane eden örgüt yandaşları, çevreye ve polis ekiplerine taş ve molotof kokteylleriyle saldırdı. Çıkan olaylarda 6 şüpheli gözaltına alındı.

Karayolları Mahallesi&rsquo;nde bölücü örgüt elebaşısının yakalanışını bahane eden yaklaşık 150 kişi, basın açıklaması yapmak istedi. Aralarında kadın ve çocukların da bulunduğu grup, açıklamanın ardından dağıldı.

Ancak yüzleri maskeli yaklaşık 30 kişilik grup, çevreye taş ve molotof kokteylleriyle saldırdı. Örgüt yandaşları bir markete de molotof kokteyli attı. Tedbir amacıyla olay yerine itfaiye ekibi sevk edildi.

Olay yeri inceleme ekipleri marketin çevresinde delil aradı. Çevrede geniş güvenlik önlemi alan polis ekipleri, kaçan eylemcileri yakalamak için çalışma başlattı. Çıkan olaylarda 6 şüpheli gözaltına alındı.