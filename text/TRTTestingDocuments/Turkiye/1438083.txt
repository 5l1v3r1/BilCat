Patlamalarda gündeme gelen Ostim ve İvedik'te 35 işyeri ve akaryakıt istasyonuna baskın düzenlendi. Baskında yakalanan 34 kişi adliye sevk edildi.

Ankara polisi kaçak akaryakıt üretilen ve satılan işyerlerini sıkı takibe aldı. Polis 6 aydır yürüttüğü istihbarat çalışması sonucu; 9 ayrı ilde eş zamanlı operasyon düzenledi.

 Operasyonda yakalanan 34 kişi adliyeye sevkedildi.

     37 ayrı imalathane ve akaryakıt istasyonunda yapılan aramalarda, 400 tondan fazla hileli akaryakıt, madeni yağ ve 1 tabanca ele geçirildi.

     Kaçak akaryakıt üretilen ve satılan işyerlerinin bazıları, bir süre önce yaşanan patlamalarda 20 kişinin hayatını kaybettiği 53 kişinin yaralandığı OSTİM ve İvedik Sanayi Bölgeleri&rsquo;nde yer alıyor.

     Gözaltına alınanlar arasında İvedik Sanayi bölgesinde patlamanın meydana geldiği işyerinin yanındaki kaçak akaryakıt imalathanesinin sahibi de bulunuyor.

     Polis bu işyeri sahibinin kaçak akaryakıt üretimi ve satışına başka işyerlerinde devam ettiğini tespit etti.

  Kaçak Akaryakıt Nasıl Üretiliyor?
 
10 numara diye adlandırılan madeni yağ, ithalat yoluyla temin ediliyor. Ardından solventle inceltilen yağ, ucuz mazot satılan akaryakıt istasyonlarına aktarılıyor.

     Sevkiyatın gizliliği kamyon kasalarının içine yerleştirilen tankerlerle sağlanıyor.

     Bu yolla elde edilen ucuz mazot, özellikle uzun yol kateden kamyon ve otobüs sahiplerinden büyük rağbet görüyor.

     Kaçak akaryakıtın faturası ise çok ağır. İnsan ve çevre sağlığını tehdit eden kaçak akaryakıt, büyük miktarda vergi kaybına da yol açıyor.