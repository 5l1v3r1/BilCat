Danıştay baz istasyonları yönetmeliğinin yürütmesini durdurdu. Kararla birlikte baz istasyonlarının şehirlerdeki konumu yeniden tartışılmaya başlandı.

Danıştay, baz istasyonlarının kurulumu ile ilgili yönetmeliği durdurdu. Kararla birlikte baz istasyonlarının şehirlerdeki konumu yeniden tartışılmaya başlandı.

Ortaya çıkan durum üzerine Bilgi Teknolojileri ve İletişim Kurumu yeni yönetmelik çalışmalarına hız verdi. Konunun uzmanları ise baz istasyonlarının kaldırılması bir yana artırılması gerektiğini söylüyor.
Baz İstasyonları Yine Tartışılıyor
&quot;Baz istasyonları şehir dışına taşınmalı mı, taşınmamalı mı?&quot; gündemdeki yerini korurken Danıştay, bu konuda önemli bir karara imza attı.

 Danıştay, baz istasyonlarının kurulumunu sağlayan &quot;Elektronik Haberleşme Cihazlarına Güvenlik Sertifikası Düzenlenmesine İlişkin&quot; yönetmeliğin yürütmesini durdurdu.

Bu da yeni bir yönetmeliğe kadar baz istasyonu kurulamayacağı anlamına geliyor. 

Baz istasyonlarını gündeme getiren ise sağlığa zararlı olduğu iddialarıydı. Konunun uzmanları ise çok farklı düşünüyor.

Biomedikal Mühendisi Prof. Dr. İnan Güler, konuyla ilgili olarak, &quot;Bunları kaldırmak bir yana sayısını daha da artırmalı ancak gücünü düşürmeliyiz. Baz istasyonları sanıldığı gibi zararlı da değil&quot; diye konuştu.

Karar sonrası Bilgi Teknolojileri ve İletişim Kurumu ise yeni yönetmelik için harekete geçti. 

Danıştay kararında baz istasyonlarının şehir dışına çıkarılabilmesi için araştırma yapılması isteniyor.

Peki baz istasyonlarının şehir dışına taşınması teknik olarak mümkün mü? Bu soruya Bilgi Teknolojileri ve İletişim Kurumu Başkanı Dr. Tayfun Acarer, şu cevabı verdi:

&quot;Baz istasyonlarının şehir dışına taşınması mümkün değil. O zaman insanlar nasıl konuşacak. Üstelik Türkiye&rsquo;deki baz istasyonlarının etkisi Avrupa&rsquo;dan bile düşük.&quot;