İstanbul, Bağcılar'da çift katlı bir İETT otobüsünün arkadan çarptığı otomobildeki biri bebek 3 kişi yaralandı.  


 
     TEM Otoyolu Mahmutbey mevkii Ankara istikametinde, çift katlı İETT otobüsü, önce  otomobile, ardından da bariyerlere çarptı.

     Kazada otomobildeki  6 aylık bir bebek ile anne ve babası yaralanarak hastaneye kaldırıldı.
    
 Anne Şenay Erdem Bağcılar Eğitim ve Araştırma Hastanesine kaldırılırken, bebek Haseki Eğitim ve Araştırma Hastanesinde, baba  Eyüp Erdem de İstanbul Üniversitesi Tıp Fakültesi Hastanesinde tedavi altına alındı.

     Bebeğin hayati tehlikesinin devam ettiği ifade edildi.