CHP Genel Başkan Yardımcısı Süheyl Batum'un Genelkurmay Başkanlığı hakkındaki açıklamalarına tepki geldi.

CHP Genel Başkan Yardımcısı Süheyl Batum&rsquo;un, Türk Silahlı Kuvvetleri için &quot;Meğer kağıttan kaplanmış. Biz asker zannedermişiz&quot; sözlerine siyasetçiler sert tepki gösterdi. Bu sözler CHP cephesinde ise sessiz karşılandı. 

&quot;Ne Söylediğinin Farkında Değil&quot;
AK Parti Grup Başkanvekili Mustafa Elitaş, Batum&rsquo;un sözlerini, &quot;CHP&rsquo;nin genlerinde var olan tarzın ve tavrın dışa vurumu&quot; olarak değerlendirdi. 

Batum&rsquo;un ne söylediğinin farkında olmadığını belirten Elitaş, Türk ordusunun NATO&rsquo;nun ikinci büyük ordusu olduğunu hatırlatarak şunları söyledi: &quot;Dünyada kabiliyetiyle takdir toplayan bir orduyu, Türk ordusunu böyle &rsquo;kağıttan kaplan&rsquo; göstermek bir siyasetçinin yapmaması gereken en önemli unsurların başındadır. Batum, Türk ordusunun her halde Türk yurdunu düşmanlara karşı korumaktan ziyade, siyasi hayata müdahale etmesini bekleyip eskiden olduğu gibi olmamasının hayal kırıklığını yaşamaktadır. CHP hiç normal şartlarda iktidara gelemediği için demokrasi dışı güçlerin müdahalesiyle iktidarın kendisini teslim edilmesi geleneğinin devam etmesini arzu etmektedir.&quot; 

Paçacı: Talihsiz Bir Açıklama
MHP Genel Sekreteri Cihan Paçacı ise, &quot;Talihsiz bir açıklama, Sayın Batum sanıyorum kastını aşmış&quot; dedi.

 TSK&rsquo;nın dün olduğu gibi bugün de, yarın da Türk milletinin gözbebeği ve dünyanın en güçlü ordularından biri olduğunu kaydeden Paçacı, &quot;TSK&rsquo;yı yıpratacak, onun moral değerlerini bozacak değerlendirmelerden özenle kaçınmamız gerekir&quot; diye konuştu.