Ankara'da doğalgaz tesisatındaki arızadan dolayı sızan gazdan zehirlenen kardeşlerin hayati tehlikesi devam ediyor.
     

 
     Doğalgaz tesisatında oluşan arızadan sızan gaz iki kardeşi zehirledi.

     36 yaşındaki Saadet Hasturan ve 31 yaşındaki Soner Hasturan kardeşlerin birlikte yaşadığı apartman dairesinin doğalgaz sobalı olduğu öğrenildi.

     Ablasının banyoda olduğu sırada baygınlık geçirerek zehirlendiklerini anlayan Soner Hasturan, ambulans çağırdı.

     Sağlık ekipleri baygın vaziyette buldukları iki kardeşe hemen müdahale etti.

     Hastaneye kaldırılan kardeşlerin hayati tehlikesinin devam ettiği belirtildi.

     Zehirlenmenin yaşandığı apartman sakinleri de panikle kendilerini dışarı attı.

     Doğalgaz ekiplerinin gaz kaçağını kontrol etmesinin ardından bina sakinleri evlerine girebildi.