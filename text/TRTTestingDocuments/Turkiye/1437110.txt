28 Şubat süreci uygulamalarından olan "İkna Odaları" tartışılmaya devam ediyor.

Bir grup avukat, dönemin İstanbul Üniversitesi Rektörü Kemal Alemdaroğlu ve Yardımcısı Nur Serter hakkkında suç duyurusunda bulundu.

İkna odaları, 28 Şubat döneminde, başörtülü öğrencilerin başlarını açmaları için İstanbul Üniversitesi&rsquo;nde hayata geçirildi. 

Bir süre önce ikna odalarındaki görüşmelerin kaydedildiği ortaya çıktı.

Görüntülerin istenmesi üzerine CHP milletvekili Nur Serter, ikna odalarında yapılan çekimleri imha edeceğini söyledi. 

Buna tepki gösteren Hukukçular Derneği üyesi bir grup  avukat, Nur Serter ve dönemin rektörü Kemal Alemdaroğlu hakkında suç duyurusunda bulundu.

Avukat Fatma Benli, &quot;Kampüs girişlerinde saç, tüy avcılığının gerçekleştirildiği bir dönemin, utancın adıdır ikna odaları. Her ne kadar adı ikna odası olsa da bizzat bu odanın havasını teneffüs edenlerin beyanına göre gerek zihniyet, gerek uygulama itibariyle faşizan bir uygulama olduğu açıktır&quot; şeklinde açıklama yaptı.

İzinsiz kayıtlar için soruşturma açılmasını isteyen avukatlar, öğrencilere ait görüntülerin bulunmasını istedi.