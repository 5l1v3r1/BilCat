9'uncu duruşma iddianamenin okunmasıyla devam ediyor... Duruşmaya Örnek ve Fırtına katılırken, kolu çıkan Çetin Doğan rapor alarak katılmadı.


Balyoz Darbe Planı davasının görülmesine Silivri&rsquo;de devam ediliyor. 

İstanbul 10&rsquo;uncu Ağır Ceza Mahkemesince görülen davanın 9&rsquo;uncu duruşması yapılıyor.

Duruşmaya 195 sanıktan aralarında eski kuvvet komutanları Özden Örnek ve İbrahim Fırtına&rsquo;nın da bulunduğu 170 kişi katıldı. 

Çetin Doğan Raporlu, Ergin Saygun Yine Yoktu...
Davanın bir numaralı sanığı emekli Orgeneral Çetin Doğan ise sol kolu çıktığı için rapor alıp duruşmaya katılmadı. 

Bugüne kadarki hiç bir duruşmaya katılmayan Ergin Saygun da salonda yoktu.
     
Duruşmada iddianamenin okunmasına devam ediliyor. Bu iş için özel olarak görevlendirilen TRT spikerleri iddianamenin 678&rsquo;inci sayfasına kadar okumuştu. 
      
968 sayfalık  iddianamenin tamamlanmasının ardından sanıkların savunmalarına geçilecek.
     
Balyoz Darbe Planı davasında 195 sanık, darbeye teşebbüs etmekten 20 yıla kadar ağır hapis cezasıyla yargılanıyor.