PTT bu numaraya karşı vatandaşları uyardı.

Bu numara dolandırabiliyor, sakın geri aramayın. Yoksa cevapsız olarak gelen bu çağrıyı aramanın faturası oldukça ağır oluyor.

PTT Genel Müdürlüğü yeni bir dolandırıcılık yöntemi konusunda vatandaşları uyardı: Cep ya da sabit telefonlarınıza artı 393 ile başlayan numaralardan cevapsız çağrı geldiyse sakın geri aramayın. 

Bu dolandırıcılıkta artı 393 ile başlayan numaraları geri arayan kullanıcıların cepleri yanıyor.

Telefon kullanıcısının karşısına çıkan ve çeşitli dillerde konuşan robot ile yapılan görüşmenin dakikası ise 50 dolar ve bu rakam doğrudan kullanıcının faturasına yansıyor.

Bu arama tamamen yasal olduğu ve aramayı kullanıcı yaptığı için kesinlikle itiraz etme imkanı olmuyor.

PTT Genel Müdürlüğü, telefon kullanıcılarını bu numaraya karşı dikkatli olmaları konusunda uyarıyor.