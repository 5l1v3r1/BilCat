MHP lideri Bahçeli, komutanların Hasdal cezaevindeki sanıkları ziyaret etmelerini değerlendirdi.

Milliyetçi Haraket Partisi Genel Başkanı Devlet Bahçeli, Genelkurmay Başkanı ile Deniz Kuvvetleri Komutanı&rsquo;nın Hasdal cezaevinde tutuklu sanıkları ziyaretini, saygıyla karşılamak gerektiğini söyledi. 

Mersin&rsquo;in Bozyazı ilçesinde basın mensuplarının sorularını yanıtlayan Bahçeli, ziyaretin arkasında farklı maksatlar aramanın Türkiye&rsquo;yi daha karmaşık hale getireceğini vurguladı.

Hasdal&rsquo;daki tutuklu yakınlarının eylemlerini tasvip etmediğini kaydeden Bahçeli, ailelerin sakin bir şekilde yargı sürecini beklemeleri gerektiğini belirtti. 

Bahçeli, &quot;Buna saygı duymak lazım sizin herhangi bir arkadaşınızın başına bir iş gelmiş olsa ziyaretten kaçınır mısınız? Genelkurmay Başkanı ve komutanlar hali hazırda muvazzaf subay olarak beraber çalıştığı komutanları ziyaret ediyor. Geçmiş olsun dileklerini sunuyor. Bundan anlam çıkarttığınız zaman Türkiye çok daha karmaşık hale dönüşebilir. Olayları saygıyla karşılamak lazım ve bunlarıda bir Genelkurmay dayanışması arkadaşlık ruhu ve birlikte mücadele ruhunda aramakta yarar vardır diye düşünüyoruz&quot; diye konuştu.