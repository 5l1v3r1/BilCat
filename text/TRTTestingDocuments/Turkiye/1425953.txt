TBMM Başkanı Mehmet Ali Şahin, özellikle AB ülkelerinde İslam karşıtlığının körüklendiğini söyledi.


Türkiye Büyük Millet Meclisi Başkanı Mehmet Ali Şahin, günümüzde bazı ülkelerde islam düşmanlığının körüklenmeye çalışıldığını söyledi.
              
Şahin, din adına yanlış yapanlar olduğunu hatırlatarak &quot;İslam dinini bir barış dini, bir sevgi ve hoşgörü dini olarak anlatacak olan ilahiyatçıları ve din adamlarını yetiştirmek zorundayız&quot; diye konuştu.

Meclis Başkanı Mehmet Ali Şahin, özellikle Avrupa Birliği ülkelerinde İslam karşıtlığının körüklendiğini söyledi.     
 
Şahin şöyle konuştu:
&quot;Tabi bunun birtakım siyasi nedenleri olabilir. Art düşüncelerin mahsulü olarak bu çalışmalar da yapılabilir. Ama Müslümanlık adına hareket ettiğini söyleyenlerin hatalarını görmemezlikten mi geleceğiz. O nedenle İslam dini adına hareket edenle, yanlış yapanların hiç şüphesiz ki yanlışlarını bileceğiz ortaya koyacağız. Ama İslam dinini bir barış dini, bir sevgi dini ve hoşgörü dini olarak anlatacak olan ilahiyatçıları ve din adamlarını da yetiştirmeye mecburuz. &quot;