Türk vatandaşlarının hava ve deniz yoluyla dönüşleri sürerken, Dışişleri Bakanı Davutoğlu konuyla ilgili bir basın toplantısı düzenliyor.


Türkiye, tarihin en büyük tahliye operasyonlarından birini gerçekleştiriyor. 

Türk vatandaşlarının Libya’dan tahliyesi için Bingazi’ye gönderilen Orhan Gazi 1 ve Osman Gazi 1 feribotları, 3 bin yolcuyla, Marmaris yolunda... 

İDO’ya ait Osman Gazi 1 ve Orhan Gazi 1 Feribotlarına, dönüş yolunda, yine bir Türk fırkateyni refakat ediyor. 

Deniz Kuvvetleri’ne ait İskenderun Feribotu ise yarın Libya’ya varacak. 

Samsun Feribotu gece saatlerinde İstanbul’dan Libya’ya doğru yola çıktı. Ankara Feribotu’nun da gün içinde Libya’ya gönderileceği bildirildi. 

Feribotlarda, Libya halkına yardım amacıyla gıda, ilaç ve tıbbi malzeme de taşınacak. 

Hava Yoluyla Tahliye Çalışmaları
Libya’daki Türk vatandaşlarının hava yoluyla tahliyesi çalışmaları da sürüyor. 

19 Şubat gününden bu yana hava yoluyla Trablus’tan bin 425, Bingazi’den ise 429 kişi Türkiye’ye getirildi. 

Mısır’a karayoluyla geçen 286 Türk vatandaşı da, İskenderiye’den, yine hava yoluyla Türkiye’ye ulaştırıldı. 

Kriz Masası Telefonları
Libya’daki Türk vatandaşlarının tahliyesi için Dışişleri Bakanlığı’nda kriz masası oluşturuldu. 

Yoğun talep üzerine kriz masası telefonları artırıldı ve 0 312 220 26 26 numaralarına ek olarak 0 312 292 29 29 nolu 20 hatlı telefon da hizmete sokuldu. 

Davutoğlu Basın Toplantısı Düzenliyor
Öte yandan, Dışişleri Bakanı Ahmet Davutoğlu, son durumu kriz merkezinde düzenleyeceği basın toplantısında anlatacak. 

Tarihinin en büyük tahliye operasyonlarından biri Dışişleri Bakanlığı&rsquo;ndaki kriz merkezinden yönetiliyor. 
         
Kriz merkezi, Libya&rsquo;daki 25 bin Türk vatandaşının güvenli bir şekilde tahliyesi için 24 saat çalışıyor.
          
Dışişleri Bakanı Ahmet Davutoğlu, son durumu saat 11&rsquo;de Dışişleri Bakanlığı&rsquo;ndaki kriz merkezinde düzenleyeceği basın toplantısında anlatacak. 
          
Basın toplantısı, TRT Haber&rsquo;den canlı olarak ekranlara gelecek.