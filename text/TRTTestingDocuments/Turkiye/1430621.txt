Balyoz Darbe Planı soruşturması kapsamında hakkında yakalama kararı bulunan bir muvazzaf albay daha adliyeye geldi.

         Balyoz Darbe Planı Davası kapsamında, geçen cuma günü 163 sanık hakkında tutuklama kararı verilmiş, bu sanıklardan duruşmaya gelmeyenler hakkında yakalama kararı çıkarılmıştı. 

          Tutuklanan sanıklar cezaevine gönderilirken, haklarında yakalama kararı çıkarılan sanıkların adliyeye gelişi ise sürüyor. 

          Sanıklardan Kurmay Albay Mustafa Önsel de adliyeye gelerek teslim oldu.

          Albay Önsel&rsquo;in, hakkındaki tutuklama kararının yüzüne okunmasından sonra Hasdal Askeri Cezaevi&rsquo;ne gönderilmesi bekleniyor. 

          Dava kapsamında daha önce tutuklanan Emekli komutanlar Özden Örnek ve İbrahim Fırtına ile hakkında yakalama kararı çıkarıldıktan sonra adliyeye gelen eski Birinci Ordu Komutanı Emekli Orgeneral Çetin Doğan Silivri Cezaevi&rsquo;ne konulmuştu