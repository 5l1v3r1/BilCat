İzmir’de kız arkadaşını öldüren Celalettin Erkal, ömür boyu hapis cezasının Yargıtay tarafından onaylandığı ortaya çıkınca gözaltına alındı.

     Lise öğrencisi Funda İşsiz&rsquo;i bıçaklayarak öldüren ve yargılaması sürerken tahliyesi tartışma konusu olan Celalettin Erkal, İzmir&rsquo;de gözaltına alındı. 

     Lise ikinci sınıf öğrencisi Funda İşsiz, 6 yıl önce bıçaklanarak öldürüldü. 

     Korkunç cinayetle ilgili olarak yakalanan ve İzmir&rsquo;de yargılanan Celalettin Erkal, ömür boyu hapis cezasına çarptırıldı. 

     Dava Yargıtay&rsquo;da temyiz aşamasındayken Erkal, 5 yıllık tutukluluk süresi gözönünde bulundurularak serbest bırakıldı. 

     Funda İşsiz&rsquo;in ailesi ve yakınları tahliyeye tepki gösterdi. 

       Tartışmalar sürerken Yargıtay 1&rsquo;inci Ceza Dairesi&rsquo;nden beklenen onama kararı geldi ve Erkal tekrar yakalandı. 

       İzmir Menemen ilçesindeki adresinde gözaltına alınan Erkal, Emniyet ve Adliye&rsquo;deki işlemlerinin ardından cezasının kalan kısmını tamamlamak üzere Uşak Cezaevi&rsquo;ne gönderilecek.