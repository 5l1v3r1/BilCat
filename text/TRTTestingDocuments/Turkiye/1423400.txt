Başbakan Erdoğan, polislerin askerlikten muaf tutulmasının en doğal hakları olduğunu söyledi.

Emniyet mensuplarını kabulünde konuşan Başbakan Erdoğan, polisin askerlikten muaf olmasının polisin en tabii hakkı olduğunu söyledi.

Erdoğan, &quot;Güvenlik birimlerimiz arasında ayrım yapılmasını son derece sakıncalı buluyorum&quot; dedi.

Başbakan Erdoğan, &quot;Bu kadar büyük bir teşkilat içerisinde yanlış yola tevessül edenler, çürük elmalar çıkacaktır. Bunlarda bembeyaz sicil üzerinde dikkat çekecektir ama bu olumsuzluklar bütünü gölgelemeyecek bütün teşkilatı lekelemeyecektir. Zaman zaman emniyet teşkilatına yönelik haddi aşan eleştirilerin hakaretlerin bütün görmekten uzak bir anlayış ile yapıldığını biz de milletimizde biliyor&quot; diye konuştu.

 Güvenlik birimlerimiz arasında bir ayrım yapılmasını ve birbirinin alternatifi gösterilmesini son derece sakıncalı bulduğunu kaydeden Erdoğan, &quot;Asker bu milletin askeridir, bizim askerimizdir. Polis bu milletin polisidir, jandarma bu milletin jandarmasıdır. Güvenliğimiz için özveri ile çalışan her kurum bizim, milletin kurumudur&quot; dedi.