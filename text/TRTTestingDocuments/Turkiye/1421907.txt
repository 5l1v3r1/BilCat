Askerlik kanununda yapılan değişiklik yürülüğe girdi. 10 yılını doldurmuş polisler askerlik hizmetini yapmış sayılacak.

Askerlik Kanununda Değişiklik Yapılmasına Dair Kanun, Resmi Gazete&rsquo;de yayımlandı.

Kanunun yürürlüğe girmesiyle emniyet teşkilatında 10 yılını doldurmuş polisler askerlik hizmetini yapmış sayılacak.

Yasaya göre, polis eğitim ve öğretim kurumlarından mezun olarak fiilen göreve başlanılan tarih esas olacak. 

10 yıllık süre tamamlanmadan emniyet teşkilatından ayrılan, başka kuruma nakledilen veya meslekten ilişiği kesilen personel, askerlik hizmetini yerine getirecek.

Yasanın yürürlüğe girdiği tarih itibarıyla bu kapsama giren ve halen askerlik hizmetlerini yerine getirenler terhis edilecek ve görevlerine iade edilecek.

Yasa, yurt dışında görev yapan veya eğitimini yurt dışında sürdüren polisleri de kapsıyor.

Polisler hakkında yoklama kaçağı ve bakaya gibi suçlardan adli takibat yapılamayacak.