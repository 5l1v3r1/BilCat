Ehliyet sınavında cep telefonuyla kopya iddiası... İstanbul'da 8 kişi gözaltına alındı.


   Kağıthane&rsquo;de, ehliyet sınavındaki cevap anahtarlarını adaylara cep telefonu mesajıyla servis eden bir çete, polisin düzenlediği bir operasyon ile çökertildi. 

     Olay, sürücü adaylarından birinin sınav sırasında cep telefonuna mesajla gelen cevap anahtarına bakarken yakalanmasıyla ortaya çıktı.

     Kağıthane İlçe Emniyet Müdürlüğü Asayiş Büro Amirliği ekipleri, 4 sürücü kursu ve bir direksiyon eğitmeninin adının karıştığı soruşturmada 8 kişiyi gözaltına aldı. 

Zanlılardan birinin üzerinde mesaj gönderilecek adayların listesi ele geçirildi.

     Polis, gözaltı sayısının artabileceğini belirtti.