Helikopterle kayak sporu için Rize'nin İkizdere ilçesindeki Kaçkar Dağları'na gelen yabancı kayakçılar, haftada kişi başı 20 bin euro ödüyorlar.



Helikopterle kayak sporu heliskinin Türkiye&rsquo;deki merkezi haline gelen Rize&rsquo;nin İkizdere ilçesindeki Kaçkar Dağları&rsquo;na aralarında İspanya, İsviçre, Fransa, Kanada, ABD ve Rusya&rsquo;nın da bulunduğu ülkelerden 50 kişilik yeni bir sporcu kafilesi geldi. 

Helikopterle alınarak dağların zirvesine bırakılan, ardından zirveden kayarak vadi boyunca inen kayakçılar, nefes kesen görüntülere imza atıyorlar. Kayakçılar, adrenalini artırmak için oluşturdukları çığla bile yarışıyor.
 
Yabancı kayakçılar bu heyecanı yaşamak içinse  haftada kişi başı 20 bin euro ödüyor.

 Aralarında kadın sporcuların da yer aldığı kayakçılar, sabah erken saatlerde helikopterle alınarak dağların zirvesine bırakılıyor, ardından zirveden kayarak vadi boyunca iniyor. 

Buradan tekrar helikopterle alınıp zirveye bırakılan kayakçılar, gün boyu zorlu ve dik yamaçlarda kayak yapıyor.

Kayak sırasında adrenalini artırmak için dik yamaçlarda yatay kayışlarla oluşturdukları çığla yarışan sporcular Kaçkar Dağları&rsquo;nda nefes kesen görüntülere imza atıyor.

Çığa Karşı Tedbirliler
 Sporcular bu kayışlar sırasında sırtlarında taşıdıkları airbag çantalarla güvenlik önlemlerini üst düzeyde alıyor. 

Olası bir çığ altında kalınması halinde çanta kendini otomatik açıyor ve bir çadır görevi görüyor. Çantada bulunan GPRS cihazı helikoptere sinyal gönderiyor. 

Böylece çığ altında kalsa bile sporcunun yeri kolaylıkla bulunuyor. Dünyanın dört bir yanından bölgeye gelen kayakçılar, bu heyecanı yaşamak için haftada kişi başı 15 ile 20 bin euro ödüyor.

Kayakçılar Kaçkar&rsquo;a Hayran Kaldı

İsviçre ve Kanadalı kayakçılar Kaçkar Dağları&rsquo;nın muhteşem bir güzelliği olduğunu belirterek bölgede kayak yapmanın heyecan verici olduğunu söyledi. 

Bölgeyi ve kaldıkları termal kaplıca merkezini çok beğendiklerini ifade eden kayakçılar, her yıl Kaçkarlar&rsquo;a gelmek istediklerini belirtti.