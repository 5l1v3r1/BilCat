Dışişleri Bakanı Davutoğlu, yargının kararlarını eleştirilmesinin doğru olmadığını söyledi.


Amerika Birleşik Devletleri&rsquo;nin Ankara Büyükelçisi Francis Joseph Ricciardone&rsquo;nin sözlerine bir tepki de Dışişleri Bakanı Ahmet Davutoğlu&rsquo;ndan geldi. 

Nepal&rsquo;de temaslarda bulunan Davutoğlu, &quot;Türkiye&rsquo;nin hukuk devleti özelliği sorgulanamaz, Büyükelçilerin ifadelerine özen göstermeleri gerekir&quot; dedi.

Ahmet Davutoğlu, Amerikan Büyükelçisinin sözleri ile ilgili olarak, &quot;Türkiye bir hukuk devletidir, yargı ile yürütme arasında güçler ayrılığı prensibi vardır&quot; hatırlatmasında bulundu.

Davutoğlu, &quot;Yargının eylemleri herhangi bir ülkede olduğu gibi bağımsızdır, herhangi bir büyükelçinin de yargı konusunda yargıda bulunmasını doğru bulmuyoruz. Türkiye&rsquo;nin hukuk devleti özelliği sorgulanamaz, Büyükelçilerin ifadelerine özen göstermeleri gerekir&quot; değerlendirmesini yaptı.
          
Sinirlioğlu, Ricciardone ile Görüştü
Dışişleri Bakanlığı Müsteşarı Büyükelçi Feridun Sinirlioğlu&rsquo;nun Amerikan Büyükelçisi ile görüştüğü öğrenildi. Edinilen bilgiye göre, Ricciardone, resmi olmayan bir ortamda kendisine soru sorulduğunu ve Türkiye&rsquo;de yeterince tecrübesi bulunmadığını ifade etti. 
          
Washington&rsquo;dan da Ricciardone&rsquo;nin açıklamaları ile ilgili olarak Türkiye&rsquo;ye herhangi bir resmi girişim bulunmadığı belirtildi. 
          
Amerika Birleşik Devletleri&rsquo;nin Ankara Büyükelçisi&rsquo;nin, önceki gün evinde verdiği özel davette, &quot;Bir yanda gazeteciler gözaltına alınıyor, bir yanda basın özgürlüğü deniyor. Biz anlamıyoruz&quot; dediği yönünde haberler basında yer almıştı.
          
Büyükelçiliğin internet sitesine ise Büyükelçinin açıklamalarının tam metni konuldu. Sitedeki metne göre, Ricciardone, &quot;Biz anlamıyoruz&quot; değil &quot;Anlamaya çalışıyoruz&quot; diyor.