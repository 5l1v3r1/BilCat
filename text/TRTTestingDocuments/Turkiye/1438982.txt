Van'ın Muradiye ilçesinde 50 öğrenci okula gitmek için hergün 6 kilometre yürüyor.

Minik ayaklarıyla ha gayret diyorlar.

 Muradiye ilçesinin Şehit Mehmet Bey Mahallesi&rsquo;nde oturan öğrenciler sabah erken saatlerinde düşüyorlar yola.

 Okulla ev arasında mesafe yaklaşık 3 kilometre...

 Tehlikelerden korunmak  ve güçlü durmak için birlikte hareket ediyorlar.

  Tam 50 kişiler...

 Yolları uzak, sayıları fazla...

 Şartları çok zor, minik elleri ve ayakları morarıyor çoğu zaman soğuktan.

 Veliler çocukların yolculuk çilesine çare bulmak için bütün kapıları zorladı, ama sonuç alınamadı.

  Gelir düzeyleri ise düşük bu yüzden serviste tutamadılar.

 Öğrencilerin yaşadığı zorluklar en çok onları düşündürüyor.

 Yetkililer, durumun yönetmeliklere uygun olmadığını belirtiyor.

Taşımalı eğitimin sadece köylere uygulandığını mahalle statüsündeki yerleşim yerlerinin uygulamadan yararlanamayacağı açıklandı.

 Öğrenciler ise herşeye rağmen sorunlarının çözüleceğine inanıyor...

Azimle, geleceğe bir pencere aralamak için hergün 6 kilometre yürüyorlar.