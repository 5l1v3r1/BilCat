10 yılını tamamlayan polise askerlik muafiyeti kararını değerlendiren Atalay,"Kurumsal açıdan polis teşkilatımız için en köklü kararlardan biri" dedi.


İçişleri Bakanı Beşir Atalay, 10 yılını tamamlamış polislere askerlik muafiyeti getiren düzenlemenin tarihi bir karar olduğunu söyledi. 

İl emniyet müdürleri toplantısında konuşan Atalay, &quot;Askerlikle ilgili karar, kurumsal açıdan baktığımızda polis teşkilatımız için en köklü kararlardan birisidir.&quot;  dedi.

Emniyet Genel Müdürü Oğuz Kaan Köksal da düzenleme için hükümete teşekkür etti.  

Köksal, &quot;Teşkilatın tamamını ilgilendiren bir husus için sayın bakanıma huzurlarınızıda şükranlarımızı arzetmek istiyoruz: Polisimizin askerik görevi... İşte bu önemli noktaya bizzat el atan ve özellikle bunu burada ifade etmek istiyorum, büyük bir gayretle ve hatta hatta bu işi şahsi meselesi haline getirip çözülmesi için gece gündüz demeden geldiği günden bugüne gayreti içindedir sayın bakanım ve nihayet mutlu sona ulaşılmıştır.&quot; diye konuştu.

Beşir Atalay ise şunları söyledi:
&quot;Hayırlı olsun... Polis teşkilatımızın bu çok uzun süre hak ettiği ve beklediği bir konuydu. Bunun hükümetimiz ve benim İçişleri Bakanlığım döneminde gerçekleşmiş olması bizim için büyük bir mutluluk. Bunu özellikle ifade etmek istiyorum... Bu tarihi bir karardır polis teşkilatımız için. Özlük hakları ile ilgili diğer konular zaman zaman düzenlenir, artar, eksilir. Ama askerlikle ilgili karar, kurumsal açıdan baktığımızda polis teşkilatımızı için en köklü kararlardan birisidir.&quot;