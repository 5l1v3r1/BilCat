Kahramanmaraş'ta termik santral kömür havzasında toprak altında kalan 9 kişiyi arama çalışmaları devam ediyor. 

Elbistan&rsquo;ta geniş bir alanda yaşanan kayma sonucu Ruşen Demir, Hacı Mehmet İpek, Muhsin Koşan, Adnan Demir, Tuğran Gökhan, Nail Yılmaz, Kemal Elmas, Cuma Yıldırım, Aydoğan Polat ve Halil Tatlı&rsquo;nın toprak altında kaldığı belirlendi.

İşçilerin kurtarılması için bütün imkanlar seferber edildi.

Ruşen Demir&rsquo;in cansız bedeninin bulunmasından sonra çalışmalar aralıksız devam ediyor.

TBMM Başkanvekili Nevzat Pakdil, &quot;Üzüntümüz büyük. 1 işçi hayatını kaybetti. 9 işçiden haber alınamıyor. Onları kurtarmak için çalışmalar aralıksız sürüyor&quot; dedi. 

Toprak kaymasının yaşandığı bölgeye giriş çıkış yasaklandı. Arama çalışmalarına katılmak amacıyla bölgeye gelen 30 kişilik arama kurtarma ekibi alana helikopterle indirildi.

Çalışmalara, canlı arama dedektörü ve arama köpeği de katıldı.

İşçilerin yerlerini cep telefonundan tespit etmek amacıyla, operatör şirketlerden yardım istendi.

Yaralanan 7 işçinin tedavileri ise Afşin ve Elbistan&rsquo;daki hastanelerde yapıldı. Göçük altında kalanların yakınlarının endişeli bekleyişi ise sürüyor.

 Kimi de kara toprağın altından çıkmasını beklediği yavrusunun ardından ağıt yakıyor.