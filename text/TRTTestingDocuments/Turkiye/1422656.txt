Ankara Sanayi Odası Başkanı Nurettin Özdebir'e göre, OSTİM'de 20 cana mal olan patlamaların sebebi üretimi Türkiye'de yapılmayan oksijen tüpleri.

İvedik ve Ostim Bölge Başkanları, ASO Başkanı ile patlamanın ardından yaşanan bilgi kirliliğini önlemek için kameraların karşısına geçti.

Oksijen tüpünde yoğunlaşan şüpheleri Ankara Sanayi Odası (ASO) Başkanı Nurettin Özdebir de doğruladı. Özdebir, ”Patlama oksijen tüpünden kaynaklanmıştır&quot;dedi.

Patlamaya sebep olan oksijen tüpleri Türkiye&rsquo;de üretilmiyor. Savcılık tüpleri satan işletmenin hesaplarına el koydu, tüplerin satıldığı firmaları takibe aldı.

Özdebir, patlamanın yaşandığı işyerinin hemen yanındaki tiner tanklarına ilişkin soru işaretlerine de açıklık getirdi.

Daha büyük bir facianın eşiğinden dönüldüğünü kaydeden ASO Başkanı, &quot;Eğer bu tanklar dolu olsaydı, bu tanklarda yağ bulunsaydı, facia büyürdü. Sadece depolardaki yağ caddeye aksaydı yangın büyürdü&quot; sözleriyle anlattı.

İvedik esnafı ise yaralarını sarmaya çalışıyor. Patlamada hayatını kaybedenlerin kimlik tespit çalışmaları da devam ederken aileler cenazelerini almak için Adli Tıp önünde bekliyorlar. Gün içinde kimlikleri tespit edilenlerin cenazeleri ailelerine teslim edildi.

Bu arada Ankara İl Sağlık Müdürlüğü de patlamada hayatını kaybedenlerin ailelerine ve patlamada yaralananlara psikolojik destek veriyor.