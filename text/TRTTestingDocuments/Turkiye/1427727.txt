Düzce'de 13 yaşındaki çocuk, okul harçlığını çıkarabilmek için pişmaniye satarken yolcu otobüsünün altında kalarak hayatını kaybetti.

Düzce&rsquo;de, 13 yaşındaki çocuk, okul harçlığını çıkarabilmek için TEM Otoyolu&rsquo;nun Kaynaşlı gişelerinde pişmaniye satarken yolcu otobüsünün altında kalarak hayatını kaybetti.

Edinilen bilgiye göre, Düzce Ağa Mahallesi&rsquo;nde ikamet eden 13 yaşındaki Deniz Koçyiğit, okul harçlığı çıkarmak için pişmaniye satmak üzere TEM Otoyolu Kaynaşlı Gişeleri&rsquo;ne gitti. Burada bir süre pişmaniye satan Deniz Koçyiğit&rsquo;e, saat 18.00 sıralarında İstanbul&rsquo;dan Amasya&rsquo;ya giden Mehmet Soylu idaresindeki yolcu otobüsü, Otomatik Geçiş Sistemi&rsquo;nden (OGS) geçişi sırasında çarptı. Koçyiğit, olay yerinde hayatını kaybetti.

Düzce Ağa Mahallesi Rıza Malatyalı İlköğretim Okulu 7. sınıf öğrencisi olduğu öğrenilen Deniz Koçyiğit&rsquo;in yakınları olay yerinde sinir krizleri geçirdi.

Jandarma ve savcının olay yerindeki incelemesinin ardından ceset torbasına ve tabuta konulan ceset, cenaze aracıyla otopsisi yapılmak üzere Düzce Atatürk Devlet Hastanesi morguna kaldırıldı.

Olay sonrası yolcu otobüsünün sürücüsü gözaltına alındı. Otobüs yolcuları, kazanın Koçyiğit&rsquo;le başka bir çocuğun birbirlerini kovarlarken meydana geldiğini iddia etti