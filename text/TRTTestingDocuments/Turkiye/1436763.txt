Yağışlı hava, Doğu Karadeniz kıyısı hariç tüm yurtta görülecek.

Yapılan son değerlendirmelere göre; sabah saatlerinde batı bölgelerimizde başlayacak yağışlar, zamanla ülkemizin büyük bir kesimine yayılarak, Doğu Karadeniz kıyıları ile Sinop, Samsun ve Amasya dışında tüm ülkede görülecek. 

Yağışlar; genellikle yağmur ve sağanak, Kıyı Ege ile Antalya çevrelerinde gök gürültülü sağanak, Doğu Anadolu&rsquo;nun kuzeyi, Batı Karadeniz&rsquo;in iç kesimlerinin yüksekleri ile Sivas, Kayseri, Gümüşhane ve Bayburt çevrelerinde karla karışık yağmur ve kar şeklinde olacak. 

Hava sıcaklığı kuzey ve iç kesimlerde 3 ila 5 derece artacak, diğer yerlerde önemli bir değişiklik olmayacak.

Rüzgar, Marmara&rsquo;da kuzey ve doğu, diğer bölgelerde güney ve doğu yönlerden hafif ara sıra orta kuvvette, Ege Kıyılarında gece saatlerine kadar kuvvetli olarak esecek.

Kuvvetli Yağış Uyarısı

Yağışların; Kıyı Ege (İzmir, Aydın, Muğla) ile Çanakkale, Balıkesir, Tekirdağ, İstanbul, Kocaeli, Bursa, Yalova ve Antalya çevrelerinde kuvvetli olması beklendiğinden, yaşanabilecek olumsuzluklara karşı (Ani sel, su baskını, taşkın vb.) dikkatli ve tedbirli olunması gerekmektedir. 

Kuvvetli Rüzgar Uyarısı

Rüzgarın Ege Kıyılarında gece saatlerine kadar güney ve güneydoğu yönlerden kuvvetli (30-50 km/sa) olarak esmesi beklendiğinden, yaşanabilecek olumsuzluklara karşı (Ulaşımda aksamalar, vb.) dikkatli ve tedbirli olunması gerekmektedir. 

Don Uyarısı

İç ve doğu kesimlerde gece ve sabah saatlerinde buzlanma ve don olayı beklenildiğinden, yaşanabilecek olumsuzluklara karşı dikkatli ve tedbirli olunması gerekmektedir.