Hatay polisinin ortaya çıkardığı cephanelik gizemini koruyor. Ele geçirilen 3500 silahtan 300'ü suikastlerde kullanılan Glock marka tabanca..! 

Hatay polisinini operasyonla ortaya çıkardığı cephanelik gizemini koruyor. Polisin 3 Şubat&rsquo;ta ele geçirdiği 3 bin 500 silah arasında çoğunlukla suikastlerde kullanılan 300 Glock marka tabancanın yer alması bir anda dikkatleri Hatay&rsquo;a çekti. 

Emniyet Genel Müdürlüğü, sürdürdüğü soruşturmayı derinleştirdi. Şimdi herkes bu kadar silahın kime ya da kimlere gittiğini merak ediyor.

Hatay Kaçakçılık ve Organize Suçlarla Mücadele Şube Müdürlüğü, 3 Şubat&rsquo;ta uzun süredir takip ettiği bir kaçakçılık şebekesine operasyon düzenledi. Polis, operasyonda neredeyse bir cephanelik ele geçirdi.

Silahların sayısı kadar ilginç olan bir konu da bazı silahların markasıydı. Çünkü 3 bin 500 silahın 300&rsquo;ünün, &quot;hayalet silah&quot;  olarak adlandırılan Glock marka tabanca olduğu ortaya çıktı.
Daha Çok Suikastlerde Kullanılıyor 
Kamuoyu bu silahları, önemli kişilere düzenlenen suikastlerle tanıdı. Bunların başında Danıştay saldırısı geliyor. 

Ayrıca Başbakan Erdoğan&rsquo;a, eski Adalet Bakanı Hikmet Sami Türk&rsquo;e suikast girişimlerinde de yine Glock marka silahlar gündeme gelmişti. Emniyet, olayı aydınlatmak için sürdürdüğü soruşturmayı derinleştirdi. 

Glock marka tabancalar için Avusturya&rsquo;daki firmadan bilgi istendi. Şimdi gözler oradan gelecek olan bilgi notunda. 
Böylelikle silahların ait olduğu kafile ortaya çıkacak. Ancak, asıl merak edilen ise bu silahların kim ya da kimlere gideceği.

&quot;Hayalet silah&quot; olarak bilinen Glocklar&rsquo;dan binlercesinin ABD&rsquo;nin Irak&rsquo;ı işgalinin ardından Kuzey Irak&rsquo;ta kaybolduğu ortaya çıkmıştı.