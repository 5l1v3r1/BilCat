Kocaeli'deki uyuşturucu operasyonunda aralarında bir başçavuşun da bulunduğu 35 kişi gözaltına alındı. Van'da 51 kg. eroin ele geçirildi.



   Kocaeli Narkotik Büro ekipleri, bir yıl boyunca yaptığı teknik takibin ardından İstanbul, Kocaeli ve Diyarbakır&rsquo;da 30 ayrı yere eş zamanlı baskın yaptı. 

Uyuşturucuya Kıyafet İsimleri
 33 kilogram esrar, 10 gram kokain, 15 adet Extacy hap ve 1 ruhsatsız silahın ele geçirildiği operasyonda 25 kişi Kocaeli&rsquo;de, 10 kişi de Diyarbakır&rsquo;da gözaltına alındı.

 Gözaltına alınanlar arasındaki astsubayın, çetenin faaliyetlerine göz yumduğu öne sürüldü.

   Şebekeni teknik takibe yakalanmamak için uyuşturucu çeşitlerine kıyafet isimleri verdikleri açıklandı.

     Kocaeli Emniyet Müdürlüğü&rsquo;nde ifadeleri alınan 35 kişi, Beşiktaş&rsquo;taki İstanbul Adliyesi&rsquo;ne sevk edildi. 

Sahipsiz Atlarla Eroin Taşımacılığı
 Bu arada Van&rsquo;ın Başkale ilçesinde, 51 kilogram eroin ele geçirildi.

 Eroin, İran sınırında 2 ata yüklenmiş halde bulundu.

 Uyuşturucuyu atlara yükleyenlerin yakalanması için operasyon başlatıldı.