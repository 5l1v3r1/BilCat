Bursa'nın Demirtaş mahallesinde bir kadın, odun toplamak için gittiği tarlada üstü açık bırakılan bir su kuyusuna düştü. 

Bursa&rsquo;nın Osmangazi ilçesi Demirtaş mahallesinde görünmez bir kaza yaşandı.

     45 yaşlarında bir kadın odun toplamak için gittiği tarlada üstü açık bırakılan su kuyusuna düştü. 

     Kadının çığlıklarını duyan yakınlardaki benzin istasyonu çalışanları hemen itfaiyeye haber verdi.

  Ekipler hazırlığını yaptı ve bir itfaiye görevlisi beline ip bağlayıp aşağı indi. 

     Korku içindeki kadın, çığlıklar eşliğinde yukarı çıkarıldı. 

         Kuyuda yaklaşık 20 metre seviyesinde bulunan suya düştüğü tahmin edilen kadın hastaneye kaldırıldı.