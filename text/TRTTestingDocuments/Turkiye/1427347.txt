İstanbul'da Türk Edebiyatı Vakfı binasının açılışını yapan Erdoğan, Türkiye'nin artık alan el olmaktan çıkıp veren el durumuna geldiğini söyledi.

Başbakan Recep Tayyip Erdoğan, iki yıldan fazla süren restorasyon ve tefriş çalışması tamamlanan Sultanahmet&rsquo;teki Türk Edebiyatı Vakfı binasının açılışını yaptı.

Burada konuşan Başbakan Erdoğan, Türk edebiyatında önemli bir yeri olan Ahmet Kabaklı&rsquo;nın milliyetçilik anlayışına atıfta bulundu. 

Türkiye&rsquo;nin artık alan el olmaktan çıkıp veren el durumuna geçtiğini belirten Erdoğan, Ahmet Kabaklı Hoca&rsquo;nın, Yahya Kemal, Ahmet Hamdi Tanpınar, Mehmet Kaplan, Cemil Meriç gibi üstadların milliyetçilik tasavvurunu anlamaya, milliyetçiliği müşahhas hale getirmeye gayret ettiklerini söyledi.

Başbakan Erdoğan, &quot;Milliyetçiliği ülkeye, millete hizmet olarak görüyoruz. Slogandan beslenen değil, kendi öz kültürümüz ve medeniyetimizden beslenen bir milliyetçilik anlayışını destekliyoruz. Birliğe kardeşliğe, paylaşmaya karşı çıkan, hem kendi ülkesi içinde, hem bölgesel, küresel ölçekte dayanışmayı dışlayan bir anlayışın karşısındayız&quot; dedi.