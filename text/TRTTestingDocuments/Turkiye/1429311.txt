Milli Eğitim Bakanlığı, 2011'de yapılacak öğretmen atamalarının bir kısmının Şubat ayında yapılabileceği haberlerine açıklık getirdi.

Milli Eğitim Bakanlığı,Şubat ayında öğretmen ataması yapılmayacağını bir kez daha yineledi. Yapılan yazılı açıklamada atamaların her yıl yaz ayında bir kez yapılacağının altı çizildi.

Bazı haber kaynakları 2011 yılında yapılacak öğretmen atamalarının bir kısmının Şubat ayında yapılabileceğini duyurmuştu.
Bakanlık yazılı bir açıklama yaparak konuya açıklık getirdi.

Açıklamada, &quot;Bazı spekülatif haberler ile adayların üzerinde atama yapılacağı beklentisinin oluşturulması son derece üzücüdür&quot; dendi.

Açıklamada ayrıca eğitim-öğretim bütünlüğünün aksamaması için her yıl yaz döneminde atama yapılacağına ve bu politikada kararlı olunduğuna dikkat çekildi.