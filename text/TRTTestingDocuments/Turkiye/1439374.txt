İkinci Ergenekon Davasının bugünkü duruşmasında,  Emekli Albay Mustafa Levent Göktaş, iddialara cevap verdi. 



      Emekli Orgeneraller Şener Eruygur ve Hurşit Tolon, gazeteci Mustafa Balbay ve Tuncay Özkan ile bazı eski rektörlerin de aralarında olduğu 117 sanığın, silahlı terör örgütü kurmak ve darbe planlamaktan yargılandığı davada 106&rsquo;ncı duruşma yapıldı.
 
     Duruşmada,  İddia olunan Ergenekon terör örgütünün yöneticisi olmakla suçlanan, Genelkurmay Özel Kuvvetler Komutanlığı&rsquo;ndan Emekli Albay Mustafa Levent Göktaş hakkındaki iddialara cevap verdi.

    
     Poyrazköy Silahları Kullanılacaktı  
     Levent Göktaş, Ergenekon savcılarına yönelik suikast talimatı vermekle suçlanmıştı.
  
     İddiaya göre, soruşturma sürecinde tutuklanan Göktaş, kendisine bağlı olarak çalışan ve subaylardan oluşan bir birime, Ergenekon savcılarına suikast düzenlenmesi talimatı verdi.
 


     Talimatı alan birim, bu eylemde, Payrozköy&rsquo;de gömülü silahları kullanacaktı.
 
   
     Duruşmada  iddialara cevap veren Emekli Albay Göktaş, sözkonusu kişilerden sadece, Poyrazköy Davası&rsquo;nın da tutuklu sanığı olan Levent Bektaş&rsquo;ı tanıdığını söyledi. Göktaş, savcılara yönelik bir eylem içinde olmasının mümkün olmadığını savundu.