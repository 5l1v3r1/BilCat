Emekli komutanlar ve gazetecilerin de aralarında olduğu sanıkların terör örgütü kurmak ve darbe planlamaktan yargılandığı davaya devam ediliyor.

 Emekli Orgeneraller Şener Eruygur ve Hurşit Tolon, gazeteciler Mustafa Balbay, ve Tuncay Özkan ile eski rektörlerin yargılandığı davada 100&rsquo;üncü duruşma yapılıyor. 

117 sanıklı davanın bugünkü duruşmasına aralarında, Balbay ve Özkan&rsquo;ın da aralarında olduğu 19 sanık katıldı.

Duruşmaya gelen tutuksuz sanıklar arasında Emekli Orgeneral Hurşit Tolon da bulunuyor.

Duruşmada, tutuklu sanıklardan eski Yarbay Mustafa Dönmez&rsquo;in savunmasına geçildi. 

 Mustafa Dönmez&rsquo;in, Sapanca&rsquo;daki evinde yapılan aramada çok sayıda silah bulunmuştu. 

Dönmez&rsquo;in evinde bulunan krokiler üzerine Ankara Zir Vadisi&rsquo;nde yapılan aramada ise yeni silahlar ele geçirilmişti.

 Bu silahların, iddia olunan Ergenekon terör örgütünün cephaneliği olduğu belirtilmişti.
 
Genelkurmay Askeri Mahkemesi, daha önce &quot;cephane niteliğinde askeri eşyayı gizlemek&quot; suçundan Yarbay Mustafa Dönmez hakkında 4 yıl hapis cezası vermiş ve TSK&rsquo;dan ihraç etmişti.