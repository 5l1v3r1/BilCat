Arzu Yıldırım'ı sokak ortasında öldüren katil zanlısı intihar etti. Yıldırım'ın katilin adını verdiği evrakı polise götürmediği ortaya çıktı.

İstanbul Ümraniye&rsquo;de, Arzu Yıldırım&rsquo;ı sokak ortasında kurşun yağmuruna tutarak öldürdüğü iddia edilen Mustafa Metin Çilingir, babasının mezarı başında intihar teşebbüsünde bulundu. Zanlı, kaldırıldığı hastanede hayatını kaybetti. İstanbul Emniyeti ise suç duyurusuyla ilgili önemli bir açıklama yaptı.

Eski eşi Arzu Yıldırım&rsquo;ı sokak ortasında kurşun yağmuruna tutarak öldürdüğü ileri sürülen Mustafa Metin Çilingir ağabeyi tarafından polise teslim edileceğini öğrenince intihar teşebbüsünde bulundu.

Silahla kafasına bir el ateş eden Çilingir, Ümraniye Eğitim ve Araştırma Hastanesi&rsquo;nde hayatını kaybetti.
Evrakı Polise Vermemiş
Bu arada İstanbul Emniyet Müdürlüğü, Ümraniye&rsquo;de öldürülen Arzu Yıldırım cinayeti ile ilgili açıklama yaptı.
 
Açıklamada &quot;Cumhuriyet Savcılığı&rsquo;nca Emniyet birimlerine havale edilen ilgili evrağın Arzu Yıldırım tarafından elden teslim alındığı, ancak evrağın ilgili Emniyet birimlerine ulaştırılmadığı anlaşılmıştır&quot; denildi.

Boşandığı eski eşinin kendisini tehdit ettiği gerekçesiyle 3 gün önce savcılığa suç duyurusunda bulunan genç kadın uğradığı silahlı saldırı sonucu hayatını kaybetmişti.

Öte yandan Arzu Yıldırım&rsquo;ın cenazesi yakınları tarafından, Adli Tıp Kurumu&rsquo;ndan alındı. Cenazenin nereye ve ne zaman defnedileceği ise açıklanmadı. 
                    				İlgili Haberler
				
					İkinci "Ayşe Paşalı" Vakası