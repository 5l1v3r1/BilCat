Balyoz davasında 29 muvazzaf generalin tutuklanması sonrası "zaafiyet olur" itirazı üzerine öncelikli kadrolara görevlendirme yapıldı.

Türk Silahlı Kuvvetleri, Balyoz Davası nedeniyle tutuklanan general ve amirallerin yerine görevlendirmeleri tamamladı. 

“Zafiyet” iddiaları üzerine hızlandırılan yeni görevlendirmeler vekaleten yapıldı. Balyoz tutuklamalarından sonra TSK’da görev ve terörle mücadele zafiyeti oluşacağı iddiaları üzerine yeni görevlendirmeler hızla yapıldı. 

Boşalan bütün kadrolara uygun tecrübe ve kıdeme sahip isimlerden görevlendirmeler gerçekleşti. Terörle mücadele bölgesi için iki konuma terör konusunda tecrübeli isimler tercih edildi.

301 Değil 349 General Var
Balyoz tutuklamaları sonrası gündeme gelen, TSK’daki general ve amirallerin yüzde 10’unun tutuklu olduğu bilgisi de doğrulanmadı. 

Medyada yansıtılan 301 sayısının doğru olmadığı, TSK bünyesinde toplam 349 general ve amiralin olduğu belirtildi. 

29 muvazzaf paşa tutuklamasından sonra bile TSK’da görevde 320 general kaldı. TSK dünya orduları içinde bünyesinde en çok general barındıran ordulardan biri olma özelliğini korumuş oldu.

TSK Durumu Öngörmüş
En kötü şarta göre organize olan TSK’nın kanunlarında vekaleten görevlendirme müessesesinin yer aldığı öğrenilirken, planlamanın buna göre hızla gerçekleştirildiği belirtiliyor. 

Görevlendirmede altındaki en kıdemli subayın vekalet etmesi şeklinde otomatik düzenleme bulunduğu gibi, Karargah inisiyatifiyle de isim belirlenebiliyor. 

Terör Bölgelerine Öncelik Verildi
Görevlendirmede gözler tutuklu 3 korg. ve 2 kora. yerlerinin üzerindeydi. Korg. Yurdaer Olcan Akademi Komutan Yardımcısı olduğu için vekalet önceliğine alınmadı. 

Korg. Nejat Bek de EDOK Komutan Yardımcısı olduğu için önceliğe alınmadı. Korg. Korkut Özarslan’ın yerine ise Tuğg. Osman Erbaş atandı. 

MEBS Başkanı Kora. Kadir Sağdıç’ın yerine ise görevlendirme yapılıp yapılmadığı öğrenilemedi.

Kara Kuvvetleri Komutanlığı
Elazığ 8. Kolordu Komutanı Korg. Korkut Özarslan’ın yerine Doğu Beyazıt Tugay Komutanı Tuğg.  Osman Erbaş.

Gaziemir Ulaştırma Okul Komutanı Tümg. İhsan Balabanlı yerine Albay Ramazan Turan.

4. Mekanize Piyade Tugay Komutanı Tuğg. Kasım Erdem’in yerine Albay Eşref Arık.

Jandarma Genel Komutanlığı
Terör bölgesi olan Tokat’ta J. Bölge Komutanı Tuğg. Bulut Ömer Mimiroğlu’nun yerine Kayseri Bölge Komutanı Tuğg. Murat Kırkaya.

Kastamonu’da J. Bölge Komutanı Tuğg. Ali Aydın’ın yerine Zonguldak Eğitim Tugay K. Tuğg Ali Çardakçı. Diğer tutuklanan Tümg. Halil Helvacıoğlu ise zaten zaten açıktaydı görevi yoktu.

Jandarmada tutuklanan albayların ise tamamının idari görevde bulunması nedeniyle görevlendirme yapılmadı.

Deniz Kuvvetleri Komutanlığı
Kuzey Deniz Saha Kom. Kora. Mehmet Otuzbiroğlu’nun yerine Eğitim Komutanı Kora. Bülent Bostanoğlu.

Donanma Kur. Başk. Tüma. Ali Semih Çetin’in yerine Kur. Alb. Meftun Dırman.

Deniz Kuvvetleri Plan Prensipler Komutanı Tümamiral Cem Gürdeniz’in yerine Tuğamiral Mesut Özel.

İskenderun Deniz Komutanı Tuğamiral Turgay Erdağ’ın yerine Kurmay Albay İhsan Özdemir.