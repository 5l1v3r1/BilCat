İstanbul’da tamamen Türk mühendislerinin tasarımı ile üretilecek tramvay modelinde yapılan oylama sonucu iki farklı modelden biri seçildi.

63 bin 553 kişinin oy kullandığı ankette &quot;A&quot; modeli yüzde 63 oy alarak tercih edilen tasarım oldu. 

İstanbul Büyükşehir Belediyesi iştiraklerinden Ulaşım A.Ş.&rsquo;nin tasarım ve mühendisliğinde hazırlanan iki farklı tramvay modeli internet üzerinden vatandaşların beğenisine sunuldu. Oylama sonuçları Taksim Metro İstasyonu’nda düzenlenen programda açıkladı. 

Anket sonuçlarını İstanbul Büyükşehir Belediyesi Genel Sekreter Yardımcısı Muzaffer Hacımustafaoğlu duyurdu. Toplam kullanılan oy üzerinden yüzde 63 oranında &quot;A&quot; modeli seçildiğini belirten Hacımustafaoğlu, &quot;Bugün burada önemli bir işi konuşuyoruz. Bu çalışmada emeği geçen herkese teşekkür ediyorum. Önemli bir işi başardılar. Türk ekonomisinin Türk mühendisliğinin geleceğini gösterdiler. İstanbullulara hayırlı olmasını diliyorum” ifadelerini kullandı. 
Tamamen Türk Tasarımı
İstanbulluların seçtiği model, Türk mühendisinin ve Türk isçisinin tasarımı ve emeği ile seri olarak yerli üretilecek. 

Bu araçlar İstanbul’un hem tramvay hatlarında, hem de yüksek tabanlı olmaları sebebiyle hafif metro hatlarında kullanılabilecek. Mühendislik ve endüstriyel tasarım çalışmalarında İstanbul’un kent siluetini yansıtan tasarımlar kullanıldı. 

Türk mühendisler ve tasarımcılar tarafından oluşturulan dış görünüm konseptlerinde bir yandan İstanbul’un geçmiş ile bugünü buluşurken, diğer yandan araçların sahip olduğu ileri teknoloji ve mühendislik bilgisi de araçlara yansıtıldı.