Süleymaniye'de siyasi reform talebiyle düzenlenen gösteride, Barzani güçleri kalabalığın üzerine ateş açtı. 1 kişi öldü, 33 yaralı var. 



     Yüzlerce gösterici, reform talebiyle bölgesel yönetimin lideri Mesud Barzani&rsquo;nin Süleymaniye&rsquo;deki parti genel merkezine doğru yürüyüşe geçti.

     IKDP önünde toplanan göstericiler, parti binasını taş yağmuruna tuttu. Güvenlik kuvvetleri de çatıdan göstericilerin üzerine ateş açtı. 

     Çatışmalarda 1 kişi ölürken 33 kişi de yaralandı. 

     Irak&rsquo;ın güneyi de, elektrik kesintilerini, yolsuzluğu, yoksulluğu ve yerel yönetimleri protesto gösterileriyle sarsıldı.

     Dün Kut kentinde 3 kişinin öldüğü gösterilerin ardından, Basra ve Nasıriye kentlerinde de halk sokaklara döküldü.

     Basra&rsquo;daki gösteri olaysız sona ererken, Nasıriye&rsquo;de belediye binası ateşe verildi, polisle göstericiler arasında çatışmalar çıktı.

     5 polisin yaralandığı çatışmaların ardından kentte sokağa çıkma yasağı ilan edildi.