Güney Amerika'da yetişen bir tahıl türü olan quinoa bitkisinin dünyadaki açlık sorununa çare olabileceği belirtildi.

Quinoa tahıl benzeri, tohumları yenen bir bitki olmasına rağmen aslında pancar ve ıspanak gibi sebzelerle aynı aileden geliyor ve yaprakları da yenebiliyor.

Aslında Güney Amerika&rsquo;da And Dağları çevresinde yaklaşık 4 bin yıldır yetiştiriliyor.

Ancak son dönemde dünya genelinde yaşanan gıda sıkıntısı ve açlık sorunları alternatif çözüm arayışlarına neden olana kadar yöre halkı ve meraklıları dışında tanınmıyordu.

 Bugün ise quinoanın dünyayı açlıktan kurtarabilecek bir mucize olduğuna inanılıyor.

Hem lisin, hem de amino asit açısından zengin olduğu için bitkilerden elde edilen gıdalar arasında en önemli protein kaynaklarından biri olarak görülen quiona, lif, fosfor, magnezyum ve demir açılarından da çok güçlü.

Quinoa bu özellikleriyle NASA&rsquo;nın araştırmacılarının da dikkatini çekti. NASA&rsquo;da görevli beslenme uzmanları quinoanın yüksek besleyici değerine dikkat çekerek uzun süreli uzay uçuşlarında astronotlar için yeterli olabilecek, kapsamlı ve dengeli bir gıda ürünü olduğunu belirtti.  Bununla birlikte bölge ülkelerinde de quinoa üretimi de arttı.

Başta Bolivya olmak üzere Güney Amerika&rsquo;da bulunan üreticileri çatısı altında toplayan Quinoa Üreticileri Birliği (ANAPQUI) Direktörü Epifanio Murana, yüksek besleyiciliğiyle bu tarım ürününün gelecekte önemli bir besin kaynağı olacağını ifade etti.