ABD eski Savunma Bakanı Donald Rumsfeld, yeni kitabında Ankara - Washington hattında krize yol açan tezkere oylamasının ayrıntılarını anlattı. 

Rumsfeld&rsquo;in merakla beklenen &quot;Known and Unknown&quot; - &quot;Bilinen ve Bilinmeyen&quot; adlı kitabı ABD&rsquo;de piyasaya çıktı. 

Donald Rumsfeld&rsquo;in samimi itiraflarda bulunduğu kitabın, 2003 Mart ayında ABD ile Türkiye arasında yaşanan tezkere krizine ilişkin bölümü özellikle dikkat çekici... 

ABD eski Savunma Bakanı o döneme ilişkin şu yorumu yapıyor: 

&quot;Türkiye Büyük Millet Meclisi&rsquo;nin kritik oylamasına uzanan aylarda, Başkan Bush, istediğimiz onayın bize verileceğinden emindi. Hiç kimse, tezkerenin geçmeyeceğini beklemiyordu. Bush döneminin ilk aylarında, Türklerle yakından çalışmanın bizim için önemli olduğunu, çünkü onların işbirliğine ihtiyacımız olabileceğini düşündüğümü hatırlıyorum. O gün gelmişti. Ancak Türkiye Büyük Millet Meclisi, kılpayıyla ABD&rsquo;nin Türkiye topraklarından Irak&rsquo;a geçiş talebini onaylamamıştı.&quot;

&quot;Büyük Siyasi Utanç&quot; 

&quot;Bölgedeki kilit NATO müttefikinden destek alınamaması, operasyonel açıdan ciddi terslik anlamına geliyordu. Ancak daha da önemlisi, tezkerenin geçmemesi siyasi bir utançtı ve büyük ihtimalle de bundan kaçınılabilirdi. Dönemin Dışişleri Bakanı Colin Powell, durumumuzu izah etmek için şahsen Ankara&rsquo;yı ziyaret edebilir ve bize yardımcı olabilirdi. Aslında ben de bu kritik dönemde Türkiye&rsquo;yi ziyaret edebilir ya da Başkan Bush&rsquo;u veya Yardımcısı Dick Cheney&rsquo;yi Türk yönetimine kişisel çağrıda bulunmaları için teşvik edebilirdim&quot;

&quot;Tezkere Fiyaskosu İsyanı Tetiklemiş Olabilir&quot; 

Donald Rumsfeld&rsquo;in, kitabında, 2003&rsquo;teki isyanın ardından Bush yönetiminin sahadaki trajik hataları nedeniyle patlak veren isyanları tezkerenin TBMM&rsquo;ye takılmasına da bağlamaya çalışma çabası özellikle dikkat çekiyor. 
Rumsfeld şunları yazmış: 

&quot;Saddam&rsquo;ın ülkenin kuzeyi ve batısındaki güçlerine karşı, Türkiye üzerinden girmiş olacak Amerikan askerlerinin olmaması işgale direnenlere kuzeye kaçma ve o dönemde hiçbir koalisyon askerinin bulunmadığı Sünni ağırlıklı bölgelerde faaliyet gösterme fırsatını verebilecekti. 

&quot;Bu nedenle Irak&rsquo;ı Türkiye&rsquo;den işgal edemememiz, büyük muharip operasyonların sona ermesinden sonraki Sünni destekli isyanın yükselişinde kilit bir faktör olmuş olabilir. Türkiye&rsquo;nin kararı, koalisyon güçlerinin Bağdat&rsquo;a ve Irak&rsquo;ın kuzeyine mümkün olduğu kadar erken ulaşmasını ve Irak ordusunun kaçış rotalarını kapatmanın başka yollarını bulmasını gerekli kıldı&quot;.

Rumsfeld, direnişin merkezinin, Irak&rsquo;ın batısındaki Sünni bölgelerde toplandığını belirterek, &quot;Türkiye üzerinden Irak&rsquo;ın kuzeyine giriş izni verilmediği için, savaşın ilk günlerinde Sünni bölgelerde kontrol sağlanamadı. Felluce, Tikrit ve Ramadi gibi Sünni kentler, isyancılar için barınak haline geldi&quot; ifadesini kullandı.

&quot;Ebu Garip&rsquo;ten Sonra İstifa Etmeliydim&quot; 

Irak&rsquo;ın işgaline giden süreçte Başkan Yardımcısı Dick Cheney ile zaman zaman sahte istihbarat raporlarını kullanan ve bu nedenle hakkında Senato soruşturması açılan Rumsfeld aynı zamanda Ebu Garip ve Irak&rsquo;taki diğer hapishanelerde ABD&rsquo;nin yüzünü kızartan işkence görüntülerinin baş sorumlularından biri... 

Ancak Rumsfeld son kitabında bu konuya ilişkin samimi itiraflarda bulunmuş... 

Rumsfeld, &quot;Ebu Garib skandalından sonra, 2004 yılı Mayıs ayında görevinden istifa etmemiş olmaktan büyük pişmanlık duyuyorum. Geçmişe baktığımda, savaş sırasındaki gözaltılarla ilgili olarak, ABD yönetiminin daha farklı ve daha iyi yapabileceği şeyler olduğunu görüyorum&quot; ifadesini kullandı.