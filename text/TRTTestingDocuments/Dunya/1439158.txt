Misurata'da şiddetli çatışmalar yaşanıyor. Libya lideri de halka hitap etmeye hazırlanıyor. 

     Libya&rsquo;nın doğusu protestocuların elinde...
     Muhalif güçler, ülkenin batısındaki kent ve kasabalar da teker teker ele geçirmeye başladı. 

     Bugünkü çatışmaların ağırlık merkezi, ülkenin önemli petrol üretim merkezlerinden Misurata.
     Kent merkezi hala protestocuların elinde. 

     Kaddafi yanlısı güçler, kenti geri almak için saldırıya geçti. Özellikle havaalanı yakınında çok şiddetli çatışmaların yaşandığı, ölenler olduğu bildiriliyor.

     Ülkede ölü sayısı hakkında çelişkili bilgiler geliyor. Çeşitli kaynaklar bu sayısı binin üzerine çıkarıyor.

	İnternete düşen bazı görüntüler ve görgü tanıklarının ifadelerine göre başkentin batısındaki bazı kasaba ve kentler art arda isyancıların eline geçiyor. 

Yabancı haber ajanslarına konuşan görgü tanıklarına göre, Libyalı askerler Trablus&rsquo;un batısındaki Ezzaviye kasabasında isyancıların direniş gösterdiği bir camiyi ve avlusunu hedef aldı. 

Ağır silahlarla hedef alınan caminin minaresi havaya uçuruldu. Direnen isyancıların öldürüldüğü gelen haberler arasında... 

Kaddafi Halka Hitap edecek
     Kaddafi ise, olayların başlamasından bu yana üçüncü kez halka hitap etmeye hazırlanıyor.

     El Arabiya televizyonunun haberine göre, Kaddafi, konuşmasını, caminin bombalandığı Ezzaviye kasabasında yapacak.

     Oğlu Seyf Kaddafi ise, ülkede kontrolün ellerinde olduğunu savundu ve sivillerin üzerine havadan ateş açıldığı haberlerini yalandı.

     &quot;Çok yakında Libya&rsquo;daki diplomatları araçlar ve helikopterle Trablus civarında gezdireceğiz&quot; diyen Kaddafi&rsquo;nin oğlu, uluslararası medyayı olayları çarpıtmakla suçladı. 

     Kaddafi&rsquo;nin kızı Ayşe Kaddafi ise televizyona çıkarak ülkeyi terkettiği yönündeki haberleri yalanladı.