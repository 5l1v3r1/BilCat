Tunus'ta başlayan ve Mısır'a sıçrayan olayların ilk şok dalgası mülteci akını halinde İtalya'yı vurdu. İtalya, AB'den acil yardım istedi.

     Kuzey Afrika ülkelerinde isyanlarla başlayan kaos ortamı Avrupa&rsquo;nın da huzurunu bozuyor.

     Zeynel Abidin bin Ali&rsquo;nin devrilmesinin ardından Tunus&rsquo;tan kaçmaya çalışan binlerce kişi, derme çatma küçük teknelerle en yakın Avrupa toprağı İtalya&rsquo;nın yolunu tutuyor.

     Son bir hafta içinde 4 bini aşkın Tunuslu, Akdeniz&rsquo;i geçerek Lampedusa Adası&rsquo;nda karaya çıktı. 

  İtalya Alarmda  

Bir anda yüzlerce Tunuslu mülteci taşıyan teknelerle karşılaşınca İtalyan ordusu alarma geçti. 
     Paniğe kapılan İtalyan hükümeti, Avrupa Birliği&rsquo;nden acil yardım istedi.

     İtalya Dışişleri Bakanı Franko Frattini, 1991&rsquo;de Arnavutluk&rsquo;a yaptıkları gibi Tunus&rsquo;a asker gönderebileceklerini söyledi.

     Denizden İtalya&rsquo;ya gelenlerin sayısı sürekli artıyor.
     Lampedusa&rsquo;daki tesislerin yetersiz kalması üzerine çok sayıda Tunuslu uçak ve feribotlarla adadan tahliye ediliyor. 

     İtalyan Kızılhaç&rsquo;ı Sicilya Adası&rsquo;nda da çadırkentler kurmak zorunda kaldı.
     Göçmen taşıyan teknelerin batması sonucu ölenler olduğu bildiriliyor.