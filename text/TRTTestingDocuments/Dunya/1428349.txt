Rusya'nın Domodedovo Havaalanı'na geçen ay düzenlenen ve 36 kişinin öldüğü intihar saldırısıyla ilgili saldırı anı görüntüleri yayınlandı.


     Rusya&rsquo;nın en işlek havaalanı Domodedovo&rsquo;ya geçen ay düzenlenen ve 36 kişinin öldüğü intihar saldırısıyla ilgili soruşturma devam ederken, saldırı anı görüntüleri de yayınlandı.

         Havaalanındaki bir para çekme makinesinin güvenlik kamerasına yansıyan görüntülerde, patlamanın etkisi ile etrafa metal parçalar saçılıyor, bekleme salonunu bir toz bulutu kaplıyor.

     Bu dehşete tanıklık edenler, korku içinde kaçışıyor.


     Rus güvenlik güçleri, bu görüntülerden yararlanarak saldırıyı aydınlatmaya çalışıyor.

     Görüntülere dayanarak bazı tanıklara ulaşıldı.

     Rus polisi, intihar saldırısını İnguşetya&rsquo;dan 20 yaşında bir gencin düzenlediğini belirledi. Gencin 2 kardeşi ile 1 arkadaşı halen gözaltında tutuluyor, 2 kişi de aranıyor.

     Saldırıyı Çeçen ayrılıkçıların düzenlediği ihtimali üzerinde duruluyor.