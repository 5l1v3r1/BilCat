Bulgaristan'da Mustafa Aliş Hacı, yapılan olağanüstü konferansta yeniden Baş Müftü seçildi. 


Bulgaristan Müslümanları, olağanüstü konferansta oy birliğiyle Mustafa Aliş Hacı&rsquo;yı tekrar Baş Müftü seçerken, Nedim Gencev&rsquo;i kabul etmediklerine dair net mesaj verdi.

Yüksek İslam Şurası Başkan ve Üyelerine Güvenoyu
Konferansta Yüksek İslam Şurası Başkanı ve üyeleri de tekrar güvenoyu aldı.

Başkent Sofya&rsquo;da &quot;Bizim Müftümüz, Bizim Seçimimiz&quot; sloganı altında düzenlenen olağanüstü konferansa bin 217 encümenden 988 delege katıldı.

Baş Müftü Mustafa Aliş Hacı konuşmasında şimdiye kadar uğraşılan sorunlara bugün son verildiğini kaydetti.

Beşinci defa Baş Müftü görevine seçilen Mustafa Aliş Hacı, TRT&rsquo;ye verdiği özel demeçte &quot;213 bin Müslümanın imzasıyla gerçekleşen kongrede konuşmak isteyen herkese fırsat verildiğini, müftü seçiminin de şeffaf bir şekilde yapıldığını belirterek, Müslümanların isteğinin resmi görevlilerce yerine getirileceğine inandığını ifade etti.

Konferansta; Amerika Birleşik Devletleri, Suriye, İran&rsquo;ın Sofya Büyükelçileri, Türkiye Cumhuriyeti&rsquo;nin dini ataşesi, İslam Koferansı Örgütü&rsquo;nden yetkililer, Romanya, Makedonya, Karadağ, Slovenya baş müftüleri, Türkiye Cumhuriyeti Diyanet İşleri Başkan Yardımcısı Prof. Dr. Hasan Kamil Yılmaz da konuk olarak hazır bulundu.

Pırvanov ve Borisov&rsquo;dan Tebrik Mesajı
Bulgaristan Cumhurbaşkanı Georgi Pırvanov ve Başbakan Boyko Borisov&rsquo;un konferansa tebrik mesajı göndermesi de Müslümanlar tarafından olumlu bir sinyal olarak kabul edildi.
 
Amerika Birleşik Devletleri&rsquo;nin Sofya Büyükelçisi James Warlick yaptığı konuşmada Bulgaristan&rsquo;daki Müslümanların bölünmüşlüğüne son verileceğini ve liderlerini kendileri seçmesini umduğunu söyledi.