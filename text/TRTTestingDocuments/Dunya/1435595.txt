Yunanistan'da, yoksul kadınların bebeklerinin, çocuğu olmayan çiftlere karaborsada satıldığı belirtiliyor.

Yunanistan bugünlerde insan kaçakçılığının bir başka biçimiyle gündemde. Ülkede hem bebeklerin hem de kadınların yumurtalarının yasadışı yollardan ticareti, giderek büyüyen bir sorun haline geldi. 

Bebek kaçakçılığı Yunanistan&rsquo;da giderek gelişen bir mafya faaliyeti haline geldi. İddialara göre bazı Bulgar ve Rumen kadınlar, doğum yapmak için Yunanistan&rsquo;a getiriliyor.

 Yunan basınında çıkan haberlere göre, Bulgaristan ve Romanya&rsquo;dan getirilen bir bebeğin fiyatı 15 bin ile 25 bin euro arasında değişiyor.

Annelere de yaklaşık 3 bin euro veriliyor. Konuşmaları halinde ise şiddet görmekle tehdit ediliyorlar.

 Ocak ayında Yunan ve Bulgar polisi, yeni doğan bebekleri Yunanistan&rsquo;a kaçırdıkları iddiasıyla 14 kişiyi gözaltına aldı. Bulgaristan İçişleri Bakanı Tsvetan Tsvetanov ise bu bebeklerin çoğunun Rumen olduğunu düşünüyor.

Atina&rsquo;daki Göçmen Politikaları Enstitüsü&rsquo;nden Alexandros Zavos, şebekenin, kamu kurumlarında çalışan suç ortakları bulunmasından şüphe ediyor. 

Adalarda, halkın kaçakçıları, polis kontrolleri hakkında bilgilendirerek yardım ettiğini belirten Zavos, bazı durumlarda ise polisin de mağdurlardan yararlandığını belirtiyor ve ekliyor: &quot;Patras kentinde, iki liman polisi mültecileri soymakla suçlandı.&quot;

Kaçakçılık sadece bebek satışıyla sınırlı değil. İddiaya göre kuzey sınırında, bağış yoluyla kadın yumurtası ticareti de yapılıyor.   
 
Göçmen araştırmaları uzmanı Alexandros Zavos, insan kaçakçılığı ile mücadelede en etkili yollardan birinin, mağdurlara kendi ülkelerinde yardım edilmesi olduğunu söylüyor.

Zavos, 2008 yılında Moldova&rsquo;da, kaçakçıların ağına düşmüş olan ve fahişeliğe zorlanan kadınlar için bir entegrasyon programı düzenlemişti.
 
Zavos, &quot;Başlangıçta psikolojik desteğe çok ihtiyaçları oluyor çünkü ağır ruhsal sorunlar yaşıyorlar ve intihara eğilimli oluyorlar&quot; şeklinde konuşuyor.
 
Programın bir diğer önemli özelliği ise eğitim. Zavos&rsquo;un programı kadınları kaçakçıların ağından kurtarmak için nakit para olanağı sunmuyor,ancak eğitim ve kariyer planlaması konusunda finansman desteği sağlıyor.