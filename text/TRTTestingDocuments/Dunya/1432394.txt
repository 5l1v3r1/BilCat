Ordu göstericilere müdahale etti, başkent Manama'yı savaş alanına çeviren olaylarda 6 kişi hayatını kaybetti, yüzlerce kişi de yaralandı.



 Tunus&rsquo;ta başlayan devrim ateşi Ortadoğu&rsquo;da hızla yayılıyor.

        Bahreyn Gösterilerle Sarsılıyor

     Bahreyn halkı, ekonomik sıkıntıları ve mezhep ayrımcılığını protesto etmek ve özgürlük talebiyle meydanlara döküldü.

     Başkent Manama&rsquo;daki İnci Meydanı&rsquo;nda, Kahire&rsquo;deki Tahrir Meydanı&rsquo;ndakine benzer görüntüler yaşandı.

     Göstericilerin eylemlerini sürdürmeye devam etmesi üzerine kent merkezine tanklar girdi. Ardından da göstericiler ile güvenlik güçleri arasında çatışma çıktı.

     Göstericilerin büyük bölümünün dağıtılmasına rağmen Manama&rsquo;daki İnci Meydanı&rsquo;nda hala tank ve zırhlı askeri personel taşıyıcıların dolaştığı bildiriliyor.

 Bahreyn ordusunun ayrıca, başkente giriş ve çıkışları engellediği haber veriliyor.

ABD Gelişmeleri Endişeyle İzliyor

     Öte yandan, Amerika Birleşik Devletleri, İran&rsquo;a karşı Amerikan 5&rsquo;inci Filosunu konuşlandırdığı Bahreyn&rsquo;deki gelişmeleri endişeyle izliyor.

     Dışişleri Bakanı Hillary Clinton ve Savunma Bakanı Robert Gates, Bahreynli üst düzey yetkililerle telefonla görüşerek ülkede yaşanan gelişmelerle ilgili endişelerini dile getirdi.

     Clinton, Washington&rsquo;da düzenlediği basın toplantısında, Bahreynli mevkidaşı Şeyh Halid bin Ahmed El Halife ile ülkede demokratik ve ekonomik reformların yaşama geçirilmesi için neler yapılabileceği konusunda görüş alışverişinde bulunduklarını söyledi.

     Savunma Bakanı Gates&rsquo;in de, Bahreyn Veliaht Prensi Şeyh Salman bin Hamid El Halife&rsquo;ye Washington yönetiminin, Bahreyn&rsquo;in istikrarına büyük önem verdiğini söylediği belirtiliyor.

     Bahreyn, dünyanın en büyük petrol ihracatçısı ve Amerika Birleşik Devletleri&rsquo;nin bölgedeki yakın müttefiklerinden Suudi Arabistan ile Washington&rsquo;un, nükleer faaliyetleri dolayısıyla büyük bir tehdit olarak gördüğü İran arasında stratejik bir noktada yer alıyor.

     Nüfusunun yüzde 70&rsquo;i Şiilerden oluşan ada ülkesi Bahreyn, yabancı yatırımcılara tanıdığı kolaylıklardan ötürü Ortadoğu&rsquo;nun Singapur&rsquo;u olarak nitelendiriliyor.