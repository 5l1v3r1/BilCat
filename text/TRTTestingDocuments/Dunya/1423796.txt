Mısır'da en büyük muhalif grup Müslüman Kardeşler yine istifa istedi... Cuma günü "Meydan Okuma Cuması" adı altında milyonların toplanması bekleniyor.


Mısır&rsquo;da hükümet boşluğu olduğunu belirten Müslüman Kardeşler, tekrar Mübarek&rsquo;in istifasını istedi. Müslüman Kardeşler, halkın taleplerinin yerine getirilmesini, diyalog çerçevesinde geçici bir hükümet oluşturulmasını istiyor.

Eylül ayında yapılacak Devlet Başkanlığı seçimlerine aday göstermeyeceklerini belirten Müslüman Kardeşler, geçici hükümette de yer almak istemediklerini kaydetti.

Öte yandan, Cuma günü &quot;Meydan Okuma Cuması&quot; adında yine Tahrir Meydanı&rsquo;nda milyonların katılacağı bir gösteri planlanıyor. 

Barolar Birliği üyelerinin de Tahrir Meydanı&rsquo;na ineceği haberleri geliyor.

Kahire&rsquo;de Hayat Normale Dönüyor
Kahire&rsquo;de ise hayat yavaş da olsa normale dönmeye başladı.

Bankalar, mağazalar açıldı. Sokağa çıkma yasağının da süresi kısaltıldı.

Parlamento binası önüne barikat kuran protestocular ise giriş çıkışı kontrol altında tutuyor.

Mübarek&rsquo;ten &quot;Tutuklamayın&quot; Talimatı
Hüsnü Mübarek ise protestolardan dolayı halkı tutuklamayın talimatı verdi. Cumhurbaşkanı Yardımcısı Ömer Süleyman da, ellerinde hiçbir tutuklu gösterici olmadığını bildirdi. 

Mısır televizyonu, Ahram, Ahbar, Cumhuriyet ve Ruzul Yusuf gazetelerinde de son olaylar ve zamlardan dolayı protestolar yaşanıyor.
  
Hükümetin memurlara yaptığı yüzde 15 ücret artışını yetersiz gören Mısır Telecom işçileri de oturma eylemi düzenledi.