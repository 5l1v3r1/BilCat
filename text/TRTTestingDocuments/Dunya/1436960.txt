Libyalı göstericiler Bingazi ve çok sayıda kentte kontrolü ele geçirdi, Kaddafi hanedanı ise Trablus'ta direniyor. 

Trablus&rsquo;ta binaların çatılarına yerleştirilen keskin nişancıların, protestoculara ateş ettiği bildiriliyor. Görgü tanıkları, göstericilere ateş açmayı reddeden askerlerin subaylar tarafından öldürüldüğünü belirtiyor. 

Kaddafi yandaşları da araçlarını muhaliflerin üzerine sürüyor, çevreye ateş açıyor. Muhalifler, devlet televizyonunun iki kanalını ele geçirdi. Trablus&rsquo;daki Halk Sarayı ve karakollar ateşe verildi. 

Ülkede internet bağlantısı kesik, yabancı gazeteciler ise Libya&rsquo;ya giremiyor. 
Bingazi Havaalanı Kapandı 
Bu arada Mısır Dışişleri Bakanı Bingazi havaalanı pistlerinin hasar gördüğünü, uçakların inip kalkamadığını açıkladı. Libya yönetimi, ülkedeki yabancıların tahliyesi için Mısır&rsquo;a ait iki askeri uçağın inişine ise izin verdi. 

Askerden İsyana Destek 
Tıpkı Mısır&rsquo;da olduğu gibi Libya&rsquo;da da ordunun koyacağı tavır belirleyici olacak. Bazı subaylar isyana katılırken bazıları da Kaddafi&rsquo;nin &quot;sivillerin üzerine ateş açın&quot; talimatına uymadığı gözleniyor. 

Halkı bombalamayı reddeden Libya&rsquo;ya ait iki savaş uçağıyla iki helikopterin Malta&rsquo;ya indiği ve pilotların, Malta&rsquo;dan sığınma talep ettiği bildirildi.

El Cezire Televizyonu, Libya Ordusu&rsquo;ndan bir grup subayın diğer subaylara halk ayaklanmasına katılma ve Kaddafi&rsquo;yi devirme çağrısı yaptığını duyurdu. Subaylar ordu birliklerini de Trablus&rsquo;a yürümeye çağırdı.

Libyalı Diplomatlar da İsyana Destek Veriyor 
Libya&rsquo;nın ABD Büyükelçisi de istifa ettiğini açıkladı. Büyükelçi, &quot;Artık diktatörlük rejimine hizmet etmeyeceğim&quot; diye konuştu. 
&quot;Son Mermi Kalana Kadar...&quot;
Libya lideri Muammer Kaddafi&rsquo;nin oğlu ise, babasının ve güvenlik kuvvetlerinin son mermileri kalana kadar mücadele edeceklerini söyledi. 

Devlet televizyonuna konuşan Kaddafi&rsquo;nin oğlu Seyf Kaddafi, iç savaş uyarısında bulundu ve petrol kuyularının ateşe verilebileceğini söyledi.
&quot;Aşiretlerle Diyalog Kurmaya Çalışıyor&quot;
Kaddafi&rsquo;nin eski protokol şefi ise Libya liderinin aşiretlerle diyalog kurmaya çalıştığını ifade ederek, &quot;Kaddafi ülkede kalmaya ve iktidarı bırakmamaya çalışacak&quot; diye konuştu.
                    				İlgili Haberler
				
					Başbakan Libya İçin Ne Dedi?
					Türkler Zorda, Ankara Alarmda
					Dünyadan Kaddafi'ye Tepki Yağıyor
					"Kaçmadım, Trablus'tayım"