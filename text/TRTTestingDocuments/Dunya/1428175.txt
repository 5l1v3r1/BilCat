Askerlik görevi süresince verilen silahların görev sonrasında da evlerde tutulmasını yasaklama kararı referandumla reddedildi.

 İsviçre&rsquo;de askerlik görevini yapanlar silahlarını evde saklama hakkına sahip.

     Silaha karşı sempatinin büyük olduğu ülkede bireysel silahlanma oranı çok yüksek. 
     7 buçuk milyon nüfuslu ülkede sivillerde 2 buçuk milyon ateşli silah bulunuyor.
     Her 100 kişiye 46 silah düşüyor. 

Yüzde 56 &quot;Hayır&quot; Dedi  

     Ülkedeki yüksek silahlanma oranını ve silah sempatisini azaltmak isteyen hükümet evde silah bulundurulmasının yasaklanması konusunda halk oylamasına gitti.
     Referandumda yasaklama yüzde 56&rsquo;lık bir oranla reddedildi.

     Sivillerin güvenliğini artırmak ve intiharları önlemek amacıyla başlatılan &quot;Silahlı Şiddete Karşı Koruma Girişimi&quot; çerçevesinde 100 binden fazla imza toplanarak referandum kararı alınmıştı.

     Hareketi destekleyenler silahların güvenlikli yerlerde depolanmasını, ruhsat işlemlerinin daha ciddiye alınmasını ve kullanılmayan silahların düzenli olarak toplanmasını istiyor. 

     Dünyada 800 milyondan fazla silahın özel kişilerde bulunduğu tahmin ediliyor.
     Silahlı şiddetten bir kişinin öldüğü her dakika 15 yeni silah üretiliyor.

     Bireysel silahlanmanın bütün toplumların en önemli sorunlarından biri haline geldiğini söyleyen uzmanlar, bunun suç örgütleri ve iç çatışmalar için de önemli bir kaynak oluşturduğuna dikkat çekiyor.