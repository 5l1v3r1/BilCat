Meksika'da Balıkçı ağlarına dolanan kambur balina büyük çabalar sonucu ölümden kurtarıldı. 


     Kambur balina Los Cabos Meksika sularının tadını çıkarıyordu ki, kuyruğu balıkçı ağlarına takıldı. 

     Üstelik kurtulmaya çalıştıkça daha da ağlara sarıldı. 

     Bölgedeki altı dalgıç 8 metre uzunluğunda 30 tonluk balinayı kurtarmak için çalışmalarına başladı.

     30 dakika süren operasyonda, balıkçı ağlarını kesen dalgıçlar balinayı kurtarmayı başardı.

     Kambur balinanın kuyruğunda kesikler oluştuğu için, birkaç gün gözlem altında tutulacak. Ardından da Meksika sularında yeniden özgürlüğün tadını çıkaracak.