KKTC Cumhurbaşkanı Eroğlu, 2 Mart'ta gerçekleştirilecek mitingin düzenleyicisi olan Sendikal Platforma bu çağrıyı yaptı.

Kuzey Kıbrıs Türk Cumhuriyeti Cumhurbaşkanı Derviş Eroğlu, 2 Mart&rsquo;ta gerçekleştirilecek mitingin düzenleyicisi Sendikal Platformdan sağduyu ve kararlılık beklediklerini belirtti. Eroğlu, bu mitingin 28 Ocak&rsquo;ta açılan yaralara merhem olması gerektiğini söyledi. 

Eroğlu, 2 sendikanın temsilcilerini kabul etti. Önceki mitingde açılan Türkiye karşıtı pankartlar ve sloganların bir daha tekrarlanmamasını dileyen Cumhurbaşkanı Eroğlu, Anavatanla yaratılan kırgınlıkların ortadan kaldırılması gerektiğini söyledi.

Cumhurbaşkanı olarak görevinin halkın birlik ve beraberliğinin devamını sağlamak olduğunu ifade eden Eroğlu, ülkesinde ve Türkiye&rsquo;de tedirginlik yaratan 28 Ocak mitingindeki olaylardan sonra, Sendikal Platformdan tedbir almalarını istedi. 

Eroğlu, &quot;Temennim her iki halkı rahatsız edici olayların tekrarlanmaması&quot; dedi.       

Kuzey Kıbrıs Türk Cumhuriyeti&rsquo;nin Anavatansız olamayacağını, Kıbrıs&rsquo;ın geleceğini kuracak müzakereleri bile Anavatanla birlikte yürüttüklerini belirten Eroğlu, Kıbrıs Türkü&rsquo;nün ne istediğini bilmesi halinde Türkiye&rsquo;nin desteğinin süreceğini kaydetti.