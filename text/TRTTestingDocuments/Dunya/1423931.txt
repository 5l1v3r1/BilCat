Amerikan yönetimi, Mısır'da evrensel değerlerin yerine getirilmesi ve atılan adımlara ek olarak hala yapılması gerekenler olduğuna dikkati çekti. 


     Amerikan yönetiminden üst düzey yetkililer, Mısır&rsquo;da şiddetten kaçınılması, ifade ve iletişim özgürlüğü gibi evrensel hakların sağlanması ile geniş katılımlı siyasi değişimin gerçekleşmesi beklentilerini vurguladı. 

Aralarında Beyaz Saray Ulusal Güvenlik Danışman Yardımcısı Ben Rhodes&rsquo;un da bulunduğu Amerikalı yetkililer, Mısır halkının beklentilerinin henüz karşılanmadığını belirterek, değişim sürecinin hemen başlamasının önemine işaret ettiler. 

Mısır&rsquo;da hükümet baskısı altında bir değişim sürecinin kabul edilemez olduğunu belirten Rhodes, saldırıların önlenmesinin hükümetin sorumluluğunda olduğunu kaydetti.

 Washington&rsquo;ın, Mısır Devlet Başkan Yardımcısı Ömer Süleyman ya da başka bir ismi değil, süreci desteklediğini belirten Rhodes, Obama&rsquo;nın Süleyman&rsquo;ın bu süreci rayına oturttuğunu henüz göremediğini söyledi. 

Ben Rhodes, Mısır halkının ülkenin geleceğine karar vereceğini de sözlerine ekledi.