Mısır'daki muhalif parti lideri Nur, diyalog görüşmelerine ilişkin olarak bu sözleri sarf etti, Türk halkına ve Başbakan Erdoğan'a da teşekkür etti.


Hüsnü Mübarek&rsquo;in rakibi  El Gad Partisi Genel Başkanı Eymen Nur, hükümet ile muhalefet arasında başlayan diyalog görüşmelerinin &quot;ciddiyetten uzak ve gerçekçi&quot; olmadığını bildirdi.  

TRT Kahire Muhabirine konuşan Nur, Türk halkının yaşanan olaylarlada Mısır halkının yanında yer aldığını belirterek şunları söyledi:
&quot;Türkiye hükümeti ve halkı tepki olarak onurlu davrandı. Bizim ortak kültür ve tarih değerlerimiz var. Türkiye bunun bilincinde, başta Başbakan Erdoğan olmak üzere Türk halkına gösterdikleri onurlu tepkiden dolayı teşekkür ediyorum.&quot;

&quot;Bu Düzen Hatalarla Dolu Bir Sistem...&quot;
Diyalog görüşmelerine ülkeyi temsil eden tüm parti ve temsilcilerin davet edilmediğini kaydeden Nur, &quot;Sistem yıllardan beri muhalefetle kurmadığı gecikmiş diyaloğu şimdi kuruyor. Bu düzen hatalarla dolu bir sistemdir ve kalıcı özgürlükçü reformlar yapmaz&quot; dedi.

Mısır Cumhurbaşkanı Hüsnü Mübarek&rsquo;in istifa etmesi veya yetkilerini devretmesini istediklerini anlatan El Gad Partisi Lideri Eymen Nur, &quot;Biz krizden yana değiliz. Bu süreçte herkes ciddi olmalıdır. Haklarımızın bize geri verilmesini istiyoruz. Tarihte olduğu gibi güçlü bir Mısır istiyoruz. Mısır&rsquo;ın özgür ve demokratik olmasını talep ediyoruz&quot; diye konuştu. 

25 Ocak&rsquo;tan öncesine dönülmeyeceğini vurgulayan Nur, rejimin sorunsuz değişmesini istediklerini bildirdi.