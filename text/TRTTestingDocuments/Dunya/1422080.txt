Bölgede olan biten her durumu kendine tehdit olarak algılayan İsrail bu kez Ortadoğu'daki son gelişmeler nedeniyle savaş alarmı verdi.

Avrupa Parlamentosu üyeleriyle bugün bir görüşme yapan İsrail Başbakanı  Netanyahu, barışın kalıcı olmayabileceğini belirterek, &quot;Barış dışarıdan da içeriden de yok edilebilir&quot; dedi.

Netanyahu, &quot;Mısır&rsquo;da olası bir değişim sonucunda iktidara gelebilecek olan kökten dincilerin 1979 tarihli İsrail-Mısır antlaşmasını geçersiz kılabileceklerinden kaygı duyduğunu&quot; da ifade etti.

İsrail Başbakanı Netanyahu, bu tür güçlerin dünyanın diğer ülkelerinde nükleer silaha sahip olmalarının, dünya barışını tehdit edeceğini kaydetti.

Genelkurmay Başkanı&rsquo;ndan Savaşa Hazır olalım Çağrısı

Bu arada İsrail Genelkurmay Başkanı Gabi Aşkenazi de, Ortadoğu&rsquo;da son gelişmelere işaret ederek, &quot;İsrail&rsquo;in birkaç cephede bir savaşa hazırlıklı olması gerektiğini&quot; söyledi.

Görev süresi bir hafta sonra dolacak olan Aşkenazi, Herzliya Konferansında konuştu.Ynet haber sitesine göre Aşkenazi, &quot;Farklı oyuncular arasındaki ilişkiler, bizi birden fazla cephede savaşmak durumunda bırakabilir&quot; dedi.

Ortadoğu&rsquo;da radikal kampın güç kazandığını, geleneksel Arap liderliği arasında ılımlı kampın zayıfladığını savunan Aşkenazi, &quot;İsrail&rsquo;in komşuları arasında radikal İslam tehdidinin büyüdüğünü, bu nedenle savunma bütçesinin önümüzdeki yıllarda artırılmak durumunda kalacağını&quot; belirtti.

Genelkurmay Başkanı, İsrail ordusunun karşı karşıya kaldığı değişikliğin de tehdit yelpazesinin genişlemesi olduğunu söyledi.Aşkenazi, şöyle devam etti: 

&quot;Bu yelpaze nedeniyle konvansiyonel bir savaş için hazırlanmalıyız. Konvansiyonel olmayan bir savaş ya da sınırlı çatışmalar için hazırlanıp da, günü geldiğinde silahlı kuvvetlerin anında konvansiyonel bir savaşı yürütmesini beklemek hata olur.&quot;

Gabi Aşkenazi, İsrail istihbaratının Mısır&rsquo;daki olayları tahmin edemediği eleştirilerine karşı da &quot;Hiçbir istihbarat analizcisinin elinde geleceği görebileceği bir kristal küre yok. Bunu bana da sordular.Mısır Genelkurmay Başkanı da olacakları bilmiyordu dedim&quot; ifadelerini kullandı.