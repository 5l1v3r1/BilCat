Rusya Devlet Başkanı Dmitri Medvedev, ülkedeki güvenlik önlemlerini denetlemek için baskınlara devam ediyor.


Önce tren garına baskın yaptı... Ardından havalimanına yaptığı sürpriz ziyaretle güvenlik önlemlerini inceledi.

Rusya Devlet Başkanı Dimitri Medvedev, 24 Ocak&rsquo;ta Moskova&rsquo;nın Domodedovo Havalimanında meydana gelen terör saldırısının ardından güvenlik önlemlerini denetleme kararı aldı.

Medvedev&rsquo;in ilk durağı Moskova&rsquo;daki Kiyevski Tren Garı oldu.

Ancak Medvedev bu ziyaretten hiç de memnun kalmadı. 

Gar girişinde metal dedektör cihazlarının olmamasına sinirlenen Medvedev, ortalıkta polis de görmeyince Gar Müdürünün odasına daldı.

Devlet Başkanı&rsquo;nı karşısında görünce ne yapacağını bilemeyen müdüre Medvedev, &quot;Nerede senin polisin? Kontrol böyle mi yapılıyor... Salonda kimse yok. Onların dolaşması gerekmiyor mu?&quot; diye fırçaladı. 

Medvedev, Vnukovo Havalimanını da denetledi.

Metal dedektörün nasıl çalıştığını kontrol eden ve 2 yolcunun arkasından sıraya giren Medvedev, daha sonra güvenlikten geçti. 

Geçişte uyarıcı sinyal sesi gelmemesine rağmen görevli Medvedev&rsquo;in üzerini aradı.

Görevli özel dedektörle Devlet Başkanının ceplerini kontrol etti.

Medvedev, ikinci durağında bu kez alınan önlemlerden memnun kalarak ayrıldı.

Medvedev&rsquo;in ani baskın ve yetkilileri azarlamasının ardından tüm tren garlarında çok sayıda güvenlik ve asayiş çalışmalarının hızlandırıldığı bildirildi.