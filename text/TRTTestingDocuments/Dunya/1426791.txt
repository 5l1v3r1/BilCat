Mübarek'in istifa haberi tüm dünyada olumlu karşılandı. Arap ülkelerinde sevinç gösterileri düzenleniyor...


Mısır&rsquo;da Devlet Başkanı Hüsnü Mübarek&rsquo;in istifası uluslararası toplum tarafından olumlu karşılandı.

İstifa haberi Arap ülkelerinde büyük sevinç gösterilerileriyle karşılanırken ayaklanmadan en büyük tedirginliği duyan İsrail Mısır&rsquo;daki askeri yönetimin uluslararası anlaşmalara uyulacağı açıklamasıyla rahatladı. 
             
Obama: &quot;Mısır&rsquo;da Artık Hiçbir Şey Aynı Olmayacak&quot;
Mısır&rsquo;dan gelen istifa haberine ilk tepki Amerika Birleşik Devletleri&rsquo;nden geldi. 

Başkan Yardımcısı Joe Biden, Mısır&rsquo;da &quot;tarihi bir gün&quot; yaşandığını belirtirken Başkan Obama haberden duyduğu memnuniyeti &quot;Mısır halkı dünyayı değiştirdi. Mısır&rsquo;da artık hiçbir şey aynı olmayacak.&quot; sözleriyle özetledi.

New York sokaklarında biraraya gelen Mısırlılar istifayı coşkuyla kutladı.

AB: &quot;Hızlı ve Barışçıl Bir Şekilde Demokrasiye Geçilsin&quot;
İngiltere, Fransa, İspanya&rsquo;dan benzer tepkiler geldi. Bundan sonra halkın isteklerine kulak verilmesini isteyen batılı ülkeler hızlı, düzenli ve barışçıl bir şekilde demokrasiye geçiş yapılması çağrısında bulundu.

Avrupa Birliği Dışişleri Yüksek Temsilcisi Catherine Ashton, Mübarek&rsquo;in istifasını &quot;saygıyla&quot; karşıladığını dile getirdi.

Birleşmiş Milletler Genel Sekreteri Ban Ki-mun, halkın meşru isteklerini karşılayacak şeffaf, düzenli ve barışçıl bir geçişin yaşanması yönünde yaptığı çağrıyı&quot; yineledi.
 
Arap Ülkelerinde Sevinç Gösterileri...
Mübarek&rsquo;in istifası birçok Arap ülkesinde sevinç gösterileriyle karşılandı.

Fas&rsquo;tan Katar&rsquo;a, Yemen&rsquo;den Filistin topraklarına binlerce kişi sokaklara dökülerek gösteri yaptı.

Olayların fitilinin ateşlendiği Tunus&rsquo;ta halk, Mübarek&rsquo;in gidişini sokaklarda dans ederek kutladı.

Lübnan&rsquo;ın başkenti Beyrut&rsquo;un birçok semtinde istifa, konvoylar ve havai fişeklerle kutlandı. 

&quot;Dün Tunus, Bugün Mısır, Yarın Yemenliler Zincirlerini Kıracak&quot;
Yemen&rsquo;de Mübarek&rsquo;in istifasını kutlayan binlerce kişi &quot;Dün Tunus, bugün Mısır, yarın Yemenliler zincirlerini kıracak&quot; diye bağırdı.

Yaşananları büyük bir zafer olarak niteleyen İran&rsquo;da ise halk, sonucun Mısır ve İran arasındaki ilişkileri geliştireceğine inanıyor.

Batı Şeria&rsquo;daki Filistin yönetiminin merkezi Ramallah&rsquo;ta da yüzlerce kişi Mübarek&rsquo;in istifasını kutlamak için biraraya geldi