Kosovalı öğrenciler iktidar partisinin partizanlığını yapmakla suçladıkları Priştine Üniversitesi rektörüne boyalı saldırı düzenledi. 

Priştine Üniversitesi&rsquo;nin 41&rsquo;nci kuruluş yıldönümü törenine Kosovalı öğrencilerin eylemi damgasını vurdu. 

&quot;Vetëvedosje  - Kendin Karar Al&quot; adlı hareketin mensupları oldukları öğrenilen iki öğrenci, rektör Muje Rugova konuşurken kürsüye çıktı. Ve ellerindeki boyalarla rektörü adeta kırmızıya boyadı. Öğrenciler, &quot;Üniversiteyi içinde bulunduğu duruma sürüklemenizden dolayı utanın&quot; şeklinde sloganlar attı. 

Törenin yapıldığı salondan çıkarken korumaların müdahalesiyle karşılaşan talebeler, koridorda da olay çıkardı. Öğrenciler daha sonra gözaltına alındı. 

Rektör İstifini Bozmadı 

Uğradığı boyalı saldırı karşısında soğukkanlılığını korumaya çalışan Priştine Üniversitesi Rektörü Rugova, boyalı durumda konuşmasını sonuna kadar sürdürdü. 

Konuşmasının sonunda, &quot;Bugün siyah elbise ve kırmızı kıravat taktım. Kırmızı rengi az gelmiş olabilir ki, üzerime kırmızı boya döktüler&quot; sözleriyle kürsüden ayrıldı.