KKTC hükümeti, ülkedeki değişik dinlere mensup kişilerin toplu ibadetleriyle ilgili prosedürde bazı kolaylıklar getirdi.


Kuzey Kıbrıs Türk Cumhuriyeti&rsquo;nde yaşayan Rumlar izin almaksızın, istedikleri zaman ayin yapabilecek. 

KKTC Hükümeti, ülkede yaşayan Müslüman, Hıristiyan, Musevi ve diğer dinlere mensup kişilerin toplu ibadetleriyle ilgili prosedürde bazı kolaylıklar getirdi.
     
Dışişleri Bakanlığından yapılan açıklamaya göre, ülkede  yaşayan Rumlar izin almaksızın istedikleri gün ve zamanda ayin yapabilecek; Güney Kıbrıs&rsquo;tan, Birleşmiş Milletler Barış Gücü aracılığıyla yapılacak başvurularda ise 30 gün önceden başvuru şartı 10 güne indirildi.
     
Açıklamada, Rum Yönetimi&rsquo;nin din ve ibadet özgürlüğü gibi hassas bir konuyu siyasi amaçlarla istismar etmemesi ve bir an önce KKTC vatandaşlarıyla Güney Kıbrıs&rsquo;ta yaşayan Kıbrıslı Türkler&rsquo;in dini vecibelerini serbestçe yerine getirebilmesi için Kıbrıslı Rumlar&rsquo;a sağlanan eşit şartları sağlaması da istendi.
     
Güney Kıbrıs&rsquo;ta bulunan ve Müslümanların kutsal mekanlarından Hala Sultan Camii ve Tekkesi&rsquo;nde sadece mesai saatleri içerisinde ibadet olanağı sağlandığı ve imam bulunmadığı hatırlatılarak, Türk kökenlilerin Hala Sultan ziyaretinin engellenmesi uygulamasına son verilmesi de  istendi. 




KUŞAK:KKTC&rsquo;DE YAŞAYAN RUMLAR
            İZİN ALMADAN İSTEDİKLERİNDE AYİN YAPABİLECEK

TRT/KKTC-LEFKOŞA/DUYGU/