Romanya'da geleceği yanlış bilen falcı ya da büyücülerin “geleceği” pek parlak olmayacak. Kehaneti yanlış çıkan hapsi boylayacak!

Romanya&rsquo;da hükümet bir ay önce falcı ve büyücülere vergi zorunluluğu getirmişti. 

Uygulamaya tepki gösteren büyücüler, hükümeti “kara büyü” yapmakla tehdit etmişti.

Ancak bu tehdit işe yaramadı! Yeni yasa teklifine göre, kehanetleri doğru çıkmayan falcılar para cezasına çarptırılacak ya da hapse atılacak.

“Falcıların Kraliçesi” Bratara Buzea, “Bu yasanın geçmemesi için son nefesime kadar mücadele edeceğim” dedi.

Geçtiğimiz hafta senatoda kabul edilen taslak yasanın yürürlüğe girmesi için parlamentonun onayı gerekiyor.