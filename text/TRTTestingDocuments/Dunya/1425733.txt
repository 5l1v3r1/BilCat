İngiltere’de bir gence titanyumdan yeni bir kafatası takıldı.

İngiltere’de sarhoş bir gencin saldırısına uğradıktan sonra kafatasının ön kısmı alınan Steven Cloak adlı gence titanyumdan yeni bir kafatası yapıldı.

26 yaşındaki Steven Cloak, kendisine ters baktığını öne süren 16 yaşındaki bir gencin saldırısına uğramış ve başından ağır yaralanmıştı.

Daily Mail’in haberine göre, cerrahlar Steven’ın beynindeki basıncı azaltmak için geçen Mayıs ayında kafatasının ön bölümünü almıştı.

Alınan bölümün kalıbı çıkarılarak Steven’a aynı ölçülerde titanyumdan yeni bir kısmi kafatası yapılarak kranyoplasti adı verilen operasyonla yerine yerleştirildi.

Cerrahlar titanyum kafatasını Steven’ın kendi kafatasıyla birleştirmek için minimum sayıda çivi kullanıldığını açıkladı.

Steven Cloak dün ilk kez yeni görüntüsüyle kamuoyunun önüne çıktı.