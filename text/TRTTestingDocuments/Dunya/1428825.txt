Yerel havayolu şirketine ait küçük bir yolcu uçağı, başkent Tegucigalpa yakınlarında düştü. Uçaktaki 14 kişiden kurtulan olmadığı bildirildi.
 


   Uçağın (Tonkontin) Uluslararası Havaalanına 5 kilometre uzaklıktaki Las Mesitas kasabasında düştüğü açıklandı.

   Uçağın düşüş sebebi araştırılıyor, fakat kazanın meydana geldği saatlerde bölgede sis olduğu kaydedildi.

   Uçakta 12 yolcu ve 2 mürettebat bulunduğu, yolcular arasında üst düzey kamu görevlilerinin de olduğu bildirildi.

   Honduras hükümeti ölen görevliler için ülkede 3 gün ulusal yas ilan etti.