İran yönetimi bir yandan Tunus ve Mısır'daki halk hareketlerine tam destek verirken diğer yandan kendi muhaliflerine göz açtırmıyor.  


Tahran, İsfahan, Meşhed ve Şiraz kentleri 2009&rsquo;daki tartışmalı seçimden bu yana en büyük protesto gösterilerine tanık oldu. 

Göstericilerle polis arasında şiddetli çatışmalar yaşandığı, Tahran&rsquo;da gerginliğin sürdüğü bildiriliyor. 

Mehdi Kerrubi&rsquo;nin ardından bir başka muhalif lider Mir Hüseyin Musavi de, gösterilere katılmaması için ev hapsine alındı. 

Yasağa rağmen çok sayıda İranlı sokağa indiği ve &quot;diktatörlere ölüm&quot; sloganı attığı kaydedildi. 

2009 yazında Ahmedinejad&rsquo;ın tekrar göreve geldiği seçimin ardından muhalefet hile iddialarıyla sokağa dökülmüş ve günler süren protestolar düzenlemişti. 

ABD&rsquo;den İran Muhalefetine Tam Destek 

Amerikan yönetimi, sokağa inen gösterilere açıktan destek verdi. 

ABD Dışişleri Bakanı Hillary Clinton gösterilerin İran halkının cesaretinin işareti olduğu görüşünü savundu.