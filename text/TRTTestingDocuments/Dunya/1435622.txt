Libya, İsrail'e çalıştığını iddia ettiği organizasyonun üyelerinin yakalandığını ve bu kişiler arasında Türkler'in de bulunduğunu öne sürdü.


Libya makamları, İsrail&rsquo;e çalıştığını iddia ettiği organizasyonun üyelerini yakaladığını ve bu kişilerin arasında Türklerin de bulunduğunu öne sürdü. 

Milliyet gazetesi haberi &quot;Ayaklanmada Türk bilmecesi!&quot; başlığıyla duyurdu.

Libya resmi haber ajansının duyurusunun ardından Türkiye’nin Trablus Büyükelçiliği, Libya hükümetine, &quot;Madem suçluyorsunuz, kim bu Türkler?&quot; diye sordu. 

Öte yandan, Libya’da çalışan, evleri ve iş yerleri yağmalanan Türkler, çatışmaların yoğunlaştığı Bingazi, Derne ve Jalo’da tahliye edilmeyi bekliyor.

Suçlu &quot;Dış Güçlere Çalışan Çeteler&quot;
Libya’da isyan giderek büyürken, Kaddafi yönetimi ülkeyi karıştırmak ve istikrarsızlığa sürüklemenin suçunu aralarında Türk vatandaşlarının da bulunduğu &quot;dış güçlere&quot; çalışan çetelere yükledi.

Türkler de Tutuklandı 
Libya’nın resmi yayın organları, ülkenin çeşitli bölgelerinde yapılan yönetim karşıtı gösterileri ve meydana gelen kaos ortamını &quot;siyonist güçlere hizmet eden&quot; bazı Müslüman ülke mensubu çetelerin organize ettiğini belirterek, bu ülke vatandaşları arasında Türkler’i de saydı.

Libya’nın resmi gazetesi Jana News, El Fecri Cedid ve El Şems’te yayımlanan haberlerde, kaos ortamından dış güçlerin sorumlu olduğu belirtilerek, ülkeyi karıştırmak ve istikrarsızlığa sürüklemek üzere yetiştirilen yabancı güçlerin Libya’ya sızdığı yazıldı. Kamu güvenliği güçlerinin bu yabancı unsurların bir kısmını yakalamayı başardıkları kaydedilen haberlerde, yakalananlar arasında Tunuslu, Mısırlı, Sudanlı, Filistinli, Suriyeli ve hatta Türklerin olduğu belirtildi.

&quot;İsrail Yönlendiriyor...&quot;
Sözü edilen yabancı unsurların şiddet eylemlerini tetikledikleri ve yakalananlar hakkında soruşturma başlatıldığı belirtilerek, bu şebekenin İsrail eski Askeri İstihbarat Başkanı Amos Yadlin’e bağlı çalıştığı bu kişilerin Tunus, Fas, Sudan, Mısır, Lübnan ve İran’da görev yaptıkları ve şimdi de Libya’ya sızdıkları kaydedildi.

Libya makamları bu kişileri hastane, banka, adliye binaları, hapisane, karakol ve kamu binalarını yakmakla suçluyor.

Türkiye Hemen Sordu
Libya resmi yayın organlarında Türkler’in de suçlanması, Libya Büyükelçiliği’ni harekete geçirdi. Büyükelçilik, Libya makamlarına bir yazı göndererek Türk vatandaşlarının suçlanmasına yönelik haberler konusunda ‘ayrıntılı bilgi’ talep etti ve bu haberlerin doğruluğuna yönelik kanıt talep etti.