ABD'de TIR üzerindeki kar yola adeta bomba gibi düştü.

Amerika’nın üçte birlik bölümünde etkili olan kar yağışı ve aşırı soğuk hava yaşamı olumsuz etkiliyor.

Aşırı kar nedeniyle 2 gün park etmek zorunda kalan bir TIR, yağışın durması ve yolların açılması üzerine hareket etti. 

Üzerinde 1 metreden fazla kar bulunan TIR, yolda ilerlerken her zaman rahatlıkla altından geçebildiği köprüye geldi. 

Sürücü hızını kesmeden yoluna devam edince, üzerindeki kar üst geçide çarptı ve karayoluna adeta &quot;kar bombası&quot; düştü.