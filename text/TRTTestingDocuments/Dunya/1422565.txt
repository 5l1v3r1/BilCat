Japonya'da gençler, kötü düşünce ve alışkanlıklarından kurtulmak için dondurucu havada soğuk suyla yıkanıyor, buz gibi denize giriyor.

Hokkaido kentindeki tapınak her kış ilgi çekici bir ritüele ev sahipliği yapıyor.

     Kötü düşünceler ile alışkanlıklarından kurtulmak isteyen gençler tapınakta zorlu bir süreçten geçiyor.

     Bedenlerini ve ruhlarını temizlemek için günde üç saat uyuyor.

     Dondurucu soğukta saat başı üzerlerine dökülen buz gibi suyla dayanıklılıklarını artırmaya çalışıyorlar.

     Gençlerin bu zorlu sınavı erişkin Japonlar tarafından yakından takip ediliyor.

     Meraklılar her gün tapınağa gelerek gençlerin arınma çabalarına tanıklık ediyorlar.

     Gençler bunun çok zorlayıcı bir deneyim olduğunu belirterek buradaki kararlılıkla iş yaşamındaki sorumluluk alma arasında yakın ilişki olduğunu vurguluyorlar.

     Arınma ritüelinin zirvesini gençlerin kar altında tapınaktaki heykellerle birlikte denize girmeleri oluşturuyor.

     Sayıları yıllar içinde azalmakla birlikte gençler bu arınma törenine ilgi gösteriyor. Hatta aralarında, töreni tekrarlayanlar da var.