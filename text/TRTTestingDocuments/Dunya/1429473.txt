Reşit olmayan bir kızla fuhuş yapmakla suçlanan İtalya Başbakanı'nı yargılayacak hakimlerin hepsi kadın... 


17 yaşında Faslı bir kızla fuhuş yaptığı iddia edilen Silvio Berlusconi, 6 Nisan&rsquo;da hakim önüne çıkacak. Ancak siyaseten çok zor günler yaşayan Berlusconi&rsquo;ye tek kötü haber bu değil... 

Başbakanı yargılayacak hakimlerin üçünün de kadın olduğu bildirildi. 

Yıllarca Hapis Yatabilir... 

Berlusconi hakkındaki soruşturma İtalyan Anayasa Mahkemesi&rsquo;nin yargı kalkanını kısmen indirmesinin ardından mümkün oldu. Savcılar Berlusconi&rsquo;yi Ruby lakaplı 17 yaşındaki bir Faslı kızla Milano&rsquo;daki evinde para karşılığı birlikte olmakla suçluyor. 

İtalya Başbakanı görevini kötüye kullanıp, Ruby&rsquo;nin serbest bırakılması için polise baskı yapmakla da suçlanıyor. 

İtalyan lider suçlu bulunması halinde, 18 yaşından küçük biriyle fuhuş yaptığı için 3, görevini kötüye kullandığı içinse 6 yıldan 12 yıla kadar hapis cezasına çarptırılabilecek.