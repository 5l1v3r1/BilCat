Suudi Arabistan'daki krallık yönetimi Mısır'daki süreci korkulu gözlerle izliyor. Kral Abdullah, "Mübarek küçük düşürülmesin" dedi. 


Ülkesindeki halk ayaklanmasının ardından koltuktan inme sözü veren Mısır Cumhurbaşkanı Hüsnü Mübarek yapayalnız kaldı. 

Orta Doğu&rsquo;da değişimden yana olan milyonlarca kişi Mısır&rsquo;daki halk ayaklanmasını alkışlarken, Mübarek&rsquo;in koltuğunda kalmasını açıkça isteyen iki ülke İsrail ve Suudi Arabistan... 

İsrail, yıllardır yakın işbirliği içinde olduğu Mübarek&rsquo;in gidecek olmasından oldukça rahatsız... 

Suudi Arabistan ise Mübarek&rsquo;i koltuğunda tutmak için yoğun çaba içinde... 

Suudi Arabistan Kralı Abdullah&rsquo;ın ABD Başkanı Obama&rsquo;ya, Washington yönetiminin Mısır&rsquo;a yaptığı yardım programını geri çekmesi durumunda, bu ülkeyi kendilerinin destekleyeceğini söylediği belirtildi.

Obama ile 29 Ocak&rsquo;ta telefonda görüşen Kral Abdullah&rsquo;ın, yardım programının geri çekilmesi halinde, istifa etmesi yönünde baskı gören Mısır Cumhurbaşkanı Hüsnü Mübarek&rsquo;i ülkesinin destekleyeceğini vurguladığı ve Mübarek&rsquo;in &quot;küçük düşürülmemesini&quot; istediği ifade edildi.

Beyaz Saray, 28 Ocak&rsquo;ta yaptığı açıklamada, ABD&rsquo;nin Mısır&rsquo;a yaptığı yıllık 1.5 milyar dolarlık yardımı gözden geçirebileceğini duyurmuştu. 

Kral Abdullah ve Obama, Mısır konusunda 29 Ocak&rsquo;tan sonra bir kez daha bir telefon görüşmesi yapmış ve Mısır&rsquo;daki olayları değerlendirmişti.