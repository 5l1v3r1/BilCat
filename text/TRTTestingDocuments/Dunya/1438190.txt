Kuzey Afrika'da yaşananların Sahra altı Afrika'ya etkisi tartışılıyor. Demir yumrukla yönetilen bazı ülkelerde hareketlenmeler çoktan başladı.

 Tunus&rsquo;ta başlayıp Mısır, Libya, Yemen ve Bahreyn&rsquo;e yayılan protesto gösterilerinin önemli bir sebebi, halkın yoksulluk ve yolsuzluktan bıkması...

     Hem de ülkeyi yöneten yaşlı otokratlarla ailelerinin serveti, dünyanın en zenginleriyle boy ölçüşecek düzeye ulaşırken...

     Yoksulluk, açlık, iç savaş ve istikrarsızlıkla özdeşleşen Afrika kıtasında da genel olarak durum farklı değil.

     Kıtanın kuzeyinde, bir zamanlar &quot;Kralların Kralı&quot; olarak anılan Libya lideri Muammmer Kaddafi&rsquo;nin koltuğunu sarsan olayların Afrika ülkelerini etkileyip etkilemeyeceği şimdilerde merak ediliyor.

     Uzmanlara göre, Sahra altı Afrika ülkelerinin dinamikleri Akdeniz kıyısından oldukça farklı...

     Derin etnik bölünmeler söz konusu... Kentleşmenin zayıf durumda olması ve  iletişim sistemlerinin yaygın olarak kullanılmaması toplu bir eylem düzenlemeyi  güçleştiriyor.

     Ancak yine de bazı ülkelerde liderler endişeli...

     Zimbabve&rsquo;de 30 yılı aşkın süredir devlet başkanlığı koltuğunda oturan Mugabe, muhalif gösteri planladıkları gerekçesiyle 46 kişiyi gözaltına aldırdı.

     Museveni&rsquo;nin dördüncü kez devlet başkanı seçildiği Uganda&rsquo;da ise telefon şirketlerine &quot;Mısır&quot; ve &quot;Halkın gücü&quot; yazılı iletilerin gönderilmesinin engellenmesi talimatı verildi.

     Kamerun&rsquo;da 25 yıldır yönetimdeki Paul Biya&rsquo;nin tekrar seçilmemesi için muhalifler harekete geçti. 

     Senegal&rsquo;de ise, aynen Tunus&rsquo;ta olduğu gibi bir kişi kendine ateşe verdi.

     Hem de devlet başkanlığı sarayının önünde...

     Çoğu uzmana göre, Libya lideri Kaddafi&rsquo;nin koltuğunu sarsan ve Mübarek&rsquo;i deviren rüzgarlar yaşlı kıtanın geri kalanını da kaçınılmaz olarak etkileyecek. 
    
     Yaşanan olaylar, halklara en azından şöyle bir mesaj verdi: &quot;30 yıl boyunca bir otokrat tarafından yönetilmek zorunda değilsiniz&quot;