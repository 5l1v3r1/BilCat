Atina'da göstercilerle polis arasında çatışma çıktı.

Tarihinin en büyük ekonomik krizlerinden birini yaşayan Yunanistan&rsquo;da hükümetin yürürlüğe koyduğu ekonomik istikrar paketi, halkın tepkisini çekmeye devam ediyor.
     Başkent Atina&rsquo;da, 30 binden fazla çalışan ekonomik tedbir paketini protesto için parlamento binası önünde toplandı.

     Gösteriye katılan bir grup genç ile polis arasında çatışma çıktı.

     Gençler polise taş ve molotof kokteylleri ile saldırırken polis göstericileri dağıtmak için göz yaşartıcı gaz kullandı.

     Yunan sendikalarının genel grev kararına ülkedeki bütün kamu çalışanları tam destek veriyor. 

     Acil servislerin dışında doktorlar işbaşı yapmıyor. Devlete ait bütün okullarda da öğretmenlerin greve katılmasından ötürü derslere ara verilmiş durumda. 

     Ulaşım sektöründe de tam bir kaos yaşanıyor.