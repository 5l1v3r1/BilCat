Hindistan’da bir binanın çökmesi sonucu 4 çocuk öldü, 5 kişi de yaralandı.


Hindistan’ın başkenti Yeni Delhi yakınlarındaki Gaziabad şehrinde 2 katlı bina çöktü. Enkazdan aynı aileye mensup 4 çocuğun cesedi çıkarıldı. Olayda 5 kişi de yaralandı. 

Olay yerinde inceleme yapan Gaziabad polis şefi Avadeş Kumar, evin bir çöplüğün kenarına yapıldığını ve burada temizleme çalışmaları yapıldığından evin temelinde kayma olduğunu belirtti. Göçükten 4 çocuğun cesedinin çıkarıldığı ve diğer çıkarılan 5 yaralının durumlarının da ciddi olduğu bildirildi. Bir görgü tanığı, belediyenin çöplüğü temizleme çalışmalarının binayı temelden zayıflattığını ve bu gece göçük öncesi temelden sesler duyduklarını söyledi. 

Yeni Delhi ve Mumbai’de sık sık benzer ev göçükleri yaşanıyor. Bu evlerde dar gelirli göçmen işçi sınıfı kalıyor. Belediyeler, binaların yapı kontrolünü gerektiği kadar yapmamakla eleştiriliyor