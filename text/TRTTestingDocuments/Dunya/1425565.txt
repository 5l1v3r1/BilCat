Türkiye, İsrail'in Mavi Marmara saldırısına ilişkin nihai raporunu Birleşmiş Milletler'e bugün sunacak. 

     Birleşmiş Milletler Soruşturma Komisyonu Temas noktası Büyükelçi Mithat Rende bir basın toplantısı düzenleyerek Türkiye&rsquo;nin raporunu, kamuoyu ile paylaşacak.
     Türkiye ara raporunda, sivillerin öldürüldüğü gemide tek bir silah bulunmadığını vurgulamıştı.
     Raporda, &quot;silahsız yardım gemisine, İsrail güçleri, ağır silahlarla yüklü fırkateynler, helikopterler, zodyaklar, denizaltılar ve lazer güdümlü silahlı askerlerle saldırmıştır. İsrail askerleri, helikopterden ateş açmaya başlamış, iki yolcuyu gemiye inmeden önce öldürmüştür&quot; ifadesi yer almıştı.
     İsrail askerlerinin kadınlara cinsel istismar uyguladığı, yolcuların dövüldüğü, elleri bağlı aç ve susuz bir halde saatlerce güneş altında bekletildikleri anlatılmıştı.
     İsrail&rsquo;in hukuka aykırı saldırısının cezasız kalmaması gerektiği ifade edilen ara raporda, Türkiye &quot;özür&quot; beklentisini dile getirmişti.