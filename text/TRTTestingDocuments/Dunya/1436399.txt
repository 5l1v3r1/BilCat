Christchurch kentinde meydana gelen 6,3 şiddetindeki depremde, enkaz altında kalanlar bulunduğu ve yaralı sayısının yüksek olduğu bildiriliyor. 


Yeni Zelanda&rsquo;nın güneyindeki Christchurch kentinde 6,3 büyüklüğünde şiddetli bir deprem meydana geldi.

Kente çok yakın bir mesafede ve yüzeye yakın gelen deprem kentte büyük hasara yol açtı.
Çok sayıda yaralı olduğu ve enkaz altında kalanların bulunduğu bildiriliyor.

Polis, birden fazla ölüm vakası bildirildiğini açıklarken, Başbakan John Key, henüz yeterli bilgi bulunmadığını söyledi.

Depremden sonra kaydedilen görüntüler, binaların ve altyapının ağır hasar gördüğünü, yolların çöktüğünü gösteriyor.

Elektrik ve telefon hatlarının da kesildiği kaydedildi.

Depremin merkez üssünün kente 5 kilometre uzaklıkta ve sadece 4 kilometre derinlikte olduğu bildirildi.

350 bin kişilik Christchurch, Yeni Zelanda&rsquo;nın 2&rsquo;nci en büyük kenti.
Deprem bölgesinde bulunan kent, geçen yıl Eylül ayında meydana gelen 7,1 büyüklüğündeki depremde ağır hasar görmüştü.