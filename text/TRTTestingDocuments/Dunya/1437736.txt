Koltuğunu korumaya kararlı olan Libya liderinin paralı askerleri halkın üzerine ateş açıyor. Yüzlerce sivilin öldüğü katliama tepkiler büyüyor.

Bingazi ve Derne&rsquo;de başlayan halk isyanı kısa sürede iç savaşa dönüştü. Göstericiler çok sayıda kentte kontrolü ele geçirirken, Kaddafi hanedanı Trablus&rsquo;ta direniyor. 

Kaddafi ailesinin kiraladığı Fransızca konuşan Afrika kökenli paralı askerleri, başkent Trablus&rsquo;ta dehşet saçıyor. 

Trablus&rsquo;un bazı semtleri ile isyanın sürdüğü kentler savaş uçaklarınca bombalanırken paralı askerlerin, sivillere hedef gözetmeden ateş açtığı bildiriliyor. 

Kaddafi, Libya ordusunun kendisine arka çıkmaması üzerine kendi yandaşlarını da silahlandırıyor. 

İçişleri Bakanı Kaçırıldı mı? 
Katliama tepki gösteren Libya İçişleri Bakanı Abdülfettah Yunus, Kaddafi&rsquo;yi tanımadığını ve muhalefete katıldığını ilan etti. Yunus, Libya ordusuna da halkın yanında yer almaları çağrısı yaptı. 

Ancak bu sabah Yunus&rsquo;un Bingazi&rsquo;deki çeteler tarafından kaçırıldığı iddia edildi. 

Dünyadan Tepki Yağıyor 

Kaddafi&rsquo;ye cephe alan Libyalı diplomatların çağrısı üzerine toplanan Birleşmiş Milletler Güvenlik Konseyi sivillere yönelik şiddeti kınadı ve saldırıların sorumlularından hesap sorulması çağrısında bulunuldu.

Güvenlik Konseyi&rsquo;nin 15 üyesinin tümünün destek verdiği açıklamada, şiddetin derhal son bulması ve Libya halkının meşru taleplerine yanıt verilmesi istendi.

Libya&rsquo;nın BM Daimi Temsilci Yardımcısı, göstericilere yönelik hava saldırılarının önlenmesi için başkent Trablus&rsquo;un uçuşa yasak bölge ilan edilmesini istedi ancak bu talep Konsey&rsquo;de rağbet görmedi.

ABD Dışişleri Bakanı Hillary Clinton, &quot;Bu kabul edilemez vahşeti durdurma zamanı&quot; diye konuştu. BM Genel Sekreteri Ban Ki-mun da, Kaddafi&rsquo;yi arayarak, &quot;Savaş uçaklarını çek ve katliamı durdur&quot; mesajını gönderdi.

Sınırına yüzbinlerce mültecinin akın etmesinden endişe duyan İtalya ile Libya&rsquo;da bir buçuk milyon vatandaşı çalışan Mısır alarmda... 

Bu arada Peru sivillere karşı güç kullanılması nedeniyle Libya&rsquo;yla diplomatik ilişkilerini askıya aldı ve bu doğrultuda adım atan ilk ülke oldu. 

ABD&rsquo;ye karşı duruşu nedeniyle Libya&rsquo;ya yıllardır destek veren Küba ve Venezuela ise Batılı ülkeleri &quot;Libya&rsquo;ya emperyalist müdahele&quot; ile suçluyor.