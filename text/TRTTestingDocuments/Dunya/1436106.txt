Japonya'da, ikinci Dünya Savaşı sırasında binlerce esirin kobay olarak kullanıldığı haberlerine kanıt aranıyor.


Japonya&rsquo;da İkinci Dünya Savaşı sırasında Japon askerlerin yüzbinlerce savaş esiri üzerinde yaptıkları deneyler, gün yüzüne çıkartılıyor.

Bu amaçla Tokyo&rsquo;da eski askeri tıp okulunda kazı başlatıldı.

Japon askerlerin savaş esirlerine, deney amacıyla tifüs, kolera ve diğer mikropları enjekte ettiği, ameliyatlar yaptığı, kaç derece soğuğa kadar hayatta kalabildiklerini tesbit için diri diri dondurdukları belirtiliyor.

Tarihçilere göre, bu deneylerde kobay olarak çoğu Çinli, onbinlerce, bir iddiaya göre 250 bin kişi kullanıldı. 

Deneylerden sorumlu 731 nolu Japon birliği, aynı zamanda Çin&rsquo;de yerleşim merkezlerine biyolojik silahlar attı.

Askeri birlik mensupları, Amerikalı askerlere bilgi verme karşılığında savaş sonrası yargılamalardan kurtulmuş, Japonya&rsquo;da kimya sektörü ile tıp fakülteleri ve sağlık bakanlıklarında üst düzey görevlere getirilmişti.

Japon hükümeti, şimdiye kadar tarihçilerin dillendirdiği bu iddiaları kabul etmiyordu.

Yıllar sonra eski bir hemşirenin, cesetlerin gömülmesine bizzat katıldığını açıklaması, Tokyo&rsquo;da eski tıp okulunda kazı kararı alınmasına yol açtı.

Kazıda kemiklerin ortaya çıkarılması halinde, Japonya&rsquo;nın savaş esirlerinin kobay olarakr kullanıldığı haberlerini kabul etmekten başka çaresi kalmayacağı belirtiliyor.