Ülkenin güneyinde iki gündür süren çatışmalarda polis halkın üzerine ateş açtı, 5 kişi öldü. 


Mısır&rsquo;da &quot;Mübarek istifa&quot; çağrısı sadece başkent Kahire&rsquo;de değil ülkenin dört bir yanında yapılıyor. 

Kahire&rsquo;nin yaklaşık 400 kilometre güneyindeki El Harga kentinde başlayan gösteriler tüm bölgeye yayıldı. Polisin zaman zaman gerçek mermi kullandığı olaylarda 5 kişi öldü, yaklaşık 100 kişi de yaralandı. 

Ölüm haberleri üzerine galeyana gelen Mısırlılar, bazı resmi binaları ve Mübarek&rsquo;in partisinin yerel merkezini ateşe verdi. 

Milyonlar Yine Yürüyecek 

Baskılar üzerine iktidarını aşamalı olarak devretmeyi kabul eden Mübarek yönetiminin bu doğrultuda attığı adımlar muhalefeti tatmin etmiyor. 

En etkin muhalif grup olan Müslüman Kardeşler &quot;Mübarek hızla istifa etsin, geçici hükümet kurulsun&quot; çağrısını yineledi. 

Öte yandan, Cuma günü &quot;Meydan Okuma Cuması&quot; adında yine Tahrir Meydanı&rsquo;nda milyonların katılacağı bir gösteri planlanıyor. 

Mübarek yönetimi ise &quot;protestolara katılan Mısırlıları tutuklamayın&quot; talimatı verdi. Cumhurbaşkanı Yardımcısı Ömer Süleyman da, ellerinde hiçbir tutuklu gösterici olmadığını öne sürdü. 

Mısır Dışişleri Bakanı&rsquo;ndan Müdahele Uyarısı

Bu arada Mısır&rsquo;ın MENA ajansı, El Cezire kanalına konuşan Dışişleri Bakanı Ahmet Abdül Geyt&rsquo;in, &quot;karmaşa durumunda ordu müdahele edebilir&quot; sözlerini aktardı. 

Haberde, Geyt&rsquo;in &quot;gücü ele geçirmeye ve geçiş sürecini idare etmeye çalışan bazı maceraperestlerden&quot; ülkeyi koruyacağına ilişkin sözlerine de yer verildi.

Ancak Mısır ordusunun tavrına bakıldığında bu ve benzeri uyarıların ne kadar ciddiye alınacağı oldukça tartışmalı... 

Davutoğlu&rsquo;ndan Geyt&rsquo;e Yanıt 

Öte yandan Dışişleri Bakanı Ahmet Davutoğlu, Mısır Dışişleri Bakanı&rsquo;nın mektubuna yanıt verdi. 

Davutoğlu, cevabi nitelikteki mektubunda, &quot;dost ve kardeş Mısır&rsquo;ın bu süreci olumlu şekilde tamamlayacağına ve halkın meşru taleplerini karşılayarak bu süreçten daha güçlü çıkacağına eminim. Türkiye, kardeş Mısır halkı ile her zaman dayanışma içinde olacaktır&quot; dedi. 

ABD: &quot;Baskı Altında Değişim Olmaz&quot; 

Amerikan yönetimi ise Mübarek yönetimine çağrılarını sürdürüyor. 

Aralarında Beyaz Saray Ulusal Güvenlik Danışman Yardımcısı Ben Rhodes&rsquo;un da bulunduğu Amerikalı yetkililer, Mısır halkının beklentilerinin henüz karşılanmadığını belirterek, değişim sürecinin hemen başlamasının önemine işaret ettiler.

Mısır&rsquo;da hükümet baskısı altında bir değişim sürecinin kabul edilemez olduğunu belirten Rhodes, göstericilere yönelik saldırıların önlenmesinin hükümetin sorumluluğunda olduğunu kaydetti.

Washington&rsquo;un, Mısır Devlet Başkan Yardımcısı Ömer Süleyman ya da başka bir ismi değil, süreci desteklediğini belirten Rhodes, Obama&rsquo;nın Süleyman&rsquo;ın bu süreci rayına oturttuğunu henüz göremediğini söyledi.