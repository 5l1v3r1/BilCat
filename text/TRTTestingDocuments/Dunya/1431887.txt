Uluslararası yardım kurumlarından gıda yardımı talebinde bulunan Pyongyang ikinci uzun menzilli füze rampasını tamamladı. 

Kuzey Kore, dünyanın dört bir yanındaki diplomatik temsilciliklerine talimat vererek, uluslararası yardım örgütlerini gıda yardımı göndermeleri için harekete geçirmelerini istemişti. 

Nükleer programı dolayısıyla küresel çapta tecrit edilen Kim Jong Il rejimi diğer yandan bu doğrultudaki çalışmalarına son sürat devam ediyor. 

Uydu fotoğraflarına göre Kuzey Kore, kıtalararası füze fırlatabileceği yeni bir rampa inşa etti. 

Globalsecurity.org adlı grubun uzmanlarına göre bu füze rampası ilkine göre çok daha gelişmiş bir sistem ve Çin&rsquo;in yaptığı rampalarla benzerlik gösteriyor. 

Aynı uzmanlar, Kuzey Korelilerin bu projede İran ve Pakistan ile birlikte çalıştığı iddiasında... 

Tongchang-ri&rsquo;de bulunan tesislerde 30 metre yüksekliğinde bir füze rampası bulunduğu belirtildi. Sözkonusu tesisler yaklaşık 10 yıldır inşaat halinde....

Kuzey Kore uzun bir süredir Taepodong-2 olarak bilinen 6 bin 700 kilometre menzilli füze üretimini sürdürüyor. 

Kuzey Kore&rsquo;nin tesisleri Pyongyang&rsquo;ın Pasifik&rsquo;in ötesine nükleer silah gönderebilecek kapasitede füzeler geliştirme çabalarında kilit rol oynuyor. Kuzey Kore&rsquo;nin bir nükleer silahı füzeye sığacak kadar küçültebileceğine inanmıyor ancak böyle bir savaş başlığının üretim çalışmalarının sürdüğü de biliniyor.