Kaddafi yönetimi muhaliflere nefes aldırmıyor. Uluslararası insan hakları örgütlerine göre olaylarda 3 günde 84 kişi yaşamını yitirdi. 


Libya lideri Muammer Kaddafi&rsquo;nin 42 yıllık yönetimini eleştirenlere yanıtı sert oldu. Ülkenin ikinci en büyük kenti Bingazi&rsquo;de 35 kişi yaşamını yitirdi. Bingazi ve gösterilerin yapıldığı diğer kentlerde göstericilerin üzerine zaman zaman gerçek mermiyle ateş açıldığı iddia ediliyor.

Ülke genelinde gerginlik hakim... 

Göstericilerin internet üzerinde örgütlendiği sosyal paylaşım sitelerine ve uluslararası medyaya karartma uygulanıyor. 

Ancak zaman zaman cep telefonlarıyla ya da amatör kameralarla çekilmiş görüntüler internet üzerinden dünyaya ulaştırılıyor. 

Devlet televizyonu da yoğun propaganda yayını sürdürüyor. ABD merkezli İnsan Hakları İzleme örgütüne göre 3 günde 84 kişi öldü. 

1969&rsquo;da yönetimi darbeyle ele geçiren Muammer Kaddafi, Arap dünyasının en çok yönetimde kalan lideri...