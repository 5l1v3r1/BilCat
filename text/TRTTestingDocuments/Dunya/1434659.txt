Amerika Birleşik Devletleri, şimdiye kadarki en büyük protesto gösterilerinden birine sahne oldu.

Amerika Birleşik Devletleri de protestolarla çalkalanıyor.

Arap dünyasındaki protestolar konuşula dursun, ABD de şimdiye kadarki en büyük protesto gösterilerinden birine sahne oldu.

Wisconsin eyaletinde sokaklara dökülen yaklaşık 60 bin kişi, Cumhuriyetçi vali Scott Walker&rsquo;în sendikal hakları baltalayacak yasa tasarısını meclisten geçirmek istemesini protesto etti.

Vali Walker, eyaletin yaklaşık 4 milyar dolarlık bütçe açığını kapatmak için, çalışanlarının ücretlerinde kesinti öngören ve sendikal hakların çoğunu rafa kaldıran kanun teklifi hazırladı. Kanun teklifi, büyük protestolara neden oldu.

Eyalet meclisinde tasarıyı engellemek için yeterli çoğunluğa sahip olmayan Demokrat üyeler, oylamaya katılmamak için eyalet dışına çıktı. Demokratlar, en azından sendikal hakların korunmasını istiyor.

Aşırı sağcı Çay Partisi&rsquo;nin organize ettiği destek eylemine katılanlar ise hazırlanan tasarının işten çıkarmaları engellemek için zorunlu olduğunu savunuyor.