Mısır ve Tunus'ta liderleri koltuğundan eden "domino etkisi" diğer Arap ülkelerinde de yönetimleri sarsıyor. 


Ordunun muhalif gösterileri tanklarla dağıttığı Bahreyn&rsquo;de, ana muhalefetteki Şii bloku, Kral Hamad&rsquo;ın protesto gösterilerine son vermeye yönelik diyalog önerisini reddetti.

Şii blok, hükümetin istifasını ve askerlerin sokaklardan çekilmesini istedi

Sabah saatlerinden itibaren başkentte, gösterilerin merkezi konumundaki İnci Meydanı&rsquo;ndan askerlerin çekilmeye başladığı bildirildi. 

Perşembe günkü gösterilerde ölenlerin cenazesi sırasında dün yapılan protestolarda en az 50 kişinin yaralandığı söyleniyor.

Nüfusunun çoğunluğu Şii olan Bahreyn, Sünni bir iktidar tarafından yönetiliyor ve ayrımcılığa uğradıklarını savunuyorlar.

Küçük bir ada ülkesi Bahreyn, Batı açısından stratejik öneme sahip bir müttefik ve ABD Donanması&rsquo;nın 5&rsquo;nci Filosu&rsquo;na da ev sahipliği yapıyor.

ABD Başkanı Barack Obama, Bahreyn Kralı Hamad bin El Halife&rsquo;yle telefonla görüştü.

Obama, El Halife&rsquo;ye halkı tatmin edecek reformların gerekliliğini anlattı ve barışçıl gösteri yapan halka uygulanan şiddetten endişe duyduğunu iletti. 

Yemen&rsquo;de Büyük Kargaşa 

     Yemen&rsquo;de de yönetim karşıtı göstericilerin eylemleri gece boyunca sürdü. 10 gündür süren gösterilerin ardından Yemen güvenlik güçlerinin ülkenin ikinci büyük kenti Aden&rsquo;den çekildiği bildirildi. 

Çok sayıda bina ve araç ateşe verilirken kitlesel yağma olaylarının başgösterdiği haberleri geliyor. 

Bu arada bir başka Körfez ülkesi Kuveyt&rsquo;te de gösteriler patlak verdi. vatandaşlık isteyen Araplara güvenlik güçlerinin müdahalesinde 30 kişinin yaralandığı haber veriliyor.