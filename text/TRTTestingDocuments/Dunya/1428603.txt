Hindistan Dışişleri Bakanı SM Krishna'nın başına da böyle bir kaza geldi.

Bakanların genellikle yardımcıları tarafından hazırlanan konuşmaları incelemeden okumaları, zaman zaman başlarına olmadık kazalar açabiliyor. 

Birleşmiş Milletler Güvenlik Konseyi&rsquo;nde bir konuşma yapan Hindistan Dışişleri Bakanı SM Krishna, önündeki kağıtlar karışınca kendi konuşması yerine yanlışlıkla Portekiz Dışişleri Bakanı Luis Amado&rsquo;nun konuşmasını okuyuverdi. 

Hindistan&rsquo;da yayınlanan Times of India&rsquo;nın haberine göre, üstelik Bakan Krishna metni neredeyse sonuna kadar okuduğu halde, bunun kendisine ait olmadığının farkına varmadı. 

Olayı geç de olsa fark eden ise, Hindistanlı bakanın yardımcıları oldu. Onlar da ancak metnin epeyce ilerlemiş bölümlerinde, bakanın &quot;Portekiz ve Brezilya gibi Portekizce konuşan iki ülkenin aynı anda konseyde yer almasından mutluluk duyduğunu&quot; söylemesi üzerine yanlışlığın farkına varabildi.

Yanlışlığın ortaya çıkmasından sonra durumu pişkinliğe veren Hindistan Dışişleri Bakanı, bu kez kendi metnini okudu.

Bakan, gülüşmeler üzerine, &quot;Olur böyle şeyler. Önümde o kadar çok kağıt var ki birbirine karıştırdım&quot; diye konuştu.