Ayaklanmalarla gündemde olan Ortadoğu'da bu geçişin bölgede istikrarsızlığı artırabileceği yorumları yapılıyor.


Kızıldeniz&rsquo;le Akdeniz&rsquo;i bağlayan Süveyş kanalı, kilit konumda...
     
Kanaldan geçen gemilerin, bu sayede Afrika çevresinde uzun bir tur atmalarına gerek kalmıyor.
     
Eğitim için Suriye&rsquo;ye giden İran&rsquo;a ait iki savaş gemisi de şimdilerde Süveyş Kanalı&rsquo;ndan geçme yolunda...

Bu durum, 32 yıldır; yani İran&rsquo;da İslam devriminin gerçekleştiği 1979 yılından bu yana bir ilk olacak.

İsrail: Provokasyon     
İsrail, durumdan rahatsız, &quot;provokasyon&quot; olarak nitelediği geçişi dikkatle izliyor.
     
İsrail Başbakanı Benyamin Netanyahu, İran&rsquo;ı, Mısır&rsquo;daki istikrarsızlıktan yararlanmakla suçluyor. 
     
Kimi kesimlere göre, İran bu adımla, Mısır&rsquo;da Hüsnü Mübarek devrildikten sonra yönetime gelen askeri konseyin izleyeceği dış politikayı denemeyi amaçlıyor.
     
Mısır&rsquo;daki yeni yönetim, Batı yanlısı çizgideki Mübarek&rsquo;in politikasına bağlı kalacak mı kalmayacak mı?
     
&quot;İran, Bölgesel Bir Güç Olarak Görünme Amacında...&quot;
Bazı uzmanlar, İran&rsquo;ın kendisini bölgesel bir güç olarak gösterme amacında olduğunu da dile getiriyor.
     
Süveyş Kanalı&rsquo;ndan sorumlu yetkililer, 1888 yılında yürürlüğe giren uluslararası anlaşma gereğince, Mısır&rsquo;ın önündeki tek seçeneğin İran gemilerine geçiş izni vermek olduğuna dikkat çekiyor.
     
İran&rsquo;a ait savaş gemilerinin Süveyş Kanalı&rsquo;na yarın (22.02.2011) ya da Çarşamba günü girmesi bekleniyor.