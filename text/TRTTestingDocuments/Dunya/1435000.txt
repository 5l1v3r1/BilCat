Hindistan'ın batısındaki Maharaştra eyaletindeki bir köyde 700 yıldır uygulanan bir gelenek, kanları donduruyor.

Hem Hindular, hem de Müslümanlar, sağlık ve esenlik getirmesi için bebeklerini 15 metre yüksekliğindeki bir camiden yere fırlatıyor.

Çoğu 2 yaşından küçük olan bu bebeklerin 15 metre yükseklikten, aşağıdaki çarşafa atılmalarının nedeni, bebeklere sağlık, ailelerine de zenginlik getireceğine inanılması.

Bebeklerin korku dolu gözleri, feryatları bir işe yaramıyor.

Yüzlerce bebek kol ve bacaklarından tutulup önce sallanıyor, ardından aşağıdaki çarşafa bırakılıyor. Düşen çocuk hemen annesinin kollarına teslim ediliyor.

Tarihi Baba Ömer Durga camisinin tepesinde ve meydanda toplanan binlerce kişi de bu merasimi izliyor.

İnsan hakları savunucuları, bu merasime izin veren yerel yetkililer hakkında soruşturma açılması çağrısında bulunurken, yetkililer şimdiye kadar hiçbir çocuğun yaralanmadığını söyleyerek kendilerini savunuyor.