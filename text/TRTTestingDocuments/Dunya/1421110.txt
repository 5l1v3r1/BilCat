Obama, son olarak Mübarek için "Ne yapacağını sadece o bilir" dedi. Ancak kulislerde bu konuda konuşulan senaryolar da var. 

Amerikan yönetimi, Arap dünyasındaki en önemli müttefiklerinden biri olan Mısır Devlet Başkanı Hüsnü Mübarek&rsquo;in görevi bırakmasına baştan beri temkinli yaklaşıyor. Bu ülkede, düzenli bir geçiş dönemini hedefliyor. 

Başkan Barack Obama, son olarak Mısır için değişim zamanı olduğunu vurgulasa da, Mübarek ile ilgili açıklamaları &quot;Ne yapacağını sadece o bilir&quot; şeklinde... Mübarek&rsquo;in itibarlı vedası için kulislerde konuşulan senaryolar da var. 

30 yıldır devlet başkanı Hüsnü Mübarek tarafından yönetilen Mısır, Amerika Birleşik Devletleri&rsquo;nin Suudi Arabistan&rsquo;la birlikte Arap dünyasındaki en önemli müttefiki durumuda...

Mısır&rsquo;a, yılda bir milyar 300 milyon dolarlık yardım aktaran Washington, bu ülkede protesto gösterileriyle gündeme gelen değişim talebine destek verse de, Mübarek&rsquo;in görevi bırakma tarihi konusundaki açıklamalarda temkinli davranıyor.

Başkan Barack Obama, son olarak Mısır&rsquo;ın protesto gösterileri öncesindeki döneme dönmeyeceği mesajını verdi ve &quot;Mısır için değişim zamanı&quot; dedi.

Protestocuların, Hüsnü Mübarek&rsquo;in görevi hemen bırakması talebi konusunda ise Obama&rsquo;nın açıklaması &quot;Ne yapacağını sadece o bilir&quot; şeklinde...

Ancak gündemde çeşitli senaryolar da var... Basına sızan haberlere göre, Washington, Mübarek&rsquo;in siyasi sahneden çekilmesi için iki seçenek üzerinde duruyor.

Bu seçeneklerden biri Mübarek&rsquo;in Kızıldeniz kıyısındaki tatil beldesi Şarm El Şeyh&rsquo;e çekilmesi, diğeri ise sağlık kontrolü gerekçesiyle Almanya&rsquo;da bir kliniğe gitmesi...

Bu çerçevede &quot;Mübarek&quot;siz dönem de planlanıyor.

Amerikan Başkanı Barack Obama, Mısır&rsquo;da Müslüman Kardeşler&rsquo;in çoğunluğun desteğine sahip olmadığı görüşünde... Obama, Müslüman Kardeşler&rsquo;i sadece Mısır&rsquo;daki gruplardan biri olarak değerlendiriyor.