Avrupa Birliği İçişleri ve Adalet Bakanları Türkiye ile geri kabul anlaşmasını onayladı. Türkiye'nin vize muafiyeti beklentisi ise sürüyor.

Avrupa Birliği İçişleri ve Adalet bakanları Türkiye ile geri kabul anlaşmasını onayladı. Türkiye&rsquo;nin vize muafiyeti konusunda Avrupa Birliği&rsquo;nden beklentileri ise devam ediyor.

Brüksel&rsquo;de birayaya gelen İçişleri ve Adalet Bakanları, Türkiye ile geçen ay müzakereleri tamamlanan geri kabul anlaşmasına siyasi onay verdi.

Avrupa Birliği Komisyonu İçişlerinden Sorumlu Üyesi Cecilia Malmström, Türkiye ile göç konusunda işbirliğini derinleştirecek anlaşmadan memnuniyet duyduğunu belirterek, 8 yıldır müzakereleri süren çalışmaların sonuç verdiğini söyledi.
Türkiye&rsquo;yle Vize Diyaloğu Başlatılacak
Bölgede önemli bir ortak ve transit ülke olan Türkiye ile vize ve göç konusunda diyalog başlatmak istediklerini belirten Malmström, Türkiye&rsquo;ye giderek vize ve serbest dolaşım konusunda yaşanan mevcut sorunları ve çözüm önerilerini yetkililerle görüşmeye hazır olduklarını belirtti.

Malmström, başlatılacak vize diyaloğu çerçevesinde işadamları için sistematik çok girişli vize uygulaması, öğrenciler, araştırmacılar gibi belirli gruplara sunulabilecek opsiyonel vize uygulamaları konusunda teknik uyum sağlanması ve ülke genelinde konsoloslukların arttırılması gibi konuları teşvik edebileceklerini belirtti.