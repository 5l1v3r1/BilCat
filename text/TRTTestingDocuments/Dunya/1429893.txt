Güney Afrika Cumhuriyeti'nde, yaşam koşullarının iyileştirilmesini isteyen göstericiler polisle çatıştı, bir kişi öldü.

Ülkenin doğusundaki Ermelo kentinde yürüyüşe geçen göstericiler polisle karşı karşıya geldi.

Kalabalığı dağıtmak isteyen güvenlik güçleri, plastik ve gerçek mermiler kullandı, bir sivil hayatını kaybetti.

Polis sözcüsü, önce göstericilerin ateş açtığını ileri sürerken, sivilin nasıl öldüğünün de belirlenmeye çalışıldığını kaydetti.

Olayların ardından Devlet Başkanı Jacob Zuma&rsquo;nın Afrika Ulusal Kongre Partisi, halka itidal çağrısı yaptı.

Güney Afrika Cumhuriyeti&rsquo;nde son dönemlerde, içme suyu, okul ve yol sıkıntısı gibi temel hizmetlere ilişkin sorunlar nedeniyle sık sık protesto gösterileri düzenleniyor.

Nüfusun yaklaşık dörtte birinin işsiz olduğu ülke, zengin beyazlarla yoksul siyahlar arasındaki uçurumun büyüklüğü bakımından dünyada birinci sırada yer alıyor.