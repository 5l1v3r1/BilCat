Libya lideri Kaddafi televizyonda halka seslendi. Ülkesini terk etmeyeceğini belirten Kaddafi, gerekirse şehit olacağını söyleyerek meydan okudu.

Libya&rsquo;da gösterilerin hedefindeki isim olan Kaddafi, bir kez daha kameraların karşısına geçti. Kaddafi, Libya halkına, &quot;Ben devrimin lideriyim, atalarımızın kanıyla sulanan bu ülkede sonuna kadar mücadele edeceğim&quot; diye seslendi.

Kaddafi sözlerini şöyle sürdürdü:
&quot;Bu çocukları sokaklardan toplayın evlerine dönmelerini sağlayın.Yandaşlarım yarın sokaklara çıksın. Eğer beni seviyorsanız, sokaklara çıkıp ülkenizi savunun. Libya&rsquo;yı terk etmeyeceğim ve gerekirse şehit olacağım. Ben devrimin lideriyim, atalarımızın kanıyla sulanan bu ülkede sonuna kadar mücadele edeceğim. Gençleri suçlamıyorum. Onlar yanlış yönlendiriliyorlar. Genç insanlara silah verildi ve Bingazi&rsquo;ye gitmeleri için teşvik edildi. Mermi kullanılması emri vermedim. Libya vatandaşları arasından casusluk suçu işleyenler ölümle cezalandırılır. Yabancı unsurlarla işbirliği yapanlar ve kaos çıkaranlar ölümle cezalandırılır... Yeni Komiteler ve yerel yönetimler yarın kurulacak. 150 belediyede yeni bir yapılanmaya gidilecek. &quot;