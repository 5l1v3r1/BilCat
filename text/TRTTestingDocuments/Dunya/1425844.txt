Mısır'da 30 yıllık bir dönem sona erdi. Hüsnü Mübarek gösterilerin 18. gününde devlet başkanlığından istifa etti. İlk tepkiler de gelmeye başladı.

Devlet Başkan Yardımcısı Ömer Süleyman, yaptığı açıklamada Hüsnü Mübarek&rsquo;in görevi bıraktığını ve yetkilerini orduya devrettiğini söyledi.

      Açıklamanın hemen ardından Tahrir Meydanı&rsquo;ndaki yüzbinlerce kişi sevinç gösterilerine başladı.

     Mübarek dün akşamki konuşmasında yetkilerinin büyük bir bölümünü yardımcısı Ömer Süleyman&rsquo;a bıraktığını açıklamıştı.     Bunu yeterli bulmayan yüzbinlerce kişi başta başkent Kahire olmak üzere birçok kentte protesto gösterileri düzenledi.

     Amerika Birleşik Devletleri Başkanı Barack Obama da Mübarek&rsquo;in bu adımlarının halkın taleplerini karşılamak için yeterli olmadığı açıklamasında bulunmuştu.

Bütün bu baskılara daha fazla direnemeyen Mübarek öğlen saatlerinde Kahire&rsquo;den ayrılıp Şarm Eşşeyh&rsquo;e gitmişti. Akşam saatlerinde Tahrir Meydanı&rsquo;nda günlerdir beklenen haber geldi. Mübarek sonunda görevini bırakmak zorunda kaldı.

Muhaliflerden Baradey, Mübarek&rsquo;in görevi bırakması konusunda  &quot;Bu hayatımın en güzel günü&quot; derken Tahrir Meydanı başta olmak üzere Mısır genelinde kutlamalar halen devam ediyor.
 Öte yandan Savunma Bakanı Muhammed Tanwani&rsquo;nin yöntemi devralacak hükümetin başına geçeceği bildirildi. 

Türkiye&rsquo;nin İlk Yorumu
      Mısır&rsquo;dan gelen Mübarek&rsquo;in istifa ettiği yolundaki haberin ardından Ankara&rsquo;dan ilk yorum geldi.

      Dışişleri Bakanlığı kaynakları, Türkiye&rsquo;nin demokrasinin yürümesinden yana olduğunu ve bölgeye desteğin süreceğini açıkladı.

     Kaynaklar, ülkede bir an önce seçimlerin yapılmasıyla, istikrar sağlanabileceğini ifade ettiler.
Hamas &quot;Devrimin Başlangıcı&quot;, Merkel &quot;Dönüm Noktası&quot; Dedi
İstifaya ilişkin ABD Başkanı Obama&rsquo;nın bir iki saat içinde açıklama yapacağı birlidirilirken dünyadan ilk tepkiler gelmeye başladı.

Hamas, istifayı Mısır Devrimini&rsquo;in başlangıcı olarak değerlendirirken, Almanya Başbakanı Angela Merkel, &quot;İstifa Mısır tarihinin dönüm noktasıdır&quot; dedi.