Mısır'da Parlamento feshedildi. 6 ay boyunca ülkeyi Yüksek Askeri Konsey yönetecek.

Mısır&rsquo;daki Yüksek Askeri Şura, 30 yıllık Mübarek yönetiminin sonrası için ilk adımları attı. Meclis feshedildi, anayasa askıya alındı.

Yüksek Askeri Şura, seçimlere kadar ülke yönetimini elinde bulunduracak. Muhammed Tantavi, şura başkanlığı ve savunma bakanlığını görevlerini üstlendi.


Tahrir Yeniden Otomobillerin!

Mısır&rsquo;da önce gösterilerin, Hüsnü Mübarek&rsquo;in istifasının ardından da kutlamaların merkezi olan Tahrir Meydanı sonunda boşalttı.

Göstericiler evlerine dönmeye başladı.

     Gösterilerin son bulmasının ardından ülkede hayat normale dönüyor.

     Yüzbinlerce kişinin günlerce süren protestolarına sahne olan meydanda temizlik çalışmaları başladı.  
  
     Mısırlı gençler, ülkenin sembolü haline gelen meydanı temizlemeye başladı.

     Ancak bir grup protestocu, meydanı terketmemekte ısrar etti. 

     Trafik akışını yeniden sağlamak isteyen askerlerle protestocular arasında sözlü tartışmalar yaşandı. Askerler, direnenleri dağıtmak için havaya ateş açtı. 

    Askerler, meydandaki çadırları kaldırarak günlerdir kapalı olan Tahrir Meydanı&rsquo;nı trafiğe açtı.

Mübarek&rsquo;in 100 Milyar Doları Var İddiası
İngiltere, halk ayaklanması sonucu görevi bırakmak zorunda kalan Mısır&rsquo;ın eski Devlet Başkanı Hüsnü Mübarek&rsquo;in ve ailesinin yurtdışındaki bütün mal varlığının dondurulması için uluslararası alanda işbirliği yapılmasını istedi.

   Ekonomi Bakanı Vince Cable, Sunday Times gazetesine yaptığı açıklamada, Mübarek ve ailesinin yurtdışındaki toplam mal varlığının 100 milyar doların üzerinde olduğunun sanıldığını söyledi.

     İsviçre&rsquo;nin Mübarek ve ailesinin bu ülkedeki mal varlığını dondurduğunu hatırlatan İngiliz bakan, benzer bir çalışmanın uluslararası düzeyde de yapılması gerektiğini kaydetti.

     Cable,  Avrupa Birliği&rsquo;nden ya da Birleşmiş Milletler&rsquo;den Mübarek&rsquo;in İngiltere&rsquo;deki mal varlığının dondurulmasına ilişkin bir talep gelmesi durumunda kendilerinin de bu konuda harekete geçmeye hazır olduklarını belirtti.