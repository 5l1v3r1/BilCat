Mısır'daki protesto gösterileri sırasında Amerikan CBS Televizyonunun kadın muhabiri, "Baltacılar" adı verilen eşkıya tarafından feci şekilde dövüldü.


Amerikan CBS televizyonunun bir kadın muhabirinin, Mısır&rsquo;daki protesto gösterileri sırasında Tahrir Meydanı&rsquo;nda saldırıya uğradığı ve hastaneye kaldırıldığı bildirildi.  

Amerikan CBC televizyonunun haber kanalında çalışan Lara Logan&rsquo;ın ülkesinden Mısır&rsquo;a gelen hastane uçakla Amerika Birleşik Devletleri&rsquo;ne götürüldüğü ve tedavisinin halen sürdüğü belirtildi.

CBS televizyonundan yapılan açıklamaya göre, 11 Şubat&rsquo;ta, Mısır&rsquo;ın eski devlet başkanı Hüsnü Mübarek&rsquo;in istifası sonrasında Tahrir Meydanı&rsquo;ndaki gelişmeleri izleyen Logan ve arkadaşları Mısır&rsquo;da &quot;Baltacılar&quot; adı verilen yaklaşık 200 eşkiya tarafından kuşatıldı.

&quot;Baltacılar&quot; bir anda saldırarak 39 yaşındaki Güney Afrikalı kadın muhabiri grubun içinden çekip aldı ve başka bir yere götürdü.  

Korumaları Saldırıyı Engelleyemedi
Logan&rsquo;ın, 3 kişiden oluşan ve silahlı oldukları belirtilen korumaları ise &quot;baltacılar&quot;ın saldırısını engelleyemedi. 

Lara Logan&rsquo;ı ekibinden zorla uzaklaştıran baltacıların kadın muhabire cinsel tacizde bulundukları ve feci şekilde dövdükleri belirtiliyor. 

Vücudunun büyük bölümünde yaralar oluşan Logan, daha sonra 20 kadar asker ve bir grup kadının müdahelesiyle &quot;baltacılar&quot;ın elinden kurtarıldı.

Savaş muhabirliğine İngiliz GM televizyonunda başlayan Güney Afrikalı Logan, 2001 yılında Afganistan&rsquo;ın işgali sırasında bu ülkeden geçtiği özel dosyalarla adından söz ettirmeyi başarmıştı.

Pek Çok Kez Çatışmaların Ortasında Kaldı Ama...
Uzun süre Irak&rsquo;ta da görev yapan Logan daha önce de pek çok kez çatışmaların ortasında kaldı ancak yara bile almadı. 

Lara Logan&rsquo;ın New York&rsquo;ta kaldırıldığı hastanede tedavisinin sürdüğü ve hala şokta olduğu bildiriliyor.

Saldırı Neden Gizlendi?
CBS televizyonu, muhabirinin uğradığı saldırıyı neden 4 gün boyunca dünya kamuoyundan gizlediği konusunda herhangi bir açıklama yapmadı.

Logan&rsquo;a düzenlenen saldırıyı ilk haber alan ancak haberi abonelerine geçmeyen Amerikan Associated Press haber ajansından yapılan açıklamada ise &quot;Ajansımız, tecavüze uğrayan insanlar kimliklerinin açıklanmasını istemediği sürece tecavüz kurbanlarının kimliklerini duyurmaz&quot; denildi.  

Mısır&rsquo;da 18 gün süren ayaklanma sırasında aralarında Türk muhabirlerin de bulunduğu 52 gazeteci saldırıya uğramış, 76 gazeteci de gözaltına alınmıştı.

Olaylar sırasında bir Mısırlı gazeteci de uğradığı saldırı sonucunda hayatını kaybetmişti.