Tunus ve Mısır'daki isyan ateşi tüm bölgeyi sarmış durumda... İşte isyan ateşinin yandığı ülkelerdeki son durum...

Yemen&rsquo;de hükümet karşıtı protesto gösterileri sekizinci gününde... 

Taiz kentinde göstericilerin üzerine el bombası atılması sonucunda en az 2 kişi öldü, onlarca kişi de yaralandı. Aden&rsquo;de ise göstericilerin üzerine ateş açılması sonucunda 3 kişinin öldüğü bildiriliyor. 

32 yıldır iktidarda olan Devlet Başkanı Ali Abdullah Salih 2013 itibarıyla koltuğu bırakma sözü vermişti. Ancak muhalifler bir an önce istifasını istiyor. 

İran&rsquo;da Yönetim Yanlıları Sokakta...  
İran&rsquo;da, yönetimin de desteğiyle, son cumhurbaşkanlığı seçimi adaylarından Mehdi Kerrubi ve Mir Hüseyin Musevi aleyhinde gösteriler yapılıyor. 

Her iki muhalif lider, Mısır&rsquo;daki yönetim değişikliğinden bu yana ev hapsinde tutuluyor. Cuma hutbelerinde Kerrubi ve Musevi &quot;fitnenin başları&quot; olarak nitelendi. 
“Kerrubi&rsquo;ye, Musevi&rsquo;ye, Hatemi&rsquo;ye Ölüm” Sloganları 
Başkent Tahran&rsquo;da düzenlenen gösterilerde ise Kerrubi ve Musevi&rsquo;nin idam edilmeleri istendi; “Kerrubi&rsquo;ye ölüm”, “Musevi&rsquo;ye ölüm”, “Hatemi&rsquo;ye ölüm” sloganları atıldı. 

Ürdün de Kaynıyor 

Ürdün&rsquo;ün başkenti Amman&rsquo;da muhaliflerle iktidar yanlıları arasında çıkan çatışmada 8 kişinin yaralandığı bildirildi.

Daha fazla özgürlük ve gıda fiyatlarının düşürülmesi için meydanlara çıkan 2 bin kadar göstericiyle hükümet yanlısı 200 kadar göstericinin çatıştığı kaydedildi. 
 Irak&rsquo;ta Gösteriler Sürüyor 
Dün Irak&rsquo;ın kuzeyinde yapılan yönetim karşıtı gösteri kanlı bitmişti. Mesud Barzani&rsquo;ye bağlı güçler, halkın üzerine ateş açmıştı. Ülkedeki yönetim karşıtı gösteriler bu kez ülkenin güneyinde yaşandı. 

Basra&rsquo;da valinin istifasını isteyen göstericiler bir köprüyü kapattı. Ülkenin ikinci büyük kenti olan Basra&rsquo;da bin dolayında kişi, daha iyi hizmet, iş ve emeklilik maaşlarının artırılmasını da talep etti.