Mısır'da Hüsnü Mübarek döneminin üç eski bakanı ile Mübarek ailesine yakınlığı ile bilinen bir işadamı tutuklandı. 

 
     Tutuklanan eski İçişleri, Bayındırlık ve Turizm Bakanları yolsuzluk yapmak, rüşvet almak ve göstericilere karşı şiddet kullanmakla suçlanıyor.
 
     Mübarek döneminde Mısır&rsquo;ın çelik kralı olarak kabul edilen ünlü işadamı Ahmet Ezz de tutuklananlar arasında.
 
     Ezz, kara para aklama ve Mübarek ailesine yakınlığını kullanarak ihalelere fesat karıştırmakla suçlanıyor.
 
     Tutuklanan üç eski bakan ve işadamının mal varlıkları da donduruldu.
 
Uluslararası Af Örgütü&rsquo;nden Mısır Ordusuna Suçlama

     Öte yandan Uluslararası Af Örgütü, Mısır ordusunu, ayaklanma sırasında gözaltına alınan göstericilere karşı şiddet kullanmakla suçladı.
 
     Uluslararası Af Örgütü&rsquo;nden yapılan açıklamada, &quot;Sorgulamayı yapan askerler, gözaltına aldıkları kişileri tamamen soyduktan sonra vücutlarına elektro şok verdi ve tayzikli su kullanarak işkence yaptı&quot; denildi.
 
     Sorgulama sırasında bazı göstericilerin de feci şekilde kırbaçlandığı ve hala hastanelerde tedavilerinin sürdüğü belirtiliyor.