Ban Ki Moon, hem Bahreyn, hem de gösterilerin yapıldığı diğer Arap ülkelerinin liderlerine itidal çağrısında bulundu.


Birleşmiş Milletler Genel Sekreteri Ban Ki Moon, Bahreyn&rsquo;de göstericilere karşı uygulanan aşırı güçten rahatsız olduğunu ifade ederek, hem Bahreyn, hem de gösterilerin yapıldığı diğer Arap ülkelerinin liderlerine itidal çağrısında bulundu.

Ban Ki Moon, Bahreyn yönetimini sivillere ve gazetecilere şiddet uygulamaktan kaçınmaya  çağırdı. 

Ban, barışçıl gösteriler yapanlara karşı yetkililerin insan haklarına saygı göstermeleri yönünde yükümlülüğü bulunduğunu ve tüm tarafların şiddetten kaçınması gerektiğini vurguladı.

Birleşmiş Milletler&rsquo;in özellikle barışçıl şekilde gösteri yapma ve toplanma hakkı ile ifade ve basın özgürlüğü haklarına büyük önem verdiğinin altını çizen Genel Sekreter, bölgedeki tüm liderlerden, halklarını dikkatle dinlemelerini ve onların meşru isteklerine cevap vermelerini istedi.

Şu an bölgede baskıya değil, cesur reformlara ihtiyaç olduğunu dile getiren Ban, talep edilmesi halinde Birleşmiş Milletler&rsquo;in bölge ülkelerine özellikle özgür ve şeffaf seçimlerin yapılması noktasında yardım etmeye hazır olduğunu da kaydetti.