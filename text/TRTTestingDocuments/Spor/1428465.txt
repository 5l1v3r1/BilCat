BJK son 30 yılın en kötü performansına ulaştı, GS ise 52 yıllık mağlubiyet rekorunu egale etti.


     Her iki takım da bu sezon taraftarlarının yüzünü güldüremedi.

     Ne yıldızlar Beşiktaş&rsquo;a ilaç oldu, ne de Hagi Galatasaray&rsquo;ın dertlerine çare.

     Her iki takım da yaşanan hayal kırıklıklarıyla adeta tarih yazdı. 

   Önce Quaresma,ardından Guti geldiğinde yer yerinden oynadı.

   Devre arasında da Simao,Almeiada ve Fernandes kartal oldu.

    Yıldızlar gelince doğal olarak beklentiler  de yükseldi.

    Mutluluktan taraftarların ayakları  yere basmaz oldu.

    Ama bu pembe tablo çok kısa sürdü.

    Ligde arka arkaya yaşanan puan kayıpları şampiyonluk hayallerini mucizelere bıraktı.

     İstanbul Büyükşehir Belediyespor yenilgisi camiayı adeta  sarstı.

     Karabükspor beraberliğinin ardından gelen  Ankaragücü yenilgisi ise bardağı taşıran son damla oldu.

     Bu yenilgi Kara Kartal&rsquo;ın 21&rsquo;inci hafta itibariyle son 30 yılın en kötü performansına ulaşmasına neden oldu. 

     1980-1981 sezonunda 7 galibiyet, 6 beraberlik ve 8 yenilgiyle yüzde 47 nokta 6&rsquo;lık başarı oranı yakalayan siyah-beyazlılar, son başkent yenilgisiyle, 9 galibiyet, 5 beraberlik ve 7 mağlubiyete ulaştı.

      Bu yüzde 54 nokta 7&rsquo;lik oran Beşiktaş&rsquo;ın son 30 yıldaki en kötü performansı oldu.
   
     Takımın içinde bulunduğu kötü durum yönetimi de hırçınlaştırdı.

     Başkan Yıldırım Demirören&rsquo;in son olarak Federasyon Başkanı Mahmut Özgener&rsquo;i ağır sözlerle eleştirmesi, gerilimli günlerin daha da süreceğinin
en büyük işaretçisi oldu.
     
Galatasaray Mağlubiyet Rekorunu Egale Etti
      Galatasaray&rsquo;ın durumu da Beşiktaş&rsquo;tan farksız değil.

       Rijkaard ile bir türlü düzlüğe çıkamayan sarı-kırmızılı yönetim, çareyi eski dosta sarılmakta buldu.
    
       Ama görünen o ki Hagi de kötü gidişe çare olamadı.

       Devre arasında yapılan transferler de camianın beklediği türden isimler olmadı.

       Eskişehirspor galibiyetiyle umutlanan sarı-kırmızılı camia 1-0 lık Gaziantepspor yenilgisiyle lige havlu attı.

       Cimbom, bu yenilgiyle Süper Lig&rsquo;deki 10. yenilgisini aldı ve mağlubiyet rekorunu 21&rsquo;inci haftada egale etti.

      Galatasaray geride kalan 52 yılda en fazla 10 kez mağlup olmuştu.

      Aslan, ligi 7&rsquo;inci bitirdiği 1969-70, 11&rsquo;inci olduğu 1981-82 ve 6&rsquo;ıncı sırada bitirdiği 2003-2004 sezonlarında 10&rsquo;ar mağlubiyet almıştı.

       Artık tek hedef; Ziraat Türkiye Kupası&rsquo;nı kazanmak.

       Ancak bu da sarı kırmızılı ekip için hiç kolay olmayacak.

       Çünkü cimbom  çeyrek final ilk maçında deplasmanda 3-2 yenildiği Gaziantepspor&rsquo;u saf dışı bırakmak zorunda.

       Lige şampiyonluk parolasıyla başlayan hem Beşiktaş hem Galatasaray, artık şampiyonluk yarışını uzaktan izlemekle yetiniyor.