Derbi maçın devre arasında şeref tribünü salonuna giren iki kulübün yöneticileri ve kongre üyeleri birbirlerine küfür ve hakaret ederek sataştı.

 
Fenerbahçe&rsquo;nin Beşiktaş&rsquo;ı İnönü Stadı&rsquo;nda 4-2 yendiği maçın devre arasında iki takım yöneticileri ve kongre üyeleri arasında kavga çıktı.
 
Karşılaşmanın devre arasında şeref tribünü salonuna giren iki kulübün yöneticileri ve kongre üyeleri önce birbirlerine küfür ve hakaret ederek sataştı. 
 
Beşiktaşlı yönetici ve kongre üyelerinin ağır sözlerine aralarında Başkan Aziz Yıldırım&rsquo;ın da bulunduğu Fenerbahçeliler de karşılık verince ortalık bir anda karıştı. İki taraf birbirine yumruklarla saldırırken, kavgayı ayırmaya çalışanlarda yumruklardan nasibini aldı. Kavga bir süre sonra yatıştırılırken, maçın temsilcisinin ve federasyon temsilcisinin de kavgaya şahit olduğu ve raporunda bu olaya yer vereceği öğrenildi. 
 
Bu durumda Beşiktaş&rsquo;a ve Fenerbahçe&rsquo;ye ağır para cezasıyla birlikte diğer disiplin cezalarının da uygulanması bekleniyor.