Fenerbahçe Ülker, H Grubu'ndaki 5. maçında Yunanistan'ın Olympiacos takımı ile karşılaşacak.

Turkish Airlines Euroleague Top 16&rsquo;da mücadele eden Fenerbahçe Ülker, H Grubu&rsquo;ndaki 5. maçında yarın (24.02.2011) Yunanistan&rsquo;ın Olympiacos takımı ile karşılaşacak. 
 Sarı-lacivertliler, Sinan Erdem Spor Salonu&rsquo;nda saat 20.15&rsquo;te başlayacak mücadeleyi kazanması halinde grup lideri olarak bir üst tura çıkacak.
 Top 16&rsquo;da yaptığı 4 maçtan 3&rsquo;ünü kazanan Sarı-Lacivertliler, H Grubu&rsquo;nda liderlik koltuğunda oturuyor. 
 Fenerbahçe Ülker, bu turdaki ilk karşılaşmasında Olympiacos&rsquo;u deplasmanda 70-84 yendikten sonra Sinan Erdem Spor Salonu&rsquo;nda ağırladığı Power Electronics Valencia&rsquo;yı da 75-73 mağlup etti. 
 Top 16&rsquo;daki üçüncü maçında Zalgiris&rsquo;i İstanbul&rsquo;da 80-72&rsquo;lik skorla yenen Fenerbahçe Ülker, dördüncü maçında ise deplasmanda karşılaştığı aynı takıma uzatmalarda 85-84 mağlup oldu. 
 Fenerbahçe Ülker&rsquo;de sakatlanarak sezonu kapatan Mirsad Türkcan ile Olympiacos&rsquo;ta sakatlığı nedeniyle 1 ay sahalardan uzak kalacağı açıklanan Ioannis Bourousis bu maçta forma giyemeyecekler.