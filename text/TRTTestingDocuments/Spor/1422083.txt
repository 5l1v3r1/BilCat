Amerikan Ulusal Basketbol Ligi'nde (NBA) çok kötü bir sezon geçiren Cleveland Cavaliers, son maçında da yenilerek üst üste 25. yenilgisini aldı.

Son maçında deplasmanda Dallas Mavericks&rsquo;e 99-96 yenilen Cleveland Cavaliers, NBA tarihinde üst üste en fazla maç kaybeden takım oldu.

NBA&rsquo;de en çok üst üste maç kaybetme rekoru, 1982-1983 sezonundaki 24 mağlubiyetle yine Cavaliers&rsquo;e aitti.

Ligde 8 galibiyeti, 44 mağlubiyeti bulunan Cavaliers, son galibiyetini 18 Aralık&rsquo;ta New York Knicks karşısında aldı. Galibiyetlerinden 5&rsquo;ini kendi sahasında kazanan Cleveland, sonraki 8 maçını evinde oynayacak.

İki sezon üst üste en değerli oyuncu seçilen Lebron James&rsquo;in Miami Heat&rsquo;e gitmesinin ardından tarihinin en kötü sezonunu geçiren Cavaliers, geçen sezon 82 maçta 61 galibiyet almıştı.

Mavericks&rsquo;de en skorer isim 23 sayı atan Jason Terry oldu, Dallas ekibinde, Shawn Marion 17, Dirk Nowitzki 12, Ian Mahinmi 11 sayıyla oynadı.

Cavaliers&rsquo;da J.J. Hickson 26 sayı, 12 ribauntla, Remon Sessions 19 sayı, 13 asistle, Antawn Jamison 18 sayı, 11 ribauntla &rsquo;&rsquo;double-double&rsquo;&rsquo; yaptı.