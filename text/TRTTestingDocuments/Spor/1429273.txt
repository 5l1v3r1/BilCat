Ertuğrul Sağlam, "Halis Özkahya'ya kötü söz söylediğiğimi ispat edecek varsa antrenörlüğü bırakırım" dedi.

Bursaspor Teknik Direktörü Ertuğrul Sağlam, katıldığı bir TV programında bugüne kadar herhangi bir karşılaşma öncesinde ve sonrasında hakemlerin haysiyetini zedeleyici hiçbir kelime kullanmadığını belirtti. 

Sağlam, &quot;Halis Özkahya&rsquo;ya kötü söz söylediğimi ispat edecek varsa antrenörlüğü bırakırım. Hakemlerimiz de onurlarına ve haysiyetlerine düşkün insanlardır. Böyle bir söylem karşısında gereğini yaparlar. Bursaspor&rsquo;a geleli 2,5 yıl oldu ilk kez böyle bir olay yaşadım. Hakeme bravo dememle birlikte beni sahadan dışarı çıkardı&quot; diye konuştu.

Kendisinin karşılaşmanın hakemi Özkahya ile kavga etmediğini, diyaloğa girmediklerini ifade eden Sağlam, şunları söyledi:
&quot;Bana 40 metreden daha fazla yaklaşmadı. Benim tepkim şu oldu; Eskişehir deplasmanı zor deplasman şampiyonluk yarışı sürüyor. 1-0 önde götürdüğümüz karşılaşmada hakemin kararıdır o, ama bizim penaltı olmadığına inandığımız penaltıyla maç beraberliğe geliyor. Ondan birkaç dakika sonra bize yapılan hareket ve orada penaltımız verilmiyor. Akabinde bir oyuncumuz masum bir itirazdan sonra oyundan atılıyor. 5 dakika içerisinde 3 tane net ve ağır kararla karşı karşıya kalıyoruz. Sinirlendim. Sahada kalmam gerekirdi ama bizler de insanız. Böyle çok kısa bir zamanda 3 tane oyunun gidişatını derinden etkileyecek pozisyonla karşı karşıya gelince alkışlayarak bravo diyerek tepki gösterdim. Benim diyaloğum bu kadar. Alkışla protesto etmek ihraçsa ben bu olayı kabul ediyorum ama oyuncuya, alkışla uyarı veriliyorsa bence teknik adama da verilmesi lazım. Beni uyarmadan dışarı gönderdi. 4&rsquo;üncü hakemi şunu sordum &rsquo;Neden gönderiyorsun?&rsquo;, o da bana, &rsquo;Alkışlayarak hakemi protesto ettin&rsquo; dedi. Tribün gergindi ve o sinir ruh hali içinde orada çok fazla takıma katkı da sağlayacağıma inanmadım. Mutlu hocaya gerekenleri söyleyerek içeri girdim.&quot;