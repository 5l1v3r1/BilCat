Son günlerde yaşanan gelişmeleri yakından takip ettiklerini belirten Arıboğan, "Düzenleyeceğimiz basın toplantısıyla kamuoyunu aydınlatacağız" dedi.

Futbol Federasyonu 1. Başkan Vekili Lutfi Arıboğan, federasyon olarak, son günlerde yaşanan gelişmeleri yakından takip ettiklerini ve düzenleyecekleri basın toplantısıyla kamuoyunu aydınlatacaklarını söyledi. 

Gazetecilerin sorularını yanıtlayan Arıboğan, A Milli Takımın 9 Şubat Çarşamba günü Trabzon&rsquo;da Güney Kore ile hazırlık maçı oynayacağını hatırlatarak, &quot;Kamuoyuna mesaj vermek istiyorum. Öncelikle Türkiye Futbol Federasyonu olarak sistemin kontrol altında olduğunu belirtmek istiyorum. Hem saha içinde, hem de saha dışında olanları, olumlulukları, olumsuzlukları, oluşan gündemi, oluşturulmak istenen gündemi çok yakından takip ettiğimizi belirtmek istiyorum&quot; dedi. 

Arıboğan şöyle devam etti: 
&quot;Fakat takdir edersiniz ki öncelikli gündemimiz Güney Kore&rsquo;yle oynayacağımız hazırlık maçımız. Maçı çok ciddiye alıyoruz. Ancak maçtan sonra 10 Şubat perşembe günü başkan Mahmut Özgener&rsquo;le birlikte basın toplantısı düzenleyeceğiz. Bu basın toplantısında kamuoyunu aydınlatma adına açıklamalarda bulunacağız. Maçımızı güzel bir şekilde tamamlayalım, ardından güzel bir basın toplantısı yapacağız.&quot;