Galatasaray Teknik Direktörü Gheorghe Hagi, düzenlediği basın toplantısında soruları cevapladı.

Florya Metin Oktay Tesisleri&rsquo;ndeki basın toplantısına Bucaspor maçının önemine dikkat çekerek başlayan Hagi, takımın içinde bulunduğu duruma gelmesinde kendisinin etkisi olmadığını belirterek, &rsquo;&rsquo;Takımı bu hale ben getirmedim.&rsquo;&rsquo; dedi.

Basının tavrını da eleştiren ve kendisini bir başarılı, bir başarısız ilan eden gazetecilere de seslenerek, &quot;Oyuna son verin.&quot; dedi.

Takım olarak içinde bulundukları durumdan ve puan cetvelindeki yerlerinden kendisinin de memnun olmadığını belirten Hagi, &quot;Galatasaray&rsquo;a 3 kere geldim. 3&rsquo;ü de zor durumdu. Ben buraya yarın için geldim.&rsquo;&rsquo; diyerek konuşmasına şöyle devam etti:

&rsquo;&rsquo;Bu takımı böyle yapan ben değilim. Geldiğimde yapacaklarımı söyledim. Zirveye oynacak bir takım yaratacağız ama bu kadar kısa zamanda olmaz. 1,5 yıllık sözleşmem var. Yoksa 3 aylık imza atardım. Takımın tamamı ile sadece 10 gün çalıştım. Galatasaray zor bir durumda biliyoruz ve bu durumdan çıkacağız. Bu durumun sorumlusu ben değilim, sizlerin, başkanın ve herkesin önünde söyledim söylerim. Hedefimizdeki takımı kurmak için elimden geleni yapacağım. Bazı şeyleri zaman içinde değiştirebilirsiniz ve bunun için çabalıyoruz. %100 olarak her şeyimi veriyorum. Futbol hakkında kendi kurallarım ve bir felsefem var. Onun dışında boş yazılar yazılmasın. Kendilerine iyi oyuncular olduğuklarını hatırlatarak onları motive etmeye çalışıyorum her gün yineliyorum zevk alarak oynamaları gerektiği belirtiyorum. Giderek daha iyi oynayan bir takım oluyoruz. Ben uzun bir zamanımım olduğunu düşünüyorum, Galatasaray&rsquo;ın başaramayacağı şey yoktur.&quot;

Sarı - kırmızılı takımdaki sakat oyuncuların durumuyla ilgili açıklamalarda da bulunan Hagi, &quot;4 oyuncumuz sakat, Arda ve Pino kondisyoner ile çalışıyor. Kewell&rsquo;ın sakatlığı devam ediyor, fakat Barış&rsquo;ın durumu biraz daha iyi. Diğer oyuncularımız ile birlikte çalışma fırsatı bulduk ve bu çalışmaların meyvesini almak isiyoruz.&quot; diye konuştu.

Hagi, Bucaspor maçının kendileri için çok büyük önem taşıdığını da belirterek, &rsquo;&rsquo;Rakibimiz cesaretli bir takım ve bize karşı cesaretli oynacaklardır. Tecrübeli bir hocaları var. Biz kendi oyumuzu oynayarak istediğimiz 3 punı almak istiyoruz.&quot; dedi.