Türkiye Futbol Federasyonu, uzun  süredir üzerinde  çalıştığı "milli takım futbolcularının sigortalanması" çalışmasını tamamlandı. 

Türkiye Futbol Federasyonu, milli takım futbolcularına sağladığı bu sigorta ile hem milli takıma futbolcu yollayan kulüplerin hem de futbolcuların haklarını gözetmeyi amaçlıyor. 
Futbol Federasyonu&rsquo;ndan yapılan açıklamaya göre, söz konusu sigorta, profesyonel futbolcu geçici sakatlık teminatı, futbolcuların sabit ücretlerini hem de maç başı ücretlerini kapsıyor. 
A Milli Takım kadrosunda yer alan oyuncular; kamp dönemi sırasında yaşayacağı sakatlık karşılığında, sahadan uzak kalacağı dönem boyunca kontratında yazılı olan maç başı ücretini alabilecek. Bu dönemde kulübünün oyuncuya vermesi gereken garanti parayı da yine TFF ödeyecek.
Sözkonusu sigorta, oyuncuların A Milli Takım kampında olduğu tüm dönemi kapsıyor. 
1 yıl boyunca geçerli olacak poliçede, futbolcuların kulüpleri ile olan kontrat şartları esas alınacak ve hasar ödemeleri bu şartlara göre gerçekleştirilecek. Sigorta uygulaması, 9 Şubat&rsquo;ta Güney Kore ile oynanacak maç ve kamp ile birlikte başladı.