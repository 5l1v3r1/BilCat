Sarı Lacivertli savunma oyuncusu, önemli açıklamalar yaptı, "Daha katı savunma ve iyi yardımlaşma" dedi.

Diego Lugano, takım olarak ligin ikinci yarısına iyi başlamak konusunda söz verdiklerini, aldıkları galibiyetlerle bu sözü tuttuklarını söyledi. 
Bu hafta Ligde Kayserispor ile yapacakları karşılaşmada da tek hedeflerinin galibiyet olduğunu belirten Uruguaylı futbolcu &quot;Şu an puan cetvelinde bizden yukarda iki takım var ve onların hemen arkasındayız. İlk 3 haftayı çok iyi geçirdik. Bu hafta kendi sahamızda oynayacağımız bu maçla ilgili tek düşüncemiz tabii ki kazanmak ve 3 puanı almak. Bu maç, yukarıdakilere yetişmek, onları yakalamak ve geçmek adına çok önemli bir maç&quot; dedi.  
Son maçlarda kalelerinde az sayıda gol görmelerinin nedeninin daha katı savunma yapmaları olduğunu belirten Fenerbahçeli futbolcu, &quot;Bu ortak bir çalışmanın ürünü. Defansı çok iyi yaptığımızı göstermekle ilgili olduğu kadar, takım halinde işi çok ciddiye alıp kenetlendiğimizin ve bütünleştiğimizin de göstergesi. Son 3 haftada yediğimiz 1 gol de tamamen buna bağlı. Daha katı savunma yapıyoruz, birbirimizle çok iyi bir şekilde yardımlaşıyoruz&quot; dedi.