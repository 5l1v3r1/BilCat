Trabzonspor, 21. haftada deplasmanda karşılaştığı Sivasspor maçını 3-2 kazanarak galibiyet özlemine son verdi. 


Süper Lig&rsquo;deki son galibiyetini ligin ilk yarısının son maçında 17. haftada kendi sahasında 3-0&rsquo;lık skorla Kardemir Karabükspor karşısında elde eden bordo - mavili ekip, o maçtan sonra ligde galip gelemiyordu. Bordo-mavililer, ligin ikinci yarısında oynadığı ilk maçta sahasında Ankaragücü ile 1-1 berabere kalmıştı. Ardından 19. haftada deplasmanda Fenerbahçe&rsquo;ye 2-0 mağlup olmaktan kurtulamayan Karadeniz temsilcisi, 20. haftada ise evinde Medical Park Antalyaspor&rsquo;la 0 - 0 berabere kalarak 2 puan daha kaybetmişti.
 
Üst üste yaşanan kayıplar camiadaki moralleri bozarken, Sivas deplasmanında kötü gidişe dur demeyi hedefleyen bordo-mavili ekip, bu amacına ulaştı. Karadeniz temsilcisi, zorlu deplasmanda gol düellosu şeklinde geçen maçı Jaja ve Burak&rsquo;ın (2) attığı gollerle 3-2 kazandı. 
 
Trabzonspor bu sonuçla hem 3 haftalık galibiyet özlemine son verdi, hem de ligin ikinci yarısındaki ilk galibiyetini aldı. Bordo-mavililer bu galibiyetle puanını da 47&rsquo;ye yükseltti.