Bank Asya 1. Lig'de İzmir derbisinde Karşıyaka ile Altay, Atatürk Stadı'nda karşı karşıya geldi. 

BANK Asya 1. Lig&rsquo;de Altay, Karşıyaka&rsquo;yı tek golle yenerek yedi maç aradan sonra galibiyet tanıştı.

Bu sonuçla ev sahibi Karşıyaka 26 puanda kalırken, Altay puanını 21&rsquo;e çıkardı.

Maçtan Dakikalar 

14. dakikada Burak sol çaprazdan ceza sahasına girip topu müsait pozisyondaki Murat Hacıoğlu&rsquo;na çıkardı. Bu futbolcunun şutunda meşin yuvarlak üst direği sıyırarak auta gitti. 

23. dakikada Taha&rsquo;nın Cenk Ahmet&rsquo;i düşürmesi sonucu kazanılan frikiği Murat Hacıoğlu kullandı, top üst direkte patladı. 

28. dakikada Erçağ sağdan ceza sahasına doldurdu, Okan&rsquo;ın kafa şutunda top kaleci Ali Şaşal&rsquo;da kaldı. 

40. dakikada Baki&rsquo;nin uzaklaştırmak istediği topu ceza sahası dışında önünde bulan Murat Hacıoğlu sol ayağıyla çok sert vurdu, kaleci Necati iki hamlede kontrol etti.

GOL:64. dakikada Tayfun&rsquo;la başlayan Altay kontratağında Burak topu uzun süre taşıdıktan sonra ceza sahasındaki Thernand&rsquo;a çıkardı. Fransız santrfor siyah-beyazlı takımı 1-0 öne geçirdi. 

76. dakikada Okan ceza sahasında Murat Karakoç&rsquo;la girdiği mücadelede yerde kaldı, hakem Göçek &quot;devam&quot; dedi. 

80. dakikada Altay ceza sahasında oluşan karambolde topla buluşan Kıvanç önünü boşalttıktan sonra sert vurdu, kaleci Ali Şaşal&rsquo;ın geçen meşin yuvarlak yan direğinden dibinden döndü. Pozisyonun devamında Altaylı Murat Karakoç, hakem Hüseyin Göçek&rsquo;ten ikinci sarı kartını görerek takımını 10 kişi bıraktı.