Antrenmana,  Guti, Quaresma ve İbrahim Toraman'ın yanı sıra sakatlığı süren Nihat Kahveci de katılmadı.

Fenerbahçe&rsquo;ye 4-2 mağlup olan Beşiktaş, UEFA Avrupa Ligi ikinci tur rövanj maçında 24 Şubat&rsquo;ta deplasmanda oynayacağı Dinamo Kiev maçı hazırlıklarına başladı.  
Nevzat Demir Tesisleri&rsquo;ndeki antrenmanda, Fenerbahçe derbisinde forma giyen futbolcular koşu yapmakla yetindi. Diğer oyuncular teknik direktör Bernd Schuster yönetiminde kondisyon çalışmaları ile başladıkları antrenmanı pas ve şut çalışmaları ile devam ettirdi. Antrenman yarı sahada yapılan çift kale maç ile sona erdi. 
Antrenmana, Fenerbahçe derbisinde aldıkları darbelerden dolayı ağrıları bulunan Guti, Quaresma ve İbrahim Toraman&rsquo;ın yanı sıra sakatlığı süren Nihat Kahveci katılmadı. Bu futbolculardan tedavisi süren Nihat Kahveci&rsquo;nin Dinamo Kiev karşısında oynayamayacağı öğrenilirken, Guti ve İbrahim Toraman&rsquo;ın perşembe gününe kadar hazır olacakları bildirildi.  
Siyah Beyazlı takım 24 Şubat&rsquo;ta oynayacağı Dinamo Kiev maçı için 23 Şubat çarşamba günü Kiev&rsquo;e hareket edecek. Siyah Beyazlı takım maç öncesi son antrenmanını saat 19.30&rsquo;da maçın oynanacağı Valeriy Lobanovskyy Stadı&rsquo;nda yapacak.