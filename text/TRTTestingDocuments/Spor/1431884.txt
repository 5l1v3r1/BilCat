Defans oyuncusu Gürcü Aleksandre Amisulashvili, kendi isteğiyle Kayserispor'dan ayrıldı.


Sezon başında Rusya Premier League takımı FK Spartak Naltchik’ten sezon başında transfer edilen Amisulashvili, futbol hayatını Rusya’da sürdürmeye karar verdi ve sarı-kırmızılı kulüpten ayrıldı.

Gürcü defans oyuncusu Amisulashvili’nin, bonservis bedelinin adı açıklanmayan bir kulüp tarafından ödendiği bildirildi.

Aleksandre Amisulashvili&rsquo;nin kulüpten kendi isteğiyle ayrıldığı, Kayserispor Teknik Direktörü Şota Arveladze tarafından da doğrulandı.

Teknik Direktör Arveladze Gürcü futbolcunun kötü bir zamanda ayrıldığını belirterek şöyle dedi:

&quot;Devre arasında kendisiyle konuştum. İsteyen birkaç takım vardı. Sonuçta bir takım geldi ve para ödedi, kendisi karar verdi ve gitti. Kulüp olarak yapacağımız bir şey yoktu. Futbolcu karar verdiğinde bu fikrinden vazgeçirmek zor. İyi bir futbolcuydu, kötü zamanda ayrıldı.&quot; 

Arveladze, takımda Cangele, Zalayeta, Troisi, Souleymanou ve Eren’in sakatlıklarının sürdüğünü anımsatarak, &quot;Tüm futbolcularıma hazır olmalarını söyledim. Kim, ne zaman şans bulur, bilemem ama herkes hazır olmalı&quot; diye konuştu.