Taurasi'nin doping analiz sertifikalarının geri çekilmesi üzerine, dopingten ceza alan futbolcular da umutlandı.



        Fenerbahçe Bayan Basketbol takımından Taurasi&rsquo;nin   doping testinde yapılan hatanın ardından gözler,  son iki ayda ceza alan 4 futbolcuya çevrildi.
        Gençlerbirliği kaptanı Orhan Şam&rsquo;ın bu kapsamda  İsviçre&rsquo;deki doping merkezine başvurduğu bildirildi.        
     Basketbolcu Taurasi&rsquo;nin doping  analiz sertifikalarının Hacettepe Üniversitesi  tarafından geri çekilmesiyle başlayan tartışma futbola da sıçradı.

     Son iki ay içerisinde yapılan doping kontrollerinde ceza alan 4  futbolcunun da test sonuçlarına itiraz edebileceği belirtildi. 

     Bu futbolculardan Gençlerbirliği kaptanı Orhan Şam&rsquo;ın, numunelerini İsviçre&rsquo;deki doping merkezine gönderdiği öğrenildi.

     Başarılı defans oyuncusu Orhan Şam&rsquo;ın, yeni raporun lehine çıkması durumunda ceza almaktan  kurtulabileceği belirtildi.

     Gençlerbirliği Kulüp Başkanı İlhan Cavcav , Diana Taurasi hakkında verilen  kararın düzeltmesinin ardından  Orhan Şam için de umut doğduğunu söyledi.

İlhan Cavcav şöyle konuştu:

&rsquo;&rsquo; Orhan&rsquo;ın dürüstlüğüne inancım tamdır. Kendisine sorduğumda kullanmadığına yönelik çocuğunun üzerine yemin etti. &quot;Nasıl çıktı bilmiyorum&quot; dedi. İnanıyorum ki Orhan kardeşim de Fenerbahçeli kardeşim gibi bir hatanın düzeltilmesiyle tekrar futbola döner. Sadece Gençlerbirliği değil, Türk futbolu kazanır&quot; 

Orhan Şam&rsquo;ın, Gençlerbirliği&rsquo;nin Spor Toto Süper Lig&rsquo;in ilk yarısında Galatasaray ile deplasmanda yaptığı ve sahadan galibiyetle ayrıldığı maç sonrasında A numunesi alınmış ve kanında yasaklı maddeye rastlanmıştı.