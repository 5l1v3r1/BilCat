Erzurum’da Üniversiteler Kış Oyunları’nda beşinci olarak bir ilke imza atan milli sporcu Sabahattin Oğlağo, Norveç’te dünya starları ile yarışacak.

Norveç’in Başkenti Oslo’da 23 Şubat- 2 Mart tarihleri arasında yapılacak Kayaklı Koşu Büyükler Dünya Şampiyonası’nda Türkiye’yi Sabahattin Oğlağo temsil edecek. 
Erzurum’da yapılan 25. dünya Üniversiteler Kış Oyunları’nda Kayaklı Koşu’da beşinci olarak bir ilke imza atan milli sporcu Sabahattin Oğlağo, Norveç’in Başkenti’i Oslo’da yapılacak olan dünya şampiyonasında Türkiye’yi tek başına temsil edecek…
Kafile başkanlığını eski milli kayakçı ve kayak federasyonu yönetim kurulu üyesi Mithat Yıldırım’ın yaptığı ekipte antrenör olarak Alman Torld Rein ile idareci olarak Özkan Koyuncu yer alıyor.
Oğlağo, bu şampiyonada mevcut olan derecesini daha da geliştirmek olduğunu söyledi. Dünya şampiyonasının çok zorlu geçeceğini ve güçlü rakiplerinin bulunduğunu belirten Oğlağo, dünya şampiyonasında elinden gelenin en iyisini yapmaya çalışacağını  ancak hedefinin 2014 yılında Rusya’nın Sochi kentindeki Kış Olimpiyatları olduğunu söyledi.