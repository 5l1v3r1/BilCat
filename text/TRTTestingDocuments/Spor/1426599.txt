Spor Toto Süper Lig'de düşme hattında bulunan Bucaspor, Konyaspor'u 3-2 mağlup etti.

Spor Toto Süper Lig&rsquo;de 21. haftanın ilk maçında Bucaspor sahasında Konyaspor&rsquo;u konuk etti.

Alt sıralardan kurtulma çabası veren Bucaspor&rsquo;un gollerini 8. dakikada Musa Aydın, 62. ve 77. dakikalarda biri penaltıdan olmak üzere Jerko Leko kaydetti.

Konyaspor&rsquo;un golleri ise 65. ve 70. dakikalarda Marcin Robak&rsquo;tan geldi.

Bucaspor&rsquo;da Koray Çölgeçen 22. dakikada, Konyaspor&rsquo;da ise Erdinç Yavuz 62. dakikada, Ertuğrul Arslan 88. dakikada kırmızı kart gördü.

Bu sonucun ardından Bucaspor puanını 18&rsquo;e yükseltirken; Konyaspor 15 puanda kaldı.

 İlk Yarı 
 GGOL 8. dakikada evsahibi Bucaspor, Musa Aydın ile öne geçti. Konyaspor defansının arkasına atılan topa koşan Mendy&rsquo;in, ceza sahasına girdikten sonra kale alanına yerden ortasına Musa Aydın yatarak dokundu: 1-0.

14. dakikada Robak&rsquo;ın sol kanattan kullandığı korner atışına kale alanı ön çizgisinde yükselen Erdinç&rsquo;in kafa vuruşu ağlarla buluştu ancak hakem Çakır, faul gerekçesiyle golü vermedi.

22. dakikada Bucaspor&rsquo;dan Koray, ikinci sarı kartı görerek takımını 10 kişi bıraktı. Koray, 16. dakikada da sarı kart görmüştü.

44. dakikada Musa Çağıran&rsquo;ın sol kanattan ceza sahasına girmeden sert vuruşu, Bucaspor defansından döndü.
 İkinci Yarı 

54. dakikada Adnan&rsquo;ın kafa pasıyla ceza sahası ön çizgisinde buluşan Erdinç&rsquo;in yerden sert vuruşu, az farkla dışarıya çıktı.
 GOL 
62. dakikada Bucaspor, farkı 2&rsquo;ye çıkardı. Konyaspor defansının arkasına atılan uzun topu ceza sahası içinde yakalayan Erkan, Erdinç tarafından düşürülünce hakem Çakır, penaltı noktasını gösterdi. Leko, kullandığı penaltı atışını gole çevirerek takımını rahatlattı: 2-0. Bu pozisyonda Erkan&rsquo;ı düşüren Erdinç, kırmızı kartla oyun dışında kaldı.
 GOL 
65 dakikada Konyaspor, skoru 2-1&rsquo;e getirdi. Sol kanattan Hakan&rsquo;ın ortasına kale alanı içinde yükselen Robak, yakın mesafeden vurduğu kafa şutu ağlarla buluştu: 2-1.
 GOL 
71. dakikada Robak, hem kendisinin hem de takımının ikinci golüne imza attı. İlk golde olduğu gibi sol kanattan Hakan&rsquo;ın ortasına yükselen Robak, ön direkte kafayla meşin yuvarlağı ağlara gönderdi: 2-2.

76. dakikada Robak&rsquo;ın kafayla üçüncü gol arama şutunu, kaleci Londak yatarak dizleriyle önledi.
 GOL 
77. dakikada Bucaspor tekrar öne geçti. Ani gelişen Bucaspor atağında ceza yayı üzerinde topla buluşan Leko&rsquo;nun sert vuruşu ağları havalandırdı: 3-2.

82. dakikada sağ kanattan gelişen ani Bucaspor atağında Sercan, öne çıkan kaleci Pawelek&rsquo;in üzerinden topu sert bir şekilde kaleye gönderdi. Top, az farkla üstten dışarıya gitti.