Tolunay Kafkas, iki takımın da kazanmak için elinden gelen gayreti gösterdiğini söyledi.

 
Gaziantepspor Teknik Direktörü Tolunay Kafkas takım olarak ilk devre oldukça iyi mücadele ettiklerini ve haklı bir galibiyet aldıklarını söyledi. Maçın ilk yarısının mücadeleli geçtiğini anlatan Tolunay Kafkas, iki takımın da kazanmak için elinden gelen gayreti gösterdiğini dile getirdi.
 
Özellikle kenarları kullanarak oyunu açmak istediklerini sözlerine ekleyen Kafkas, &quot;Konyaspor 10 kişi kaldıktan sonra oyunun hakimiyetini ele geçirdik. Haklı bir galibiyet aldık.&quot; şeklinde konuştu.
 
Konyaspor taraftarlarının Ziya Doğan aleyhine tezahüratta bulunmasını da değerlendiren Kafkas, sözlerini şöyle tamamladı: 
 
&quot;Ziya Hoca, düzgün, namuslu insanlardan biridir. Cesaretlidir. Eski bir Konyasporlu olarak hocaya destek olunması gerektiğini düşünüyorum. Belki bu benim haddim değil, ama ben inanıyorum. Konyaspor Ziya hoca ile birlikte ligde kalacak. İnşallah Konyaspor hak ettiği yerlere gelecektir.&quot;
 
Gaziantepsporlu futbolcu Olcan da zorlu bir maç oynayacaklarını bilerek hazırlandıklarını belirterek, bekledikleri gibi zor bir maç oynadıklarını ve sahadan galibiyetle ayrıldıkları için de çok mutlu olduklarını söyledi.