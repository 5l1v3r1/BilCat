Avrupa Şampiyonlar Ligi'nde  2. tur heyecanı yarın ve Çarşamba günü 4 maçla devam edecek. Hamit Altıntop'lu Bayern Münih, İnter karşısında.

Avrupa Şampiyonlar Ligi&rsquo;nde 2. tur heyecanı, yarın ve çarşamba günü oynanacak ilk maçlarla devam edecek. 
Danimarka temsilcisi Kopenhag, yarın İngiliz Chelsea&rsquo;yi konuk edecek. İspanya&rsquo;nın güçlü takımlarından Real Madrid ise, deplasmanda Fransa&rsquo;nın Lyon takımıyla karşılaşacak. 
Çarşamba günü ise İtalya&rsquo;nın İnter takımı, milli futbolcu Hamit Altıntop&rsquo;lu Bayern Münih&rsquo;i ağırlayacak. Günün ikinci maçında Fransız temsilci Marsilya da Manchester United&rsquo;ı konuk edecek. 
Yarın ve Çarşamba günü oynanacak 4 maç da saat 21.45&rsquo;te başlayacak.  Bu maçların rövanşları 15 ve 16 Mart tarihlerinde yapılacak.