Sezonun ikinci yarısına dalya (100. gol) hedefiyle  başlayan Trabzonsporlu futbolcu Umut Bulut, 98 golde kaldı.

Spor Toto Süper Ligi&rsquo;ndeki son golünü ligin 15. haftasında İstanbul Büyükşehir Belediyespor ile oynanan maçta atan Umut Bulut, dalya kabusu yaşıyor. 

Ligin ilk yarısında 8 kez fileleri havalandırmayı başaran, ligde ise toplamda 98 golü bulunan Umut, ikinci yarıda oynanan 4 maçta ise hiç gol atamadı. 

Her maça dalya yapma parolası ile çıkan ancak bunu bir türlü başaramayan Umut, bu hafta Manisaspor ile deplasmanda oynanacak olan maçta fileleri sarsarak, şansızlığını kırmak istiyor.

100&rsquo;ler kulübüne girerek ligde adından söz ettirmeyi amaçlayan Umut, &quot;Son haftalarda gol atamıyorum ancak takım arkadaşlarım attıkları gollerle bize hayat veriyor&quot; dedi.