Gençler Türkiye Ferdi Boks Şampiyonasında Fenerbahçeli boksörler 2 altın, 2 gümüş, 2 bronz madalya kazanarak Türkiye şampiyonu oldu.

 
Gençler Türkiye Ferdi Boks Şampiyonasında Fenerbahçeli boksörler 2 altın, 2 gümüş, 2 bronz madalya kazanarak Türkiye şampiyonu oldu.
 
Türkiye Boks Federasyonu Başkanlığı tarafından Bayburt&rsquo;ta düzenlenen Gençler Türkiye Ferdi Boks Şampiyonası&rsquo;nda bugün yapılan final maçları Fenerbahçeli boksörlerin üstünlüğü ile sona erdi. Final müsabakalarında ringe çıkan 4 Fenerbahçeli boksörden 2 tanesi rakiplerini yenerek şampiyon oldu.  
 
Bayburtlu sporseverlerin büyük ilgi gösterdiği şampiyonaya 57 ilden 380 sporcu katıldı. Müsabakalarda Fenerbahçeli sporculardan, 52 kiloda Yasin Yılmaz ve  75 kiloda Hasan Ali Şengül rakiplerini yenerek şampiyon oldu.  60 kiloda Şiar Yalçın Özgül ve 91 kiloda Serhat Sayın İkinci, 56 kiloda Abdullah Kondi ve 64 kiloda Osman Tolip üçüncü oldu.
 
Şampiyonayı değerlendiren Fenerbahçe Boks Şube Kaptanı Mert Öztemel, &quot;Genç boksörlerimizin rekor katılımın olduğu Türkiye&rsquo;nin en büyük organizasyonunda şampiyon olmaları bizleri çok mutlu etti. Antrenörlerimizi ve bizi onurlandıran sporcularımızı kutluyorum. Bu büyük başarıyı sporcularımızın da candan isteği ile Türk boksunu desteği ile zirveye taşıyan başta başkanımız sayın Aziz Yıldırım&rsquo;a, yönetim kurulu üyelerimize ve camiamıza armağan ediyoruz&quot; dedi.