İtalya Seri A takımlarından Roma, Cenova mağlubiyetinden sonra istifa eden Ranieri'nin yerine Montella'yı getirdi.




Roma takımının eski oyuncusu Vincenzo Montella, sezon sonuna kadar takımın başında olacak.

     Roma`da genç takım antrenörlüğü yapan 36 yaşındaki Montella, ilk sınavını Bologna karşısında verecek. 

     Kısa süreli sözleşmesine rağmen kendini takımın başında geçici görmediğini ifade eden Montella, &quot;öncelikli hedefim sezon sonuna kadar görevimi en iyi şekilde yerine getirebilmek. Sonrası için ise şimdilik konuşmaya gerek yok. Çünkü futbolda herşey sürekli değişiyor&quot; dedi.

     İtalyan medyasında ise, Roma yönetiminin, sezon sonunda Chelsea`nin teknik direktörü Carlo Ancelotti`yi takımın başına getirmeyi düşündüğü için Montella ile kısa süreli anlaşmaya vardığı öne sürülüyor.



     Yaklaşık 10 yıl Roma forması giyen İtalyan golcü, 2009`da futbolu bırakma kararı almıştı. 

Roma formasıyla çıktığı 267 maçta 118 kez fileleri havalandıran Montella, İtalya milli takımının da formasını giymişti.