Avrupa Voleybol Kupalarında yoluna devam eden 3 Türk takımı, bugün rövanş mücadelesi verecek.

Avrupa Bayanlar Şampiyonlar Ligi 12’li Play-Off Grubu 2. maçlarında Eczacıbaşı VitrA, Fransa’nın RC Cannes takımını konuk edecek.  Eczacıbaşı Vitra, RC Cannes ile deplasmandaki ilk maçı 3-0 kazanmıştı. Eczacıbaşı, bu maçı kazanırsa kupada 6’lı Play-Off Grubuna yükselecek, kaybederse turu geçen tarafı “altın set” belirleyecek; altın seti alan taraf tur atlayacak. Karşılaşma İstanbul Burhan Felek Spor Salonu&rsquo;nda saat 17.30&rsquo;da başlayacak. Bu karşılaşmadan hemen sonra da bir başka Avrupa mücadelesi var. 
Bayanlar CEV Kupası Dörtlü Finalleri’nde Galatasaray Medical Park, ilk maçta 3-2 yenildiği Avusturya’nın Post takımıyla karşılaşacak. Sarı-Kırmızılı ekip, rövanşta yenilirse kupadan elenecek, galip gelirse durum 1-1 eşitleneceği için altın set uygulamasına gidilecek. Altın seti kazanan taraf Çalenç Turu’nda mücadele etme hakkı kazanacak.
Erkekler Çalenç Kupası Dörtlü Finalleri’nde Arkas Spor, Rusya’nın Fakel takımını konuk edecek. Arkas Spor, ilk maçta 3-1 yenildiği rakibi karşısında galip gelir ve altın seti de alırsa yarı finale yükselecek. Rus ekibinin galip gelmesi durumunda ise Arkas Spor elenecek. Karşılaşma saat 19.00&rsquo;da İzmir Atatürk Spor Salonu&rsquo;nda.