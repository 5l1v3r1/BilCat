Spor Toto Türkiye Kupası'nda, Aliağa Petkim'i 72-62 yenen Medical Park Trabzonspor, Beşiktaş Cola Turka'nın yarı finaldeki rakibi oldu.

 
Maça Kambala&rsquo;nın üst üste kaydettiği sayılarla hızla başlayan Aliağa Petkim, bu sayede ilk 3 dakikayı 5-0 önde geçti. Medical Park Trabzonspor ise 5. dakikada Ali, Ersin ve Cakic&rsquo;in sayılarıyla skoru 7-7&rsquo;ye eşitledi. Aliağa Petkim, ilk periyodun son dakikasında 14-15 öne geçmesine rağmen Ali Karadeniz&rsquo;in sayısına engel olamayınca üstünlüğü Medical Park Trabzonspor&rsquo;a kaptırdı. Ancak, Ali Karadeniz&rsquo;in sayısına Levent Bilgin ile kısa sürede cevap veren Aliağa Petkim, birinci periyodu 16-18 önde geçti. 
 
İkinci periyodun ilk dakikası sonunda skoru 18-18&rsquo;e eşitleyen Medical Park Trabzonspor, hücumdaki etkinliğini sürdürerek farkı açtı ancak, Aliağa Petkim 14. dakikada farkı kapatarak skoru 24-23&rsquo;e getirdi. Karşılaşmanın 19 dakikası 30-30 berabere geçilmesine rağmen, Medical Park Trabzonspor son dakikada ürettiği 5 sayı ile ilk yarıyı 35-32 önde kapattı. 
 
Üçüncü periyodun ilk sayısı da Kambala&rsquo;dan geldi. 22. dakikada attığı sayı ile aradaki farkı 1 sayıya indiren Kambala, 24. dakikada kaydettiği sayı ile de Aliağa Petkim&rsquo;in 36-35 öne geçmesini sağladı. Bu dakikadan sonra oyundaki baskısını artıran Aliağa Petkim, bir ara farkı 5 sayıya kadar çıkarmasına rağmen, bu üstünlüğünü uzun süre koruyamadı. Bu periyotta her iki takımda dış şutlarda etkili olamadı. Medical Park Trabzonspor, son dakikadaki atakları ile 3. periyodu 51-49 önde tamamladı. 
 
Son çeyreğin ilk dakikaları da karşılıkla sayılarla geçildi. 33. dakikada oyunda yeniden üstünlük kuran Medical Park Trabzonspor, aradaki farkı 10 sayıya çıkararak skoru 63-53&rsquo;e getirdi. 34. dakikada Kambala ile mücadelesinde sakatlanarak yerde kalan Miloseviç, saha kenarına alındı. Nefes almakta zorlandığı için bir süre oksijen verilen Milosevic, hastaneye kaldırıldı. Son 2 dakikaya girildiğinde aradaki farkı 5 sayıya indiren Aliağa Petkim, dış atışlardaki başarısızlığı nedeniyle farkın yeniden açılmasına engel olamadı. Son dakikada farkı yeniden 10 sayıya çıkaran Medical Park Trabzonspor, karşılaşmadan 72-62 galip ayrıldı. 

Medical Park Trabzonspor, 11 Şubat Cuma günü oynanacak yarı finalde, Beşiktaş Cola Turka ile karşılaşacak