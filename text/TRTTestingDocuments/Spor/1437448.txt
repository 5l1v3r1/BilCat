FIBA Eurochallenge'da, Pınar Karşıyaka, J Grubu'ndaki beşinci maçında Slovenya temsilcisi Krka Novo Mesto'ya deplasmanda 86-81 yenildi.


1. Periyot

İki takımda hücumda skor üretmekte zorlandığı ilk dakikalarda Jure Balazic ve Chris Booker ikilisiyle pota altından skor bulan Novo Mesto karşısında temsilcimiz, Andre Smith ve Jovo Stanojevic ile etkili oldu.

Stanojevic&rsquo;in turnikesi ve Birkan Batuk&rsquo;un da orta mesafeden kaydettiği basketle ilk dört dakikayı 7-10 önde geçen Pınar Karşıyaka karşısında Rojc ve Pavic ikilisiyle skor üreten Sloven ekibi, ilk periyotu da 24-19 önde tamamladı.

2. Periyot

David Holston&rsquo;ın orta mesafeden bulduğu basketle ikinci periyota başlayan temsilcimiz, savunmada Ikonic ve Krivec&rsquo;in basketlerine engel olamadı. Birkan Batuk&rsquo;un top kaybını Drobnjak ile turnike basket olarak değerlendiren Novo Mesto, yakaladığı 9-2&rsquo;lik seriyle de farkı 12 sayıya çıkarttı (33-21). 

Mola alan Pınar Karşıyaka, Ahmet Erdoğan&rsquo;ın üç sayılık basketiyle hücumdaki suskunluğuna son verdi. Eldridge ile bu bölümde skor üreten temsilcimiz, savunmada istediği sertliği uygulayamayınca, devre sonunda soyunma odasına 52-40 üstün giden taraf Novo Mesto oldu.

3. Periyot

Üçüncü periyotun ilk hücumunda Andre Smith&rsquo;in pasını asiste çeviren Furkan Aldemir, turnike basket kaydederken, Novo Mesto ise Balazic ve Booker&rsquo;ın boyalı alanı etkili kullanmasıyla skor üretti.

Temponun düştüğü bu bölümlerde iki takımda hücumda skor üretmekte sıkıntı yaşarken, Djordjevic&rsquo;in serbest atışları ve bir hücum sonrasında da orta mesafeden bulduğu sayıyla ev sahibi ekip 11 sayılık farkı korudu (58-47).

Holston&rsquo;ın kaçan turnikesi sonrasında Booker ile basket bulan Sloven temsilcisi, durumu 61-47&rsquo;ye getirince, Pınar Karşıyaka mola aldı. Aranın ardından iki takımda hücumda karşılıklı top kayıpları yaparken, Novo Mesto son 10 dakikalık bölüme 67-51 üstün giren taraf oldu.

4. Periyot

Mücadelenin final periyotuna Andre Smith ve Birkan Batuk&rsquo;un basketleriyle bulduğu sayılarla giren temsilcimiz, ilk dakika geride kalırken farkı da 13 sayıya indirdi (67-54). 

Dragic ve Ikonic&rsquo;in kaydettiği basketlerle bu periyottaki ilk sayılarını bulan Novo Mesto, 33. dakikada durumu 76-62 yaptı. David Holston&rsquo;ın üç sayılık basketi sonrasında mola alan ev sahibi ekip, 38. dakikaya da 83-77 üstün giren taraf oldu. 

Farkı eriten ve oyuna da ortak olan Pınar Karşıyaka, bitime 28 saniye kala Eldirdge&rsquo;ın üç sayılık basketiyle farkı üç sayıya indirdi (85-82). 

Taktik faulleri Krivec ile değerlendiren Novo Mesto, karşılaşmadan 86-81 galibiyetle ayrıldı