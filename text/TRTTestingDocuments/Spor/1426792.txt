Türkiye Kadınlar Basketbol Ligi'ndeki derbi maçta Galatasaray Medical Park, Fenerbahçe'yi 76-66 yenerek, liderliği ezeli rakibinden devraldı.

 
Karşılaşmaya etkili başlayan Galatasaray Medical Park, pota altında Fowles ve Catchings ile sayılar bularak üstünlüğü ele alırken, savunmasında da başarılı bir performans sergiledi. Horakova ve Nevriye&rsquo;nin çabalarına rağmen Fenerbahçe ilk periyotta rakibine karşılık veremedi ve sarı-kırmızılılar 11 sayı farkla bu bölümü 26-15 önde geçti. 
 
İkinci periyota da iyi başlayan ve 12. dakikada Catchings ile Augustus&rsquo;un basketleriyle farkı 15 sayıya (30-15) kadar çıkaran Galatasaray Medical Park, ardından bu hızını devam ettiremedi. Zogota, Matovic, Nevriye ve Horakova ile sayılar kazanarak oyunu dengeleyen Fenerbahçe, devreye girerken farkı 3 sayıya (40-37) indirdi. 
 
Mücadelenin ikinci yarısına Galatasaray Medical Park yine oyun üstünlüğünü ele alarak başladı. Işıl, Catchings, Fowles ve Tuba ile bulduğu sayılarla Fenerbahçe karşısında yine farkı açan sarı-kırmızılılar, Zogota&rsquo;nın çabalarına rağmen son çeyreğe 14 sayı farkla, 65-51 üstün girdi. 
 
Ribauntlarda sorun yaşayan Fenerbahçe karşısında son çeyrekte farkın kapanmasına izin vermeyen Galatasaray Medical Park, maçtan 10 sayı farkla 76-66 galip ayrılarak, ezeli rakibinden hem ilk yarıdaki yenilginin rövanşını aldı hem de liderliğe yükseldi.