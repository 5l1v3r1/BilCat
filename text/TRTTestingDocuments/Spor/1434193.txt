Galatasaray Kulübü Başkanı Adnan Polat, muhalefetten bazı kişilerin erken seçim istemelerine rağmen erken seçimin gündemlerinde olmadığını söyledi.


Galatasaray Kulübü Başkanı Adnan Polat, Lütfi Kırdar Kongre Merkezinde bu yıl ikincisi düzenlenen bilgilendirme toplantısında, mali genel kurulda ibra olabilmek için üyelere seçim rüşveti teklif etmeyeceğini, gündemlerinde seçim olmadığını belirtti.

Adnan Polat, son günlerde basında &quot; günah keçisi &quot; ilan edilen Sportif Direktör Adnan Sezgin&rsquo;e sonuna kadar güvendiklerini ve yönetim olarak arkasında durduklarını ifade etti.

Transfer konusuna da değinen Adnan Polat, yıldız futbolcular yerine  şöhrete ve paraya aç oyuncular alacaklarını, bu şekilde başarıyı hedeflediklerini anlattı. 

Polat, sözleşmesi sezon sonunda bitecek Kewell&rsquo;ın ve Neill&rsquo;ın performanslarına göre karar verileceğini, Arda ile Baros&rsquo;un da 2013 yılına kadar mukavelelerinin devam ettiğini hatırlattı. 

Kendisi dahil olmak üzere kimsenin görevinin garanti olmadığına değinen Polat, Teknik Direktör George Hagi&rsquo;yi önümüzdeki yıl Avrupa Kupası maçlarında takımın  başında görmek istediklerini kaydetti.

Polat yılan hikayesine dönen Misimoviç konusunda da, Hagi&rsquo; ile ortaklaşa alınan karara sonuna kadar uyacaklarını söyledi.