8 haftalık yenilmezlik serisi Galatasaray karşılaşmasıyla sona eren Eskişehirspor, gözünü Bursaspor maçına çevirdi. 

Bu hafta kendi sahasında Bursaspor&rsquo;u konuk edecek Eskişehirspor&rsquo;da sakat oyuncuların çokluğu, teknik heyeti kara kara düşündürüyor.

Son lig maçında Galatasaray&rsquo;a deplasmanda mağlup olan Eskişehirspor, hafta sonu evinde karşılaşacağı Bursaspor&rsquo;u yenerek tekrar çıkışa geçmek istiyor.

Forvet oyuncuları Batuhan ve Ümit&rsquo;in yanı sıra kaleci İvesa ve Boşnak oyuncu Saffet Nadarevic&rsquo;in sakatlığı bulunuyor. Bu  oyuncuların maça yetiştirilmesi için çalışıldığı belirtildi.

Bursaspor maçının çok zor ve önemli bir maç olduğunu belirten Eskişehirspor Teknik Direktörü Bülent Uygun, seyircilerinin ateşi ile takımın ateşinin birleşmesi durumunda, bu maçta kazanan tarafın kendileri olacağını kaydetti.

Bülent Uygun şöyle dedi:
&quot;- Sahamızda kazanıp taraftarımızı mutlu etmek istiyoruz. Bazen istemediğiniz sonuçlar alabiliyorsunuz, bu futbolun doğasında var. Bugün, her takım herkesi yenebiliyor. Şans faktörü yanınızda olmayınca işler iyi gitmiyor. Dün, dünde kalmıştır. Biz önümüzdeki maçlara bakıyoruz.&quot;