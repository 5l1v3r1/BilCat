İki hafta önce katıldığı rallide büyük bir kaza geçiren Formula 1 pilotu Robert Kubica bir dizi ameliyat geçirdi.



     İtalya&rsquo;da düzenlenen Ronde di Andora Rallisi&rsquo;nde kaza yaptığı gün 7 saat süren bir ameliyat geçiren Robert Kubica, elinin düzgün işlemesi için bir dizi operasyona daha alındı. 

     Doktorlar, ameliyatların olumlu etkilerini görmeye başladıklarını, Polonyalı pilotun artık parmaklarını hareket ettirebildiğini açıkladı. 

     İyileşme sürecine giren Kubica, bu gelişmelerin ardından yoğun bakımdan rehabilitasyon odasına alındı. 
     Talihsiz pilotun hastanedeki tedavisi, birkaç hafta daha sürecek. 

     Eğlence için katıldığı rallide geçirdiği kazada Robert Kubica&rsquo;nın sağ kolunda parçalı kırıklar meydana gelmiş, bacağında ve kafatasında da kırıklar oluşmuştu. 

     Polonyalı sürücü, bir an önce iyileşip Formula 1 pistlerine hızlı bir dönüş yapmayı arzu etse de, sezona yetişmesi mümkün görünmüyor. 

     Renault takımında Kubica&rsquo;nın yerine bu sezon veteran pilot Nick Heidfeld kokpite geçecek. 
     Kubica&rsquo;nın geleceği ise şimdilik belirsiz.