Almanya Birinci Futbol Ligi'nin (Bundesliga) 21. haftasında Borussia Dortmund, Schalke 04 ile golsüz berabere kalmasına rağmen liderliğini sürdürdü.

Borussia Dortmund gol pozisyonlarına rağmen Schalke&rsquo;yi yenemedi ve karşılaşma 0-0 berabere tamamlandı. Maçta, milli futbolcu Nuri Şahin&rsquo;in 90 dakika boyunca forma giydi.

İkinci sırada yeralan Bayer Leverkusen, deplasmanda FC Nürnberg&rsquo;e 1-0 mağlup oldu.

Tuncay Şanlı&rsquo;nın ilk kez forma giydiği Wolfsburg, deplasmanda  Hannover&rsquo;e 1-0 yenildi. Tuncay Şanlı karşılaşmada 73 dakika boyunca oynadı.

Bayern Münih, deplasmanda Köln&rsquo;e konuk oldu. Rhein Energie Stadı&rsquo;nda oynanan karşılaşmayı Köln 3-2 kazanarak haftanın sürpriz sonuçlarından birine imza attı.

Hamit&rsquo;in golü Bayern&rsquo;e yetmedi...Karşılaşmada Bayern&rsquo;in gollerini 22. dakikada Mario Gomez ve 43. dakikada Hamit Altıntop kaydetti. Köln&rsquo;e galibiyeti getiren golleri ise 55. dakikada Clemens, 62 ve 73. dakikalarda Novakovic attı.

Almanya&rsquo;da forma giyen Milli futbolcumuz Halil Altıntop&rsquo;un takımı E. Frankfurt, deplasmanda Freiburg&rsquo;la golsüz berabere kaldı.

Ligde kalmak için mücadele eden iki takım arasında oynanan maçta Stuttgart, deplasmanda Borussia Mönchengladbach&rsquo;ı 3-2 yendi. Serdar Taşçı&rsquo;nın da forma giydiği Stuttgart, deplasmanda ilk galibiyetini aldı.

Bundesliga&rsquo;da 21. hafta karşılaşmalarında alınan sonuçlar şöyle:

Borussia Dortmund: 0-FC Schalke 04: 0, Mainz 05: 1 -Werder Bremen: 1, Hannover: 1- Wolfsburg: 0, FC Köln: 3-Bayern Münih: 2, FC Nürnberg: 1-Bayer Leverkusen: 0, Hoffenheim: 3 -FC Kaiserslautern: 2, Borussia Mönchengladbach: 2- Stuttgart: 3, Freiburg: 0- Eintracht Frankfurt: 0

Bundesliga&rsquo;da bu hafta Hamburg-St. Pauli maçı, Hamburg Arena stadının zemininin yoğun yağış yüzünden bozulması nedeniyle iptal edildi.

Puan durumuna gelince, Borussia Dortmund 51 puanla ligin zirvesinde yer alırken, Bayer Leverkusen 39 puanla 2. sırada bulunuyor. Hannover, 37 puan ve averajla 3. sırada bulunan Mainz&rsquo;in ardından aynı puanla 4. sırada yer alıyor. Beşinci sıradaki Bayern Münih&rsquo;in 36 puanı var. Son üç sıradaki takımlardan FC Köln 22 puanla 16&rsquo;ncı, Stuttgart 19 puanla 17&rsquo;nci, Borussia Mönchengladback ise 16 puanla son sırada yeralıyor.

Gol Krallığı yarışında birinci sırada 16 golü bulunan Bayern Münihli Mario Gomez yer alıyor. Gomez&rsquo;i 15 golle Freiburglu Papiss Demba Cisse ve 14 golle Einracht Frankfurt&rsquo;ta oynayan Theofanis Gekas izliyor