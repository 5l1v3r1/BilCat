Sarı Kırmızılılar, Cumartesi günü Gaziantepspor ile yapacakları karşılaşmanın hazırlıklarını sürdürüyor.

Galatasaray&rsquo;lı futbolcular antrenmanı 2 grup halinde sürdürdü.
Birinci grupta oyuncular; pas oyunu, ayak tenisi ve kondisyon çalışmaları ile antrenmanı tamamladı.
İkinci grupta yer alan oyuncular ise Köstence Viitorul takımıyla bir hazırlık maçı yaptı. Aykut Çetin, Ayhan Akman, Mustafa Sarp, Gökhan Zan, Emiliano Insua ve Milan Baros’un da süre aldığı maçta,  A2 takım oyuncuları ile takviyeli takım, Viitorul ile 1-1 berabere kaldı.
Antrenmana A milli takım kampında bulunan Servet Çetin, Hakan Balta, Sabri Sarıoğlu, Yekta Kurtuluş, Kazım Kazım; A2 takımıyla birlikte olan Ufuk Ceylan, Aydın Yılmaz; Ümit Milli Takım kampında olan Anıl Dilaver, Emre Çolak, Serkan Kurtuluş ile ülkelerinin milli takımlarına giden Lorik Cana ile Bogdan Stancu katılmadı.