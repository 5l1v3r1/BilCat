Olimpiakos-Panathinaikos takımları arasında çoğu defa olduğu gibi yine ortalık karıştı.

Yunanistan Süper Ligi&rsquo;nde dün karşı karşıya gelen &quot;ezeli rakipler&quot; Olimpiakos ve Panathinaikos arasındaki Atina derbisini evsahibi takım Olimpiakos, hakemin tartışmalı kararlarıyla 2-1 kazandı. 
 Dünyanın önde gelen futbol derbilerinden biri olarak gösterilen ve ateşli taraftarlarıyla iki takım arasındaki maçların olaylı geçtiği Olimpiakos ve Panathinaikos arasındaki karşılaşma, Pire&rsquo;nin Karaiskaki stadyumunda oynandı. Evsahibi takım Olimpiakos, hakemlerin ikram ettiği galibiyet sonrası ilk devrede oynanan maçın rövanşını aynı skorla 2-1 aldı. 
 Şiddet, haksızlık ve futbol fanatizminin bütün yanlarıyla yaşandığı ateşli derbi, tartışmalı pozisyonları, kırmızı kartları, maç sonrası açıklamaları ile tam bir sinir harbi şeklinde geçti.
 Karşılaşmadan sonra saha karışırken, Panathinaikos&rsquo;lu futbolcular mağlubiyetin üzerine dayak yemekten de kurtulamadı. Yanlı tutumları nedeniyle spor gazeteleri tarafından &quot;daltonlar&quot; ve &quot;caniler&quot; yorumlarının yapılmasına neden olan orta hakem Dimitris Kalopulos ve yardımcıları, maç 1-1 devam ederken Panathinaikos&rsquo;un net bir golünü ve öne geçme fırsatını 4 oyuncu bozmasına rağmen ofsayt gerekçesiyle vermedi. 
 İlk yarının son dakikalarında Olimpiakos&rsquo;lu oyuncunun ceza sahası içerisinde elle kestiği penaltı pozisyonunu bu defa da hakem dışında herkes gördü. Son tartışmalı kararıyla maça damgasını vuran hakem, Olimpiakos&rsquo;un 2-1 öne geçtiği golü açık bir ofsayt olmasına rağmen geçerli saydı. 
 Panathinaikos&rsquo;un kaptanı ve gol makinesi Fransız Cibril Cisse, Simao, Corva ve Gavou maç bitiminde onlarca Olimpiakoslu taraftar tarafından dövüldü. Basın açıklaması yapan Cisse, &quot;Yaz döneminde Yunanistan&rsquo;dan ayrılacağım. Bu şartlar altında burada kalamam.&quot; dedi. 
 Cisse, üzüntüsünü şu ifadelerle dile getirdi: &quot;Hangi takımın daha iyi olduğunu gördük. Bizim golümüz netti. Olimpiakos&rsquo;un golü ise değildi. Kalpten konuşacağım. Yunanistan&rsquo;a beni kovalayarak kafamı kesmeleri için değil futbol oynamaya geldim. Bunlar başıma ikinci defa geliyor. Herkes biliyor. Maç bizim hakkımızdı. Ama bir insan bu maçı kazanmamamız gerektiğine karar verdi. Yunanistan&rsquo;da son aylarımı geçiriyorum. Buradan gideceğim.&quot; 
 Basın toplantısı sonrası Cisse&rsquo;nin önünü kesen Olimpiakos Başkanı Vangelis Marikas, Fransız yıldıza laf attı. Daha sonra karşılıklı olarak küfürleşmeler yaşandı. Futbolcular da soyunma odalarında birbirine girdi.