Şenol Güneş, ligde hala lider olduklarını, ancak lider olmalarının da bir garantisi olmadığını söyledi.

 
Trabzonspor Teknik Direktörü Şenol Güneş, Medical Park Antalyaspor karşısında iyi mücadeleye rağmen 2 puan kaybettikleri için üzgün olduklarını söyledi.
 
Güneş, 0-0 biten Medical Park Antalyaspor maçının ardından yaptığı açıklamada, sahaya kazanmak zorunda oydukları bir maç oynayacaklarının bilincinde olarak çıktıklarını ifade etti. 
 
Maç boyuncu bu duygu ve düşüncenin devam ettiğini anlatan tecrübeli teknik adam, &quot;Pozisyonlar bulduk ama golleri bulamadık. Gol gecikince de gerginlik ve oyun disiplininden kopmalar başladı. Bu sefer de rakibe olan etki alanımız düştü. Maçın geneline bakarsak oyunun bölümünde üstün olan ve kazanmaya yakın olan taraf bizdik. Ama son bölümlerde de rakibe pozisyonlar da verdik&quot; dedi.
 
Daha önce kaybettikleri puanların bu maç üzerinde bir baskı oluşturduğuna dikkat çeken Güneş, şöyle devam etti: 
 
&quot;O baskı da önce hırs ve arzu olarak sahaya yansıda ama daha kontrolsüzlüğe döndü. Ama bütün oyuncularımız elinden gelen gayreti gösterdi. Kaybettiğimiz 2 puan üzüntü vereci. Çünkü bu 2 puana bugünkü oyunun karşılığı olarak kaybetmeyebilirdik. Bir de Giray ve Cale&rsquo;yi kaybettik. Sarı kart cezalısı durumuna düştüler. Dolayısıyla bizim için iyi bir gün olmadı.&quot;
 Başarı Rakip Olarak Gösterilmeye Çalışıldı  
 Ligde hala lider olduklarını, ancak lider olmalarının da bir garantisi olmadığını dile getiren başarılı hoca, &quot;Daha önce de söyledim, biz avantajlarımıza güvenerek bu yarışa çıkmadık. Kendimize güvenerek yarışa çıktık. Sezon başında herkes sıfır puanla çıktı. Daha sonra avantajlı puanlar yakaladık. Bunun neticesinde bize olan övgüler sebebiyle biz bunu hep söyledik&quot; diyerek şu ifadeleri kullandı:
 
&quot;Başarı bize rakip olarak gösterilmeye çalışıldı. Biz onun öyle olmadığı söylemeye çalıştık. Şimdi de bize verilmek istenen mesaj, bu başarıyı, avantajı niye iyi kullanamadınız diye bir baskıya dönüştürmek. Buna bizim gücümüz yetmez. Biz kendi gerçeklerimiz kamuoyu ile paylaştık. Diğerlerini paylaşamayız.&quot;
 
Lig yarışında geride daha 14 maç olduğuna vurgu yapan Güneş, &quot;Şuanda yarışa Bursaspor ile eşit başlıyoruz. Bursaspor&rsquo;un da şampiyonluk yarışında olduğunu yazan arkadaşlara hatırlatayım. Genelde hep Fenerbahçe&rsquo;ye göre konuşuluyor. Bu lig yarışında şu anda üç takıma daha önde. Kayserispor da arkadan geliyor, Beşiktaş da gelecektir. Kimin şampiyon alacağını, kimin Avrupa kupalarına gideceğini bilemeyiz, bunu zaman gösterecektir. Ama biz sahaya çıktığımız zaman yarıştaki yerimizden çok oynayacağımız futbol ve alacağımız sonuçlara odaklanıyoruz.&quot; dedi.
 
Bordo-mavili futbolculardan Giray Kaçar ve Mustafa Yumlu da iyi mücadele ettikleri bir maçı kazanamadıkları için üzgün olduklarını dile getirdiler. Futbolcular, Trabzonspor&rsquo;u şampiyon yapmak için ellerinden geleni yapacaklarını ifade ettiler.