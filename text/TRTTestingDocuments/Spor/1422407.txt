Bir kez daha Gaziantepspor ile karşılaşacak olan Galatasaray, çalışmalarına 12 eksikle başladı.

Sarı Kırmızılı&rsquo;lar, Florya Metin Oktay Tesisleri’nde yaptığı antrenmanla Cumartesi günü Spor Toto Süper Lig’de Gaziantepspor ile oynayacağı karşılaşmanın hazırlıklarına başladı.
Antrenmana A milli takım kampında bulunan Servet Çetin, Hakan Balta, Sabri Sarıoğlu, Yekta Kurtuluş, Kazım Kazım; A2 takımıyla birlikte olan Ufuk Ceylan ve Aydın Yılmaz; Ümit Milli Takım kampında olan Anıl Dilaver, Emre Çolak, Serkan Kurtuluş ile ülkelerinin milli takımlarına giden Lorik Cana ve Bogdan Stancu katılmadılar.
Harry Kewell, Lucas Neill ve Juan Culio’nun yenilenme çalışması yaptığı antrenmanda Eskişehirspor maçında ilk onbirde yer almayan ve az süre alan futbolcular kondisyon ve güç çalışmaları yaptılar. 1,5 saat süren antrenmanın son bölümünde dar alanda çift kale maç yapıldı.
Tedavileri devam eden Çağlar Birinci, Gökhan Zan ve Barış Özbek antrenmanın tamamında takımla birlikte çalıştı. Juan Pablo Pino fizyoterapist eşliğinde saha egzersizleri ve düz koşu yaptı. Arda Turan kondisyoner Fatih Yıldız eşliğinde kuvvet çalışmasının ardından düz koşu yaptı.