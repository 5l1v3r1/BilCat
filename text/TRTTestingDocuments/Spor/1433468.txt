Maçın hakeminden yakınan Çalımbay; "İnanılmaz hatalar yaptı ve maçın sonucunu onlar belirledi" dedi.

Sivasspor Teknik Direktörü Rıza Çalımbay, iki takımında sahada güzel mücadele verdiğini ancak maçın kaderini hakemin belirlediğini söyledi.
 
Çalımbay, maçın ardından düzenlediği basın toplantısında, &quot;İki takımada tebrik ediyorum. Kazanmak için güzel bir oyun ortaya koyduk&quot; dedi.
 
Ancak bugün maçın kaderini belirleyenlerin hakemlerin olduğunu kaydeden Çalımbay, şöyle dedi: 
 
&quot;Bugün verilen kararlar hatalıydı. Hakemler verdikleri kararla skoru etkiledi. Hakemler biraz daha dikkatli olmalı. Sivasspor sahipsiz değil. Hakemler verdikleri kararla takımların kaderiyle oynar hale geldi. Bu işler bu kadar basit mi? Hakem hataları Bursa maçıyla başladı. Doğru dürüst maç yönetsinler. Karşımıza hakemleri alıp mücadele etmek istemiyoruz. Verdikleri hatalı kararlarla takımlara zarar veriyorlar. Kim olursa olsun iyi ve düzgün maç yönetsinler. Bu günde maçın kaderini belirleyen hakemdir. İnanılmaz hatalar yaptı ve maçın sonucunu onlar belirledi. Bizde zaman gelince bunun cevabını veririz.&quot;
 
Eskişehirspor maçının kendisi için büyük önem taşıdığını kaydeden Çalımbay, &quot;Benim için anlamlıydı. Burada iki senem geçti ve Eskişehirspor&rsquo;un zor günlerinde burada idim. Şuan ki takımı ben kurmuştum. Bugün ilginç goller yedik. Ama yediğimiz ikinci golü hakeme bağlıyorum. Bizim için lig bitmedi. Kalan 12 maçtan en iyi sonuçlar çıkarıp bu seneyi lig kalarak geçirmek istiyoruz. Gelecek yıl iyi yerlerde olmak istiyoruz&quot; diye konuştu.