Orlando Magic sahasında Los Angeles Lakers'ı 89-75 mağlup ederken, Hidayet Türkoğlu 9 sayı, 3 asist, 1 ribaund, 1 top çalma ile maçı tamamladı.

 
Milli yıldız Hidayet Türkoğlu&rsquo;nun formasını giydiği Orlando Magic, sahasında konuk ettiği Los Angeles Lakers&rsquo;ı 89-75 mağlup etti.	
 
İki takımda maça pota altında etkili başlarken, Orlando, kısa oyuncularının devreye girmesi ile ilk periyodu 24-21 üstün tamamladı. İkinci periyotta savunmalar sertleşirken, iki takımda istediği farklı elde edemedi ve ev sahibi ekip soyunma odasına 45-41 önde giden taraf oldu.
 
Üçüncü periyodun başlaması ile Orlando ilk 5&rsquo;te bulunan Jason Richardson hariç her oyuncusundan skor katkısı alınca, farkı açmayı başardı. Periyodun sonlarında Ron Artest ve Derek Fisher ile etkili olan Los Angeles Lakers, pota altında Dwight Howard&rsquo;ı durduramayınca son periyoda 67-60 geride girdi. Son periyotta Orlando, rakibinin sadece 15 sayı atmasına izin vererek maçtan 89-75&rsquo;lik skorla galip ayrılmayı başardı.
 
Milli yıldızımız Hidayet Türkoğlu bu maçta 33 dakika sahada kalırken, 8&rsquo;de 4 genel şut isabeti ile 9 sayı-3 asist,-1 ribaund-1 top çalma ile maçı noktaladı. Orlando Magic&rsquo;te süper yıldız Dwight Howard 31 sayı-13 ribaund-3 asist-3 blok ile maça damgasını vuran isim oldu. 
 
Ev sahibi ekipte Jason Richardson 12 sayı-6 ribaund, Ryan Anderson 9 sayı-5 ribaund ile oynadı. Kenardan gelen J.J. Redick ve Earl Clark 6 sayı ile mücadele ederken, sakatlıktan yeni dönen Brandon Bass 6 sayı-8 ribaund ile mücadeleyi tamamladı.
 
Los Angeles Lakers&rsquo;ta Andrew Bynum ve Kobe Bryant&rsquo;ın 17 sayılık performansları mağlubiyete engel olamazken, kenardan gelen Lamar Odom 15 sayı-8 ribaund, İspanyol pivot Pau Gasol 11 sayı-4 ribaund-3 asist ile oynadı.