Devlet Bakanı Faruk Nafiz Özak, "2 yıl kala Akdeniz Oyunları'nı bize veriyorlarsa, bu bizim en büyük başarımızdır" dedi.

Özak, 2013 Akdeniz Oyunları&rsquo;na ev sahipliği yapacak olan Mersin&rsquo;de yaptığı açıklamada,  yapılan başarılı organizasyonlar nedeni ile dünya genelinde Türkiye&rsquo;ye bakışın değiştiğini belirtti.

Organizasyonun kentte en iyi şekilde düzenlenebilmesi için ellerinden gelen desteği sağlayacaklarını, bu konuda Başbakan Erdoğan&rsquo;ın da talimatının bulunduğunu belirten Özak, &quot;Universiade oyunlarını Erzurum&rsquo;da yaptık. Çok kolay bir iş değil. Ama hükümetimizin ve yerel yöneticilerin desteğiyle bu işin altından alnımızın akıyla çıkacağız&quot; diye konuştu.

Akdeniz Oyunları&rsquo;na 40 yıl önce İzmir&rsquo;in ev sahipliği yaptığına dikkat çeken Özak, sözlerini söyle sürdürdü:

&quot;40 yıllık kahvenin hatırını yeniden Mersin&rsquo;de tazeleyeceğiz. Erzurum&rsquo;da sadece spor organizasyonu yapmadık. Aynı zamanda çok önceden kentin kültürünü yansıtan etkinlikler yaptık. Mersin bu konuda çok zengin. Tarihi çok geniş. Osmanlı&rsquo;nın Mersin ile ilgili fermanını çıkartacağız. Erzurum&rsquo;da yapılan bir çok etkinliği burada da hayata geçireceğiz. Erzurum&rsquo;da kentsel dönüşüm yapıldı. Bu sayede artık pırıl pırıl bir Mersin bulacağız. Bunun için elimizden geleni yapacağız. Yerel yönetimin siyasi partisine de bakmadan, tek yumruk olup hareket edeceğiz. Çalışmaları siyaset üstü bir gözle bakarak hareket edeceğiz.&quot;

Özak, kente Akdeniz Oyunları sayesinde ne kadarlık yatırım yapılacağı yönündeki soruya da &quot;Bu konuda tahmini bir rakam söyleyebilirim. Organizasyon ve tesisle 200 milyon Avro&rsquo;yu geçebilir&quot; yanıtını verdi.

20 Haziran 2013 tarihinde 15 gün süre ile gerçekleşecek Akdeniz Oyunlarına 24 ülkeden 3 bin 500 civarında sporcunun katılması bekleniyor.