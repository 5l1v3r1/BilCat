Fenerbahçeli taraftarlar Trabzonspor Kulübü Başkanı Sadri Şener'in açıklamalarına yanıt verdi.

Fenerbahçe&rsquo;nin &rsquo;GençFenerbahçeliler&rsquo; adlı taraftar grubu internet sitesinden Trabzonspor Kulübü Başkanı Sadri Şener&rsquo;e Kayserispor kalecisi Volkan Babacan ile ilgili yaptığı açıklamalardan ötürü yanıt verdi.
 &rsquo;Souleymanou&rsquo;yu Biz Sakatladık!&rsquo; başlıklı açıklamada, Trabzonspor Kulübü Başkanı Sadri Şener&rsquo;in Fenerbahçe – Kayserispor maçında Kayserispor kalecisi Volkan Babacan&rsquo;ın yediği gollere atıfta bulunarak yaptığı yorumlara yönelik eleştiriler getirilirken, şu ifadelere yer verildi: &quot;Sezonun ilk yarısını Trabzonspor&rsquo;un 9 puan gerisinde tamamlamıştık. Trabzonspor&rsquo;u liderlik koltuğundan indirmek ve zirve koltuğuna oturmak için bir plan yapıp, uygulamamız gerekiyordu.
 Sezonun ikinci yarısının ilk haftasında Trabzonspor evinde Ankaragücü ile 1-1 berabere kalırken, Fenerbahçe Antalyaspor&rsquo;u deplasmanda 1-0 mağlup ederek puan farkını 7&rsquo;ye indirmişti fakat bu durum şampiyon olmamız için yeterli değildi.
 Planımız; 24 Ocak 2011 Pazartesi günü yine ikinci yarının ilk haftasında Kayseri&rsquo;de oynanan Kayserispor-İstanbul Büyükşehir Belediyespor maçında Kayserispor kalecisi Souleymanou Hamidou&rsquo;yu sakatlayıp, şampiyonluk yolunda bir büyük engeli aşmaktı. Bunun için eski futbolcularımızdan Gökhan Ünal&rsquo;ı ve sezon başında Kayserispor&rsquo;a kiralık olarak verdiğimiz eski kalecimiz Volkan Babacan&rsquo;ı görevlendirmiştik.
 Kayserispor-İstanbul Büyükşehir Belediyespor maçının 88. dakikasında Ali Güzeldal&rsquo;ın sağ ayağının dışıyla attığı pasa hareketlenen Gökhan Ünal, Souleymanou&rsquo;dan önce topa ayak koyarak takımının ikinci golüne imza atarken bu pozisyonda bacağı dönen kaleci Souleymanou oyuna devam edemedi ve yerini Volkan Babacan&rsquo;a bıraktı.
 Yapmış olduğumuz plan başarıyla uygulanmış ve artık şampiyon olmamız için hiçbir engel kalmamıştı. 
 Not : Sevgili Trabzonspor taraftarının anlamama ihtimaline karşı yukarıdaki satırların ironiden ibaret olduğunu kendilerine hatırlatmak isteriz.&quot;
 Bu arada sitede ayrıca Volkan Babacan&rsquo;ın Fenerbahçe forması giydiği dönemde yediği hatalı gollerin de olduğu videolar yayımlanırken şöyle denildi: &quot;Fenerbahçe – Kayserispor maçında Kayserispor kalecisi Volkan Babacan&rsquo;ın yediği golleri göz önüne alarak kendisini şike yapmakla itham eden Trabzonspor Kulübü Başkanı Sadri Şener başta olmak üzere tüm Trabzonspor camiasına ve bu durumu fırsat bilip, Fenerbahçe düşmanlıklarını bir kez daha gösteren tüm medya kuruluşlarına Volkan Babacan&rsquo;ın Fenerbahçe forması altında yediği golleri hatırlatmak istiyoruz.&quot;