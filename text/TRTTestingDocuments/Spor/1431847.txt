Bursaspor Teknik Direktörü Ertuğrul Sağlam ortamı gerecek söylemlerden uzak duracaklarını söyledi.

Bursaspor Teknik Direktörü Ertuğrul Sağlam, hakemlerin kuralları kendileri için hassas bir şekilde uygulamaya başladığına dikkat çekerek,  kulüp olarak ortamı gerecek her türlü söylemlerden uzak duracaklarını açıkladı.

       Geçtiğimiz hafta oynanan Eskşehirspor maçında hakem Halis Özkahya tarafından tribüne yollanan Ertuğrul Sağlam, bu karşılaşmada verilen kararların,  kendileri için geleceğe yönelik önemli bir uyarı olduğunu söyledi.

      Hakemlerin, kuralları kendileri üzerinde hassas bir şekilde uygulamaya başladığınu vurgulayan Ertuğrul Sağlam, hem  futbolcuların hem de yeşil beyazlı taraftarların çok daha dikkatli olması gerektiğini ifade etti.

     Başarılı teknik adam, zirve yarışının kritik bir hale geldiğini vurgulayarak &quot;her ne şekilde olursa olsun kulüp olarak, ortamı gerecek, polemik yaratacak söylemlerden uzak duracağız&quot; şeklinde konuştu.

     Haftasonu  oynanacak Gaziantepspor maçına da değinen Ertuğrul Sağlam, kazandıkları takdirde maç fazlasıyla da olsa liderlik koltuğuna oturacaklarını hatırlatarak,  bu sonucun rakipleri üzerinde baskı oluşturabileceğini kaydetti.