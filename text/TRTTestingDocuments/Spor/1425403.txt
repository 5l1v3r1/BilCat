Galatasaray Medical Park'ı Avrupa'dan eleyen Fenerbahçe yarın (12.02.2011) ligde bir kez daha Galatasaray ile karşılaşacak. 



Türkiye Kadınlar Basketbol Ligi&rsquo;nin (TKBL) 17. haftası İstanbul&rsquo;da derbi heyecanına sahne olacak. Ezeli rakipler Galatasaray Medical Park ile Fenerbahçe, lig liderini belirleyecek önemli maçta karşılaşacak. Maç, Abdi İpekçi Spor Salonu&rsquo;nda saat 15.00&rsquo;de başlayacak.

Ligde 16. hafta maçları sonrası birer mağlubiyeti olan ezeli rakiplerden Fenerbahçe averajla lider, Galatasaray Medical Park ise ikinci sırada bulunuyor.

Sezonun ilk yarısında Kadıköy Caferağa Spor Salonu&rsquo;nda yapılan maçı son 5 sezonun şampiyonu Fenerbahçe 74-68&rsquo;lik skorla kazandı.Ezeli rakibini sezon öncesindeki Cumhurbaşkanlığı Kupası maçında da 75-58&rsquo;lik skorla yenerek kupayı müzesine götüren Fenerbahçe ayrıca, FIBA Avrupa Ligi 2. turunda eşleştiği Galatasaray Medical Park&rsquo;a iki maçta da üstünlük kurarak, çeyrek finale yükseldi.

Derbi maçı, sezon başında yapılan anlaşma uyarınca deplasman takımı Fenerbahçe&rsquo;nin taraftarları salonda izleyemeyecek.