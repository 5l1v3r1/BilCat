Altay yenilgisinin ardından Mersin deplasmanından da mağlup ayrılan Karşıyaka'da, teknik direktör Turgut Uçar istifa etti.

İzmir derbisinin ardından sağlık problemlerini gerekçe göstererek görevinden ayrılmak istediğini yönetime bildiren Turgut Uçar, yöneticilerin ısrarı üzerine kararını ertelemişti. 

Ancak hafta sonu Mersin&rsquo;de alınan farklı yenilgi, Turgut Uçar&rsquo;ın istifa kararını uygulamaya koymasına neden oldu.

Uçar, istifa kararı ile ilgili olarak &quot;Sağlık sorunlarım yüzünden bırakıyorum. Artık teknik direktörlük de yapmayacağım. Stresten uzak durmam gerekiyor. Sağlıklı olmadan sağlıklı kararlar alınamaz&quot; şeklinde konuştu. 

Şok kararla sarsılan yönetim; bu sezon Erdoğan Arıca, Kemal Kılıç ve Turgut Uçar&rsquo;dan sonra dördüncü teknik adam arayışına başlayacak. 

Kaf-Kaf&rsquo;ta devre arasında Kemal Kılıç&rsquo;ın yerine göreve gelen Uçar, ligde 5 maçta 2 galibiyet, 3 mağlubiyet, kupada ise 3 maçta 1 galibiyet, 2 mağlubiyet aldı