Joshua Simpson, siyah-beyazlı kulüple sezon sonunda bitecek sözleşmesini üç yıl daha uzattı. 

Manisaspor&rsquo;a geçen yıl Almanya&rsquo;nın Kaiserslautern takımından transfer olan Kanadalı yıldız futbolcu Joshua Simpson, sözleşmesini yeniledi. 

Yöneticilerle daha önce el sıkışan Simpson, imza töreninde, &quot;Manisaspor&rsquo;u ve Manisa&rsquo;yı çok seviyorum. Ailem de burada. Manisa, İzmir&rsquo;e yakın bir kent olduğu için hiçbir sıkıntı çekmiyoruz. Hepimiz çok memnunuz. Üç yıl daha siyah-beyazlı formayı giyeceğim için çok mutluyum&quot; dedi.

Başkan Kenan Yaralı da, Simpson&rsquo;dan çok memnun olduklarını belirterek, hiçbir oyuncunun önünü kapatmadıklarını dile getirdi. Yaralı, &quot;Kulübün menfaatleri doğrultusunda herkes başka kulüplere gidebilir&quot; dedi. 

Özellikle bu sezon sergilediği performansla taraftarların gönlüne de taht kuran Kanadalı oyuncu, Manisa&rsquo;da bu yıl 10 gol kaydetti. &quot;Manisaspor&rsquo;un Süper Lig tarihinde bir sezonda en çok gol atan yabancı futbolcusu&quot; unvanını eline geçiren Simpson, Teknik Direktör Hikmet Karaman&rsquo;ın da gözdesi.