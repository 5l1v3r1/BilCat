Eurocup K Grubu'nda, Pepsi Caserta ile oynadığı ilk maçı 81-76 kaybeden Galatasaray Cafe Crown, İstanbul'daki maçtan da mağlup ayrıldı. 

1. Periyot

Ayhan Şahenk Spor Salonundaki maça Pepsi Caserta, Ebi Ere&rsquo;nin, temsilcimiz ise Josh Shipp ve Radoslav Rancik&rsquo;in sayıları ile başladı. 

İlk 5 dakikalık bölümü 9-8 konuk takım önde geçerken, Galatasaray Cafe Crown, boyalı alan savunmasında açıklar verdi. 

Eric Williams ile Sarı Kırmızılıların hatalarını iyi değerlendiren İtalya temsilcisi, ilk periyodu 14-22 önde tamamladı.

2. Periyot

Timmy Bowers&rsquo;ın basketleri ile ikinci periyoda farkı 14 sayıya çıkartarak başlayan Pepsi Caserta, savunma direncini de arttırarak temsilcimizi top kayıplarına zorladı. 

Yaklaşık 4 dakika boyunca alan savunmasına karşı hücum etmekte zorlanan Galatasaray Cafe Crown, bu periyottaki ilk sayılarına Preston Shumpert&rsquo;ın basketleri ile ulaştı. 

İtalya temsilcisi, 3 sayı çizgisinin gerisinden Martin Colussi- Lukasz Koszarek ikilisi ile etkili olurken, potasında sadece 6 sayıya izin verdi ve soyunma odasına 21 sayılık üstünlükle 20-41 önde gitti.

3. Periyot

Üçüncü periyoda Preston Shumpert, Josh Shipp ve Tutku Açık&rsquo;ın bulduğu basketlerle 16-2&rsquo;lik bir seri yakalayarak iyi bir başlangıç yapan temsilcimiz, 25. dakikada farkı 6 sayıya indirdi (36-42). 

Bu dakikadan sonra Aaron Doornekamp ile toparlanan konuk takım, farkın daha fazla erimesine izin vermedi ve son periyoda 40-52 önde girdi.

4. Periyot

Final periyoduna Luca Garri ve Aaron Doornekamp&rsquo;ın basketleri ile başlayan Pepsi Caserta, savunma direncini tekrar yükselterek potasında kolay sayıya izin vermedi. 

Son 5 dakikasına 46-56 önde girdiği maçtan konuk takım, üstünlüğünü koruyarak 54-64 galip ayrıldı.