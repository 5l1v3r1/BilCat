FIBA Kadınlar Avrupa Ligi Çeyrek Final ilk maçında son şampiyon Spartak Moskova Region, İstanbul'da Fenerbahçe'yi 86-78 yendi. 

FİBA Avrupa Kadınlar Liginde iki galibiyete ulaşan takımın yarı final vizesi alacağı seride temsilcimiz bu sonuçla 1-0 geriye düştü. 

Avrupa&rsquo;daki 12 maçlık galibiyet serisi noktalanan temsilcimiz çeyrek final ikinci maçını 25 Şubat Cuma günü Saat 18:00&rsquo;de Vidnoje Spor Merkezi&rsquo;nde oynanacak.

1. Periyot

Temsilcimiz karşılaşmaya Taj Mc Williams - Irina Osipova ikilisinin basketleriyle başlayan rakibine, Nevriye Yılmaz (2), Ivana Matovic (4) ve Angel McCoughtry&rsquo;nin (2) sayılarıyla yakaladığı 8-0&rsquo;lık seriyle yanıt vererek 9-4 öne geçti. 

Spartak Moskova Region, Mc Williams&rsquo;ın basket faulüyle farkı 2&rsquo;ye indirdikten sonra Fenerbahçe, McCoughtry&rsquo;nin skorer oyunuyla 8-0&rsquo;lık bir seriye daha imza atarak durumu 17-7 yaptı. 

Savunmadaki başarısını hücuma da yansıtan Sarı-Lacivertliler, Jelena Milovanovic&rsquo;in üçlüğünün ardından Nevriye&rsquo;nin isabetleriyle üçüncü kez 8-0&rsquo;lık seri bulduğu ilk periyodu 25-12 üstün tamamladı.

2. Periyot

Jelena Milovanovic, Anete Jekabsone, Irina Osipova ve Esmeral Tunçluer&rsquo;in karşılıklı basketleriyle açılan ikinci çeyreğin ilk 2 dakikası 30-16&rsquo;lık skorla geride kaldı. 

Temsilcimiz, Birsel Vardarlı&rsquo;nın üçlüğüyle farkı 15&rsquo;e yükseltirken, Sue Bird&rsquo;in serbest atış çizgisinden kaydettiği sayılara da Ivana Matovic&rsquo;ten cevap geldi. Etkili performansını sürdüren Matovic son 3 dakikaya girilirken durumu 39-25 yaptı. Bu bölümde savunmasını sertleştiren Fenerbahçe, ilk yarıda 18 sayı- 4 ribaund- 2 asist- 1 blok üreten kaptanı Nevriye Yılmaz&rsquo;ın oyuna tekrar ağırlığını koymasıyla devreyi 47-31 önde kapattı.

3. Periyot

Sarı-Lacivertliler, Spartak Moskova Region&rsquo;ın üçüncü periyodun başında Epifaniya Prints&rsquo;in gayretiyle yakaladığı 8-0&rsquo;lık seriyi Esmeral Tunçluer&rsquo;in üçlüğüyle sonlandırdı. 

Sue Bird&rsquo;ün isabetine de Nevriye Yılmaz ile karşılık veren Fenerbahçe; Taj Mc Williams ve Irina Osipova&rsquo;nın art arda basketlerine engel olamadı. Temsilcimiz, Anete Jekabsone&rsquo;ın üçlüğüyle skoru 55-45&rsquo;e getirdikten sonra Noel Kuin&rsquo;i (6) durduramayınca farkı 4&rsquo;e indi. 

Aldığı moladan Angel McCoughtry&rsquo;nin ikinci şans sayılarıyla dönen Sarı-Lacivertliler serbest atışlarla durumu 62-53 yaptı. Konuk ekip son 1 dakika 40 saniyeye 6 sayı sığdırsa da Fenerbahçe final çeyreğine 64-59 avantajlı girdi.

4. Periyot

Spartak Moskova, son periyodun ilk 2 dakikasında Sonja Petrovic&rsquo;in sayılarıyla öne geçmeyi başardı. Nevriye Yılmaz ve Epifaniya Prints&rsquo;in karşılıklı isabetlerinin ardından Taj Mc Williams&rsquo;ın basket faulü durumu 66-70 yaptı.

Ivana Matovic ise farkı 2&rsquo;ye düşürdü ve ilk 6 dakika böyle geçildi. Mc Williams - Prints ikilisinden arka arkaya 5 sayı gelince temsilcimiz mola aldı ve Matovic&rsquo;in isabetleriyle son 2 dakikaya 72-75&rsquo;lik skorla girildi. 

Fakat Sue Bird&rsquo;ün kritik üçlüğü farkı 6&rsquo;ya çıkardı. Fenerbahçe, Hana Horakova&rsquo;nın turnikesiyle maça asılsa da Sarı-Lacivertlilerin son dakikadaki çabası farkı kapatmaya yetmedi ve Rus ekibi evine 78-86&rsquo;lık galibiyetle döndü.