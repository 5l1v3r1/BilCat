A Milli Futbol Takımı daha önce Trabzon Avni Aker Stadyumu'nda 3 maç yaptı, hiç birini de kaybetmedi.

A Milli Futbol Takımı, yarınki Güney Kore maçını oynayacağı Trabzon Avni Aker Stadyumu&rsquo;na 4. kez çıkacak.

A Milliler, daha önce Trabzon&rsquo;da bir kez Bulgaristan, iki kez de Gürcisan ile karşılaştı.

Bulgaristan ve Gürcistan ile Hüseyin Avni Aker Stadyumu&rsquo;nda yaptığı 2 özel maçı da kazanan A Milliler, yine aynı sahada 2006 Dünya Kupası elemeleri çerçevesinde Gürcistan ile yaptığı maçta ise berabere kaldı. 

Bulgaristan ile 26 Ağustos 1992&rsquo;de yapılan maçı Hakan Şükür (2) ve Hami Mandıralı&rsquo;nın golleriyle 3-2 kazanan A Milliler, Gürcistan ile de 21 Ağustos 2002&rsquo;de karşılaştı.

Ay-yıldızlı ekip Gürcistan&rsquo;ı özel maçta Arif Erdem, Cihan Haspolatlı ve Nihat Kahveci&rsquo;nin golleriyle 3-0 yendi. 

A Milliler 4 Eylül 2004&rsquo;de Gürcistan ile yine aynı sahada bir kez daha karşı karşıya geldi.

Bu maçta da A Milliler 1-1 berabere kaldı. Milli takımın gölünü Fatih Tekke attı. 

A milli Futbol takımı 4 Eylül 2004&rsquo;ten buyana yani  yaklaşık 6,5 yıl sonra yine Trabzon Hüseyin Avni Aker Stadyumu&rsquo;nda maç yapacak.


A Millilerin 479. Maçı Olacak

A Milli Futbol Takımı, yarın Güney Kore ile yapacağı özel maçla birlikte 479. karşılaşmasına çıkacak.

A Milliler bugüne kadar 251&rsquo;i resmi, 227&rsquo;si de özel olmak üzere toplam 478 maç yaptı, bunlardan 171&rsquo;inde galip geldi, 112&rsquo;sinde berabere kaldı, 195&rsquo;inde de yenildi. 

Milli takım 478 maçta 619 gol atarken 722 de gol yedi.