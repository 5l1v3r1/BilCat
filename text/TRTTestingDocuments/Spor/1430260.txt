Fenerbahçe Ülker'in şanssız bir şekilde sakatlanan oyuncusu Mirsad Türkcan, takımını yalnız bırakmanın üzüntüsünü yaşıyor.


     Basketbol Spor Toto Türkiye Kupası finalinde Beşiktaş Cola Turka ile oynanan maçta sakatlanan Fenerbahçe Ülker&rsquo;in ribaunt kralı oyuncusu Mirsad Türkcan, en kısa zamanda sahalara dönme hırsıyla dopdolu.
     Fenerbahçe kulübünün resmi internet sitesine açıklamalarda bulunan Mirsad, &quot;Geri dönmem için çok sabırlı ve çok çalışkan olmam lazım. Ama en çok üzüldüğüm şey, 2007&rsquo;den bu yana Fenerbahçe Ülker&rsquo;de ilk kez böyle bir hava yakalamışken, Final Four yolunda ilerleyen takımı yalnız bıraktım&quot; dedi.
     Birkaç gün sonra Almanya&rsquo;da ameliyat olacağını açıklayan milli basketbolcu, sahalara dönmesinin ise  5 veya 6 ayı bulacağını söyledi.
     Kariyeri boyunca bir çok zorluğa göğüs gerdiğini aktaran Mirsad, pes etmeyeceğini ve en iyi şekilde hazırlanıp Fenerbahçe Ülker&rsquo;e katkı sağlamaya devam edeceğini belirtti.