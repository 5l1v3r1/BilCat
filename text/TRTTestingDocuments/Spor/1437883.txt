"Bütün yaş gruplarımız için yurt dışında da oyuncuları yerinde görüp, yeni oyuncuları milli takımlarımızın oyuncu havuzuna katmak arzusundayız."

Bayan milli takımlar yurt dışı seçme kampı, Almanya&rsquo;nın Hennef şehrinde başladı. 25 Şubat&rsquo;a kadar devam edecek seçme kampa, Almanya&rsquo;nın yanı sıra Belçika, Hollanda, İngiltere ve İsveç&rsquo;ten gelen 35 bayan futbolcu katılıyor.  
Yurt dışı seçme kamplarının, oyuncu havuzunu genişletmek açısından önemli olduğunu vurgulayan Bayan A Milli Takım Teknik Direktörü Yücel Uyar, &quot;Bütün yaş gruplarımız için yurt içinde olduğu gibi, yurt dışında da oynayan oyuncuları yerinde görüp, yeni oyuncuları milli takımlarımızın oyuncu havuzuna katmak arzusundayız. Burada çok güzel bir kamp ortamı bize sunuldu. Yurt dışında yaşayan Türk kızlarımızın kampa ilgisi en üst seviyede. Kamp sonunda belirlediğimiz isimleri yaş gruplarımıza göre Bayan Milli Takımlarımıza dahil etmek ve Avrupa Şampiyonası eleme grubu karşılaşmaları için kadromuzu güçlendirmek istiyoruz&quot; dedi.