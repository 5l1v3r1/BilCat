Amcasıyla Galatasaray-Eskişehirspor maçını izlemeye giden 10 yaşındaki çocuk, başına atılan şişeyle ağır yaralandı.



     Galatasaray taraftarı 10 yaşındaki Batuhan Sağır,  gönül verdiği futbol takımının maçına gitmenin heyecanını yaşarken, az daha canından oluyordu.

      Batuhan, Pazar günü oynanan Galatasaray-Eskişehirspor karşılaşmasında başına isabet eden bir meşrubat şişesiyle ağır yaralandı.

     Olay, İstanbul Seyrantepe&rsquo;deki Türk Telekom Arena Stadı&rsquo;nda Galatasaray -Eskişehirspor maçının ilk yarısında meydana geldi.

      Taraftarı olduğu Galatasaray&rsquo;ın maçını izlemenin büyük heyecanını yaşayan 10 yaşındaki Batuhan&rsquo;ın başına, kimin attığı henüz belirlenemeyen bir meşrubat şişesi isabet etti.

      Batuhan ağır yaralandı. 

      Beraberindeki amcası tarafından sahadaki ambulansa götürülen Batuhan, ilk müdahalenin ardından hastaneye kaldırıldı.

Yoğun bakıma alınan Batuhan, çekilen tomografinin ardından 2 saatlik bir ameliyat geçirdi ve kafatasındaki göçük kemik alındı.

         Hayati tehlikeyi atlatan Batuhan Sağır&rsquo;ın tedavisi sürüyor.