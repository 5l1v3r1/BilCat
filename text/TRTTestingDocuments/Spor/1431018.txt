UEFA Avrupa Ligi 2. turunda Beşiktaş ile karşılaşacak Dinamo Kiev takımının teknik direktörü Yuri Semin, Beşiktaş'tan çekinmediklerini söyledi.

Maçın oynanacağı Fiyapı İnönü Stadı&rsquo;nda düzenlenen basın toplantısında konuşan Semin, Beşiktaş&rsquo;ın iyi oyuncuları olduğunu ve iyi performans sergilediğini bildiklerini belirterek, &quot;Ama bu bizi korkutmuyor. Bu tarz korkulara yenilirsek daha ileri gidemeyiz&quot; dedi.

Beşiktaş maçından beraberlik almalarının kendileri için iyi sonuç olacağını vurgulayan Yuri Semin, &quot;Bu maça iyi hazırlandık. Daha önce oynadığımız hazırlık maçlarına benzemiyor. Daha zor olacak&quot; şeklinde konuştu.

Ukraynalı teknik adam, liglerinin tatilde olması ve 3 aydır maç yapmamalarının bir sıkıntı yaratıp yaratmayacağı sorusuna da &quot;Bu olağan bir durum. Bir aydır hazırlık yapıyoruz. Eksilerimizi artılarımızı Beşiktaş maçında göreceğiz&quot; diye yanıtladı.

Bu arada Semin, İstanbul&rsquo;da Fenerbahçe ve Beşiktaş ile yaptıkları maçları unutamadıklarını, burada taraftar coşkusunun çok büyük olduğunu sözlerine ekledi.