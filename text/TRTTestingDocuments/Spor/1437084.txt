Doğum gününde galibiyet golünü atan Alanzinho çifte mutluluk yaşadı.


       Manisaspor deplasmanında  liderliği yeniden devralan Trabzonspor&rsquo;da yüzler gülüyor.
      
     Trabzonspor, Manisa  deplasmanında zorlansa da istediğini aldı.



    Oyuna sonradan giren ve asıl adı Alan Carlos Gomes Da Costa olan Brezilya&rsquo;lı oyuncu Alanzinho, attığı müthiş golle takımının liderliği Fenerbahçe&rsquo;den devralmasını sağladı. 



  Maçın ardından Trabzon&rsquo;a hareket eden  bordo - mavili kafilede, büyük coşku vardı. 



     Doğum gününde attığı golle takımını yeniden zirveye taşıyan Alanzinho da  unutulmadı. 



        Uçakta, Alanzinho&rsquo;yu sürpriz bir doğum günü partisi bekliyordu.

        Alanzinho tezahüratlar eşliğinde yaşgünü pastasını kesti, ilk dilimi de Jaja&rsquo;ya ikram etti.

     
     
     Uçaktaki taraftarlar da Alanzinho lehine tezahüratlarda bulundu. 


      Alanzinho için sürpriz, Trabzon Havaalanı&rsquo;nda da devam etti.
      Kafileyi karşılayan bir grup taraftar,   Brezilyalı oyuncu için  doğum günü kutlaması hazırlamıştı.
      Alanzinho burada da hazırlanan yaşgünü pastasını kesti.
  
    Kısacası Alanzinho bu yıl, attığı gol ve sürprizlerle  unutulmaz bir doğum günü kutlaması geçirdi.