Türkiye Basketbol Federasyonu Disiplin Kurulu, Beko Basketbol Ligi ekiplerinden Banvit'in antrenörü Orhun Ene'yi cezalandırdı. 


Türkiye Basketbol Federasyonu resmi internet sitesinden yapılan açıklamada, şu ifadelere yer verildi;

&quot;Spor Toto Türkiye Kupası&rsquo;nda Fenerbahçe Ülker ile Banvit arasında oynanan müsabakanın sonunda, Banvit Basketbol Kulübü baş antrenörü Orhun Ene’nin sahaya girerek müsabakanın yardımcı hakeminin üzerine yürüdüğü, temasta bulunduğu (sarsarak çektiği) ve akabinde kendisine yüksek sesle bağırarak uygunsuz sözler söylediği, ancak olayların müsabakanın bitiş kornasından sonra olması nedeniyle kendisine ceza verilmediği tüm dosya muhteviyatı ile sübuta ermiştir. Banvit Basketbol Kulübü baş antrenörü Orhun Ene’nin eylemine uyan Disiplin Yönergesi’nin 36. maddesi uyarınca, kendisinin 2 (İKİ) MAÇ MÜSABAKALARDAN MEN VE 2.000-TL PARA CEZASI ile tecziyesine, iş bu kararın ilgiliye tebliğine, Disiplin Yönergesi’nin 51. maddesi çerçevesinde para cezasının 30 gün içerisinde ödenmesi gereğinin bildirilmesine oy birliği ile karar verildi.&quot;

Öte yandan bu maç sonrasında sporcusunun basın toplantısına katılımını sağlayamaması nedeniyle Banvit Kulübü&rsquo;ne 2 bin lira ceza verildiği belirtildi.

Disiplin kurulu ayrıca Türkiye Kadınlar Basketbol Ligi&rsquo;nde Mersin Büyükşehir Belediyesi ile Beşiktaş Cola Turka arasında yapılan maçta iki takım taraftarları arasındaki kötü tezahürat ve yaşanan kavga nedeniyle Mersin ekibine 2 bin lira ceza verdi.

Bu arada, Türkiye Kadınlar Basketbol Ligi&rsquo;ndeki Burhaniye Belediyesi-Mersin Büyükşehir Belediyesi maçında taraftarların hakeme yönelik kötü tezahüratı nedeniyle ev sahibi ekip 500 lira ceza aldı.