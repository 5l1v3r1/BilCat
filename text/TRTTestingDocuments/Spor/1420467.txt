Hagi: "Doğum günüm olduğunu hatırlamayanlara bunu hatırlatmak istiyorum. Ben bu takıma her şeyimi verdim. Biraz daha fazla saygı bekliyordum."

 
Galatasaray Teknik Direktörü Gheorghe Hagi, Eskişehirspor galibiyetiyle futbolcularının kendisine güzel bir doğum günü hediyesi verdiğini söyledi.
 
Takımının Spor Toto Süper Lig&rsquo;in 20. haftasının kapanış maçında Eskişehirspor&rsquo;u 4-2 mağlup ettiği karşılaşmanın sonrasında düzenlenen basın toplantısına katılan Rumen Teknik Adam, basın mensuplarına oldukça sitemli bir konuşma yaptı.
 
Hagi, &quot;Bugün çok fazla konuşmak istemiyorum. Fazla konuşacak bir şey yok. Takım tarafından güzel bir hediye bana verildi, ben de onu kabul ettim. Dün doğum günüm olduğunu hatırlamayanlara bunu hatırlatmak istiyorum. Dün çok üzgündüm. Ben bu takıma her şeyimi verdim. Biraz daha fazla saygı bekliyordum. Oyuncularım bana güzel bir hediye verdikleri için teşekkür ediyorum. Evime mutlu gidiyorum. Ümit ediyorum bir gün bu takımın başında olmadığım gün benim doğum günümü hatırlarsınız. Galatasaray, 5 yıldızlı oynayacak bir takımdır. Biraz zamana ihtiyacımız var&quot; diye konuştu.
 
Hagi, yaptığı kısa değerlendirmenin ardından soru almadan basın toplantısından ayrıldı.
 
Basın toplantısına katılan golcü Milan Baros da, gol attığı için mutlu olduğunu; ancak henüz 90 dakika oynamak için biraz zamana ihtiyacının bulunduğunu söyledi. Golcü futbolcu, &quot;Önemli olan benim gol atmam değil takımın kazanmasıdır. Kalan maçlarımızdan en yüksek puanı toplayarak ligi tamamlamak istiyoruz&quot; dedi.
 
Bir basın mensubunun, &quot;Hagi&rsquo;nin dün doğum günü kutlandı mı? &quot;sorusuna ise &quot;Ona &rsquo;iyi ki doğdun&rsquo; demek istiyorum.&quot; diye cevap verdi.
 
Basın toplantısına katılan bir başka futbolcu Cana da, kazandıkları için mutlu olduklarını söyledi.
 Gazetecilerin &quot;takım içinde hem stoper hem de ön libero oynadığını söylemesi&quot; üzerine Arnavut futbolcu, &quot;Stoper pozisyonunda Marsilya&rsquo;dayken de oynadım. Arnavut Milli Takımı&rsquo;nda da oynuyorum. Hoca bana nerede görev verirse elimden geleni yapmaya çalışıyorum. Yaşlandıkça ön liberodan daha ziyade stoper olarak futbol hayatımı sürdüreceğime inanıyorum&quot; dedi.