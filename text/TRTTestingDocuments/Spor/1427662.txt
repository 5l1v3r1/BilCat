Spor Toto Süper Lig'de 21. haftanın kapanış maçında yarın Kayserispor'la karşılaşacak Fenerbahçe'de Emre Belözoğlu şoku yaşanıyor. 

Emre Belözoğlu&rsquo;ndan gelen sakatlık haberi Fenerbahçe&rsquo;de moralleri bozdu.

Kayserispor maçının hazırlıklarını yoğun şekilde sürdüren sarı lacivertlilerde antrenmanı yarıda bırakan Emre Belözoğlu&rsquo;nun baldırında ufak bir yırtık olduğu bildirildi.

Fenerbahçe kulübü sağlık ekibi milli futbolcunun Kayserispor karşısında oynayabileceğini ancak bu durumda baldırdaki yırtığın büyüme riskinin olduğunu belirtti. 

Teknik Direktör Aykut Kocaman&rsquo;ın da önümüzdeki hafta oynanacak Beşiktaş derbisini düşünerek Emre&rsquo;yi Kayserispor maçının kadrosuna almayacağı öğrenildi.

Can Bartu tesislerinde Kayserispor maçına hazırlanan Fenerbahçe&rsquo;de Uğur Boral dışında başka bir eksik bulunmuyor. 

Bu arada Semih Şentürk de, sol ayak bileği burkulduğu için antrenmanın son bölümlerini tamamlayamadı. Önemli bir sakatlığı bulunmayan golcü futbolcunun Kayserispor&rsquo;a karşı takımındaki yerini alması bekleniyor.

Fenerbahçe&rsquo;nin maça kalede Volkan, savunmada Gökhan, Lugano, Yobo, Santos, orta sahada Mehmet Topuz, Christian, Selçuk, Nyang ilerde ise Alex, ve Semih 11&rsquo;i ile çıkması bekleniyor.