Spor Toto Süper Lig'de 22. haftasında Konyaspor, yeni teknik direktörü Yılmaz Vural ile çıktığı ilk mücadeleden puanla ayrıldı.

Spor Toto Süper Lig&rsquo;de 22. hafta mücadelesinde Konyaspor ile İstanbul Büyükşehir Belediyespor sahadan 0-0&rsquo;lık eşitlikle ayrıldı. 
 
Konya Atatürk Stadı&rsquo;nda oynanan mücadelede iki takımın da gol girişimleri sonucu değiştirmeyince 90 dakika gol eşitlikle sona erdi. 
 
Konyaspor&rsquo;da Marcin Robak, 90. dakikada gördüğü kırmızı kartla oyun dışında kaldı. 
 
Yılmaz Vural yönetiminde ilk maçına çıkan Konyaspor bu beraberliğin ardından puanını 16&rsquo;ya, İstanbul Büyükşehir Belediyespor da 30&rsquo;a çıkardı.

	
 İlk Yarı  
 18. dakikada soldan serbest vuruş kazanan Konyaspor&rsquo;da Grajciar serbest atışı kullandı. Kale sahasına ortalanan topa kaleci Hasagiç müdahale etti. Hasagiç topu elinden kaçırınca İstanbul Büyükşehir Belediye ceza sahasında karambol oluştu. Karambolde top en son Marcin Robak&rsquo;ın önünde kaldı. Robak&rsquo;ın vuruşunda top kale direğinden döndü
 
26. dakikada soldan atak geliştiren Konyaspor&rsquo;da Mehmet Sedef topu kale sahasına yerden gönderdi. Top kale sahası içindeki Marcin Robak&rsquo;ın ayaklarının altından kaçtı. İstanbul Büyükşehir Belediye kalesine üst üste tehlike yaşatan Marcin Robak, 2 dakika sonra ceza sahasında bir kere daha topla buluştu. Ancak Robak müsait pozisyonda topu kale yerine taca gönderdi.
 
İlk yarının uzatma dakikaları oynanırken kalece Hasagiç, topla fazla oynayınca kural hatası yaptı ve hakem Özkahya Konyaspor lehine çift vuruşa karar verdi. Grajciar&rsquo;ın kullandığı çift vuruşta topa en son Robak dokundu ve sert şutunda top kaleden çok uzağa yarı sahanın ortasından taca çıktı. 
 
İlk 45 dakikada gol olmayınca taraflar soyunma odasına 0-0&rsquo;lık sonuçla gitti. 
 İkinci Yarı 
 60. dakikada Konyaspor forvet oyuncusu Grajciar, sağdan kullanılan köşe vuruşunda ceza yayının üzerinde topu önünde buldu. Ancak Grajciar, topu çok kötü bir vuruşla üstten auta gönderdi.63. dakikada soldan ceza sahasına giren Marcin Robak bu sefer topu üstten auta gönderdi.
 68. dakikada kazanılan serbest atışı kullanan Grajciar, topu kalenin üzerinden auta attı.
Konyaspor taraftarının takımlarına desteği de bu dakikadan itibaren artmaya başladı. Evinde oynadığı bu maçta mutlak 3 puan almayı hedefleyen konyaspor, bu dakikalarda rakibinin üzerine daha fazla gitmeye başladı.
 89. dakikada kaleciyle karşı karşıya kalan Tazemeta&rsquo;nın şutunu kaleci Hasagic çıkardı. Pozisyonun devamında Tazemeta&rsquo;nın şutunda direğe çarpan top auta gitti.
 Karşılaşma da 0 - 0 berabere tamamlandı.