Bordo mavililerin dönüş yolculuğunda, uçak 10 bin feet yüksekliğe çıkınca kaptan pilot futbolcuların isteği üzerine uçaktaki tüm ışıkları söndürdü ve.

Manisaspor deplasmanından galibiyetle ayrılan Bordo Mavililer, Trabzon&rsquo;a dünyanın en önemli takımlarından Barcelona&rsquo;yı taşıyan Barcelona isimli uçakla döndü. 
Gece saat 00.00&rsquo;da Trabzon&rsquo;a dönen bordo - mavili kafilede büyük coşku vardı. Attığı golle Trabzon&rsquo;a adeta hayat veren Brezilyalı golcü Alanzinho&rsquo;nun ise 28. yaş günü unutulmadı. Futbolcuya sürpriz bir doğum günü pastası hazırlatan yönetim ve takım arkadaşlarının isteği üzerine, 10 bin feet yüksekliğe çıkılınca kaptan pilot uçaktaki tüm ışıkları söndürdü ve, &quot;Galibiyet golünü atan Alanzinho&rsquo;nun doğum gününü kutluyoruz&quot; anonsu yapıldı. Uçakta, &rsquo;Alanzinho&rsquo; tezahüratları yükselmeye başlayınca Brezilyalı oyuncu büyük bir şaşkınlıkla kendisine uzatılan pastadaki mumları söndürdü ve plastik bıçakla pastayı keserek ilk dilimi Jaja&rsquo;ya uzattı. Ancak pastanın dilimi eline düşen Jaja önce tadına baktı ardından pastayı Alanzinho&rsquo;nun yüzüne sürdü.
Spor Toto Süper Ligi&rsquo;nin 22. haftasında Manisaspor&rsquo;u deplasmanda 2 - 1&rsquo;le geçerek zirvedeki yerini koruyan Trabzonspor&rsquo;da büyük coşku yaşandı. Teknik direktör Şenol Güneş soyunma odasında tüm oyuncularını tebrik ederken, ligde tüm maçlara tek tek bakmaya devam edeceklerini söyledi. Güneş, şu an için sadece Kayserispor maçını düşündüklerini belirterek, &quot;Bizim için diğer takımların ne yaptığı veya diğer hocaların ne konuştuğu önemli değil. Her maçta rakipten üstün olmaya çalışan bir ekibiz. Maçlar gerginleşmeye başladı. Ben bunları istemiyorum, fair - play ruhu içerisinde bir lig istiyorum. Ben sadece kendi takımıma bakıyorum&quot; dedi.
Saat 01.45&rsquo;te Trabzon&rsquo;a inen bordo - mavili kafileyi havalimanında bir grup taraftar karşıladı. Alanzinho&rsquo;ya ikinci sürprizi yaparak havalimanında doğum günü pastası kestiren taraftarların bu jesti Brezilyalı oyuncuyu duygulandırdı.