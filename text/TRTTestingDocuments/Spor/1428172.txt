FIFA'nın yılın oyuncusu ödülüne 3 kez layık görülen Ronaldo, sakatlıkların bir türlü yakasını bırakmadığından yakınarak yeşil sahalara veda etti.

Dünyanın en iyi futbolcularından Ronaldo, yeşil sahalara veda etti. 
 
Futbol kariyerine Brezilya&rsquo;nın Corinthians takımında devam eden Ronaldo, ülkesinde yayınlanan Estado de Sao Paulo gazetesine yaptığı açıklamada, sıklıkla yaşadığı sakatlık problemlerinin, yeşil sahalara veda kararında başrolü oynadığını söyledi. 
 
&quot;Fenomen&quot; lakaplı futbolcu, aslında sözleşmesinin sonuna kadar oynamayı planladığını, ancak bunun artık mümkün görünmediğini ifade etti. 
 
Corinthians&rsquo;a pek çok sponsor kazandıran 34 yaşındaki yıldızın, kulüpte idari bir görev alması bekleniyor. 
 
Ronaldo, 18 yaşında Cruzeiro&rsquo;dan Hollanda&rsquo;nın PSV Eindhoven takımına transfer olmuş, daha sonra İtalya&rsquo;nın Inter ve Milan takımları ile İspanya devleri Barcelona ve Real Madrid&rsquo;de forma giymişti. 
 
Yıldız oyuncu, geçirdiği üç diz ameliyatının ardından kariyerini noktalamak üzere döndüğü ülkesinde Corinthians&rsquo;ın geçen yıl Brezilya Kupası ile Paulista şampiyonluğuna katkıda bulunmuş, ancak son dönemde sakatlıklar yüzünden çok sayıda maçı kaçırınca taraftarların tepkisini çekmeye başlamıştı. 
 
Eleştiriler, 10 gün önce, Corinthians&rsquo;ın Libertadores Kupası ön eleme turunda Kolombiya&rsquo;nın Deportes Tolima takımına boyun eğmesiyle doruğa çıkmış, protestolar, şiddet eylemlerine dönüşmüştü.  
 
Tepkilerin de etkisiyle 18 yıllık futbol yaşamını noktalama kararı alan Ronaldo, Avrupa&rsquo;daki parlak kariyerinin yanı sıra, Brezilya milli takımıyla da büyük başarılar yakaladı.
 
Kariyerini 400&rsquo;ün üzerinde golle geride bırakmaya hazırlanan Ronaldo, Sambacıların 2002 Dünya Kupası&rsquo;nı kazanmasında önemli rol oynadı. 
 
1996, 1997 ve 2002 yıllarında FIFA yılın futbolcusu ödülüne layık görelin Brezilyalı yıldız, üç kez katıldığı dünya kupalarında attığı toplam 15 golle, kupa tarihinin en skorer oyuncusu unvanını da elinde bulunduruyor.