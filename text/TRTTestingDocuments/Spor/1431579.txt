Futbol yaşamını noktalayan Brezilya'lı Ronaldo ülkesinde düzenlenecek 2014 Dünya Kupası için çalışacak.


     Kramponlarını asmaya karar veren Ronaldo Luís Nazário de Lima , futboldan uzaklaşmaya niyetli değil. 

     34 yaşındaki yıldız, Sao Paulo eyalet valisinin teklifini kabul etti ve özel üye olarak Dünya Kupası organizasyon komitesine girdi. 
     
     Valilik tarafından ayrıca Spor Madalyası&rsquo;yla onurlandırılan Ronaldo, 12 ev sahibi kentten biri olan Sao Paulo&rsquo;nun kupaya en iyi şekilde hazırlanması için elinden geleni yapacağını söyledi. 

     18 yıllık futbol kariyerini geçtiğimiz günlerde noktalayan Ronaldo, dünya kupası tarihinin en golcü oyuncusu unvanını elinde bulunduruyor. 
     
     Bu arada Brezilya Futbol Federasyonu Başkanı Ricardo Teixeira, Sao Paulo&rsquo;da Dünya Kupası için inşa edilecek stadın, finallerden 1 yıl önce, 2013 yılından düzenlenecek Konfederasyon Kupası&rsquo;na yetiştirilmesini hedeflediklerini söyledi. 

     Yeni stadın, Dünya Kupası&rsquo;nın açılış maçına ev sahipliği yapması planlanıyor.