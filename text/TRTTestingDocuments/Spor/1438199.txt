Türk Hava Yolları Avrupa Ligi'nde Efes Pilsen gruptan çıkma mücadelesi verecek, Fenerbahçe Olimpiyakos'u ağırlayacak.


     Efes Pilsen ikinci tur G grubuna, Siena ve Partizan galibiyetleriyle başlayarak önemli avantaj elde etmişti.

     Ancak temsilcimiz, Real Madrid ile oynadığı karşılaşmalarda üst üste iki mağlubiyet alarak 3&rsquo;üncü sıraya geriledi.

     Efes Pilsen, Siena&rsquo;yı yenmesi halinde gruptan çıkmayı garantileyecek.
     Lacivert beyazlıların tek farkla mağlup olması durumunda ise gruptan çıkacak takımı son hafta maçları belirleyecek.

     Siena, temsilcimizi en az iki farkla yenerse gruptan çıkan takım olacak.

     Efes Pilsen, İstanbul&rsquo;da oynanan ilk maçta İtalyan rakibine 60-58 yenmişti.

     Lacivert beyazlılarda sakatlığı geçen İgor Rakoçevic, bu önemli karşılaşmada forma giyebilecek.
     
     H grubundaki temsilcimiz Fenerbahçe Ülker ise sahasında konuk edeceği Olimpiyakos&rsquo;u yenmesi halinde liderliği garantileyecek.

     Sarı Lacivertliler grupta, geride kalan 4 maçta 3 galibiyet alarak başarılı bir grafik çizdi.

     Fenerbahçe Ülker&rsquo;de sezonu kapatan Mirsad Türkcan dışında eksik bulunmuyor.  Olimpiyakos ise bu önemli karşılaşmaya 4 eksik ile çıkacak.

     Temsilcimiz, Olimpiyakos ile Yunanistan&rsquo;da oynadığı ilk maçı 84-70 kazanmıştı.