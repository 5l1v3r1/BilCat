Eintracht Frankfurt'lu milli futbolcu Halil Altıntop 23 maçlık gol orucunu bu hafta bozacağını söyledi.

Halil Altıntop, Bundesliga&rsquo;da geçen sezonun son maçında 8 Mayıs 2010 tarihinde Wolfsburg&rsquo;a attığı golden bu yana oynadığı 23 maçta gol kaydedemedi.  

Hürriyet&rsquo;e konuşan Halil, gol orucunun sürdüğünü belirtip, &quot;Ne yapsam bir türlü şeytanın bacağını kıramadım. Fakat bu hafta oruç bitecek. Serdar Taşçı&rsquo;lı Stuttgart&rsquo;ı yıkan gol benden&quot; diyerek iddialı konuştu. 

Almanya 1. Futbol Ligi Bundesliga&rsquo;da Eintracht Frankfurt&rsquo;un sezonun ikinci yarısında oynadığı 6 maçta da gol atamaması üzerine takım arkadaşları gibi adeta topa tutulan Halil Altıntop, &quot;Artık gol atma zamanı geldi. İçime doğdu, bu hafta gol atacağım ve sorunlar ortadan kalkacak. Zira taraftarlarımızın bizden beklentisi gol ve zafer. Ben Eintracht Frankfurt formasıyla başarılı olmak için çalışıyorum, atacağım gol veya gollerle bunu gösteriyorum, göstereceğim de. 23 maçtan beri süren gol orucuma ise bu hafta kesinlikle son vereceğim. Bu hafta gol gelecek. Stuttgart&rsquo;lı Serdar Taşçı&rsquo;ya bu hafta sürprizim var&quot; diye konuştu.  

Sezonun ilk yarısında takım halinde başarılı bir grafik çizdiklerini vurgulayan Halil, şöyle devam etti: 

&quot;Benden gol patlaması beklenmesi çok doğal. Bütün takım arkadaşlarımla ilk yarıdaki yakaladığımız uyumu nedense ikinci devre maçlarında yakalayamadık. İyi oynadığmız maçları da kaybetmek bizim moralimizi bozdu. Takım maç kazanamadıkça kendimize maçlardaki güvenimiz de iyice azaldı. Taraftarların beklentisi tabii ki bizlerden gol. Atacağım ve attıracağım gollerle takımın üst sıralarda ligi bitirmesini sağlamak istiyorum. Bütün arkadaşlar olarak arzumuz Eintracht&rsquo;ın Avrupa Kupalarına katılmasını sağlamak.&quot;  

Teknik direktör Michael Skibbe ise, &quot;Halil çok iyi çalışıyor ve de verdiğim görevi fazlasıyla yapıyor. İyi oynuyor. Kendisinden çok memnunum, yakında gollerini de atacaktır&quot; dedi.