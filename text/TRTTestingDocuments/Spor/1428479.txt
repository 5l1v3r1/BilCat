Dinamo Kiev'in, Perşembe günü oynayacağı karşılaşma için yarın İstanbul'a gelmesi bekleniyor.

Beşiktaş, UEFA Avrupa Ligi 2. turunda Perşembe günü Dinamo Kiev ile oynayacağı maçın hazırlıklarına başladı.  
Ankaragücü maçında sol ayak baş parmağına darbe alan İsmail Köybaşı ve dinlendirilen Mehmet Aurelio ile tedavisine Avustralya&rsquo;da devam edilen Ersan Gülüm, antrenmana katılamadı.
Nihat Kahveci ve Cenk Gönen fizyoterapist eşliğinde koşu yaptı. Guti Hernandez ise bugün takımla birlikte çalıştı. 
Kondisyon ve taktik çalışmalar yapan siyah beyazlılarda, dünkü Ankaragücü maçında forma giyen oyuncular yenilenme çalışmasıyla antrenmanı tamamladı, diğer futbolcular ise dar alan ve el topu çalışmaları yaptı. İstasyon çalışmalarının ardından minik kale maç yapıldı. Kanat çalışmaları ile devam eden antrenman yarım sahada oynanan maçla sona erdi. 
Beşiktaş, Dinamo Kiev ile oynayacağı karşılaşmanın hazırlıklarını yarın sabah basına kapalı yapacağı antrenmanla sürdürecek. 
Dinamo Kiev&rsquo;in ise son 10 gündür kamp yaptığı İspanya&rsquo;nın Malaga kentinden yarın İstanbul’a gelmesi bekleniyor.  
Ukrayna takımı, hafta sonunda iki hazırlık maçı yaptı. Dinamo Kiev, Cumartesi günü Malaga’da Çin ekibi Shandong Luneng&rsquo;i 4-1 yenerken, dün de Zenit Saint Petersburg ile 0-0 berabere kaldı.