Libya sokaklarındaki eylemlerle artışa geçen ham petrol fiyatları Türkiye'de pompalara yansıdı.

Dünya borsalarında 105 doları aşan ham petrol fiyatları sonrası Tüpraş rafinerisi bugünden (23.02.2011) geçerli olmak üzere benzine 8-9 kuruş zam yaptı. 

Yapılan zammın şirketler tarafından farklı oranlarda pompaya yansıtılması bekleniyor. Büyük şirketlerin çoğunun, zammı bayilerine 8-9 kuruş bandında uygulayacağı öğrenildi. 

Son yapılan zamla İstanbul&rsquo;da 3 lira 95 kuruşa satılan kurşunsuz 95 oktan benzinin fiyatı 4 lirayı aştı. 

Yetkililer, Tüpraş&rsquo;ın akaryakıt ürünlerine gelen zamları oldukça ötelediğini belirterek, &quot;Ancak petrol fiyatları yükseliyor. Döviz kuru da artıyor. Bunlara paralel zam kaçınılmaz&quot; değerlendirmesi yaptı. 

Akaryakıta gelen zammın ardından bugün benzer artışın motorinde yapılması bekleniyor. 

Aynı oranda zam gelmesi halinde ise bugün pompada 3 lira 43 kuruşa satılan Euro diesel fiyatı 3,5 lirayı aşacak.