Piyasadan toplanan hurda araçlarda kapsam genişliyor... Minibüs ve kamyonetler de kapsama dahil ediliyor.

Piyasadan toplanan hurda araçlarda kapsam genişliyor. Kamyon ve otobüslerden sonra kamyonet ve minibüsler de bu kapsama alındı.

1985 model ve öncesi kamyonet ve minibüs sahipleri istemeleri halinde kilosuna 80 kuruş ila 1 lira 10 kuruş alarak araçlarını hurda olarak teslim edebilecek.

Yasal düzenlemenin önümüzdeki hafta yürürlüğe girmesi bekleniyor.

Kamyon ve Minibüs Sahipleri de Talepte Bulundu
Ulaştırma Bakanlığı 25 yaşın üstündeki kamyon, otobüs, çekici ve tankerleri para karşılığı hurda olarak piyasadan toplama çalışması başlatmıştı.

Kamyonet ve minibüs sahipleri bu uygulama üzerine kendi araçlarının da bu kapsama alınması talebinde bulundu.

Ulaştırma Bakanlığı, 1985 model ve daha önceki yıllara ait kamyonet ve minibüsleri de hurda araç kapsamına dahil etti.

Ulaştırma Bakanlığı Müsteşar Yardımcısı Talat Aydın, &quot;Bu kamyon, otobüs, tanker ve çekicilerin yanına bir çalışma daha yaptık. kamyonet ve minibüsleri de dahil ediyoruz. Buna ilişkin yasal düzenlemeyi hazırladık.&quot; dedi.

Aracın Kilosu 0,80- 1,10 TL&rsquo;den Alınacak
Araçların kilosu 80 kuruş ila 1 lira 10 kuruştan teslim alınacak. Bu araçlara ait vergi borçları ve trafik cezaları da silinecek.

Ulaştırma Bakanlığı şu ana kadar 27 bin araç aldı, 135 milyon liralık ödeme yaptı.

Uygulamayla trafikte can ve mal güvenliğinin arttırılması, çevre kirliliğinin azaltılması ve enerji verimliliğinin yükseltilmesi hedefleniyor.
                    
Hurda araçlara araç başına ortalama 5 bin 500 lira ödeme yapılıyor.

Hedef 100 Bin Araç Toplamak
Bakanlığın hedefi 100 bin araç toplamak... 100 bin araç karşılığında ödenen miktar 550 milyon lirayı bulacak.