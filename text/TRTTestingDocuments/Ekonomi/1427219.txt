Vatandaşın merakla beklediği yasa yürürlüğe giriyor. Sebze meyve fiyatlarının yüzde 25 ucuzlaması bekleniyor.

Hal Yasası 22 Mart&rsquo;ta yürürlüğe giriyor. 

Sebze ve meyve fiyatlarının, yasanın yürürlüğe girmesiyle yüzde 25 ucuzlaması bekleniyor.
 
Yasaya göre, artık pazarcı esnafı direkt tarladan ve üreticiden ürün alabilecek. 

Rusum bedeli ödeyecek olan esnaf, komisyoncuya ödeme yapmak zorunda kalmayacak.

Türkiye Sebzeciler Meyveciler ve Seyyar Pazarcılar Federasyonu (TÜSPAF) Başkanı Mehmet Çakman, geçtiğimiz yıl Türkiye Büyük Millet Meclisi&rsquo;nde yasalaşan ve altyapı çalışmaları sebebiyle yürürlük tarihi bir yıl ertelenen Hal Yasası&rsquo;nın 22 Mart&rsquo;ta yürürlüğe gireceğini söyledi. 

Çakman, &quot;Artık pazarcı, aracıları devre dışı bırakarak direkt üreticiden, köylüden ürün alabilecek. Bölgece sebze ve meyve fiyatları dengeye oturacak. Hal yasası ile birlikte tüm ürünlerde fiyatlar dengede seyredecek. 22 Mart tarihinden sonra hiçbir şey eskisi gibi olmayacak. Tüm toptancı halleri ulusal bir borsa haline gelecek.&quot; ifadelerini kullandı.

Yeni yasadaki en temel değişikliğin hal kayıt sistemiyle ilgili olduğunu belirten Çakman, &quot;Yeni Hal Yasası&rsquo;nda pazarcı esnafı direkt üreticiden aldığı ürünün yüzde 2&rsquo;si miktarında ürünün alındığı yerdeki belediyeye rüsum bedeli ödeyecek. Yıllardır süregelen komisyoncu karı artık tarihe karışıyor. Esnaf, daha ucuza aldığı ürünü daha ucuza tüketiciye yansıtacak.&quot; dedi.

Hal Yasası ile birlikte Maliye ve belediye ekiplerinin denetimlerinin de sıklaşacağını anlatan TÜSPAF Başkanı Mehmet Çakman, aldığı ürünün yüzde 2&rsquo;lik rüsum bedelini ödemeyen esnafa yüzde 25 oranında ceza kesileceğini söyledi.