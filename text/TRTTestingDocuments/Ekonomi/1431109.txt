Başbakan Yardımcısı Ali Babacan, bankacıların bu yıl çok fazla karlar beklememesi gerektiğini kaydetti. 

Başbakan Yardımcısı Ali Babacan, ekonomi alanında alınan bir dizi kararların meyvelerini vermeye başladığını ve Türk ekonomisinin iyi durumda olduğunu söyledi. 

Bankaların sıkı denetim altında tutulduğunu belirten babacan bu durumun seçimlerle bir bağlantısı olmadığını bildirdi.

Başbakan Yardımcısı Ali Babacan, katıldığı bir televizyon programında soruları cevapladı. 

Bankaların çok sıkı bir şekilde denetlendiğini kaydeden Babacan, bu denetimlerle seçimler arasında bağlantı kuran iddiaların gerçeği yansıtmadığının altını çizdi. 

Babacan şöyle konuştu:
&quot;Bankacılıkla ilgili çıkacak bir problemin faturasını halk ödüyor. Dolayısıyla bankaları tek tek sıkıya almamız halkımıza gelebilecek maliyetleri baştan önlemek, başka birşey değil&quot; ifadesini kullanan Babacan, bankacıların bu yıl çok fazla karlar beklememesi gerektiğini kaydetti. 

Babacan, kredi hacimlerini daraltmadıklarını ancak aşırı bir genişlemenin de, Türkiye&rsquo;nin istikrarına zarar verebileceğine işaret etti.