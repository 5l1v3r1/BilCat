Hükümetin soğan ihracatını yasaklamasına tepki gösteren çiftçiler, intihar tehdidinde bulundu.

Hindistan&rsquo;da hükümetin soğan fiyatlarındaki artışı önlemek için ihracat yasağı getirmesi çiftçilerin tepkisini çekti. Ülkenin batısındaki Maharaşta eyaletinde, soğan üreticileri, ihracat yasağının kaldırılması için gösteri düzenledi.

Göstericilerden 19&rsquo;u, bir su deposuna tırmanarak, intihar etme tehdidinde bulundu.

Maliyetin yüksek olduğuna dikkat çeken soğan üreticileri, soğan fiyatlarının düşmesine rağmen, 1 buçuk aydır uygulanan ihracat yasağının kaldırılmamasını eleştirdi.

Çiftçiler, yasağın kaldırılmaması halinde, hükümetin kendilerine sübvansiyon sağlamasını istedi.

Hindistan, artan gıda fiyatlarını frenlemek için, sadece soğana değil, geçici bir süreyle şekere de ihracat yasağı getirmişti.