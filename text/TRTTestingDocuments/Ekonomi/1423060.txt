Başarılı memurlara 1.100 liraya kadar para ödülü verilebilecek. İl dışına izinsiz çıkışta verilen aylıktan kesme cezası da kalktı.

Meclis’te görüşülen Torba Kanun Tasarısı’nın kabul edilen maddelerinde memurları ilgilendiren önemli düzenlemeler yer alıyor.

Torba Kanun Tasarısı’nın kabul edilen maddelerine göre üstün başarı gösteren memurlar 1.100 liraya kadar ödül alabilecek.

Memurlar il dışına çıkarken izin almayacak. İl dışına izinsiz çıkışta verilen aylıktan kesme cezası da kalkıyor.

Sicil sistemi kaldırılıyor. Memurların özlük dosyasına hangi belgelerin konulacağı tek tek düzenleniyor. 

Toplu müracaat ve şikayete aylıktan kesme cezası verilmesi uygulaması da olmayacak. 

Yasaklanmış her türlü yayını yanında bulunduran memurlara verilen aylıktan kesme cezası kaldırılıyor. 

Anayasa’da yapılan değişikliğe paralel olarak uyarma, kınama ve aylıktan kesme cezaları için disiplin kuruluna itiraz edilecek. Uyarma ve kınamaya karşı yargı yoluna gidilebilecek. 

657 sayılı kanunun 202. maddesinin ikinci fıkrasında “Ancak ikiden fazla çocuk için aile yardımı ödeneği verilmez” ibaresi kaldırıldı. Bu düzenleme ile ikiden fazla çocuğa da aile yardımı yapılacak. 

Milli Güvenlik Akademisi’nde okuyan memurlara atamada verilen öncelik kaldırıldı. 

Sendika üyesi memurlara 3 ayda bir 45 TL verilecek. 

Sözleşmeli personel de aile yardımı ödeneği alacak.