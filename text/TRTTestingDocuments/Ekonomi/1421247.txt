Mevzuat boşluğu Dilucu Gümrük Kapısı’nı kaçak mazot hattına dönüştürdü.

Türkiye ile Nahçivan arasındaki Dilucu Gümrük Kapısı, sınır illerinden komşu ülkelere ihracat-ithalatta sağlanan kolaylık suistimal edilince kaçak mazot hattına dönüştü.

Dilucu&rsquo;ndan bu amaçla geçiş yapmak isteyenlerin başvurdukları yöntemler bir hayli dikkat çekici. 

Bazı TIR&rsquo;lar kasasında ihraç malı olarak iki adet kamyon lastiği taşırken, bazıları da 3-4 torba çimentoyu gösteriyor. 

Bu durum, gerçek ihracatçı firmaları zor durumda bırakıyor. Ortaya çıkan tablonun oluşmasında iki taraf arasındaki akaryakıt fiyat farkı büyük rol oynuyor. 

Sınırlarda bulunan illerin ticari canlılık kazanmaları için uygulamaya konulan Sınır Ticaretinin Düzenlenmesine İlişkin Karar; söz konusu şehirlerin ihtiyaçlarının bir kısmının sınır komşusu ülkelerden ithalat yoluyla daha düşük maliyetle karşılanmasına izin veriyor.

Bu çerçevede araç başına 2 bin dolardan az olmamak kaydıyla getirilen kıymet limiti yazısının ancak 4 gün yürürlükte kalması bu yasal boşluğun oluşmasına neden oldu.

Uygulamanın amacı; sınır illerinden yapılan ihracatının artırılması. Ancak bu çerçevede başlatılan adımlar, Iğdır&rsquo;a pek olumlu yansımadı. 

Araç Sayısı Arttı İhracat Azaldı
Resmi verilere göre 2008 yılında Nahçivan&rsquo;a geçiş yapan araç sayısı günlük 595 iken ihracat 53 milyon dolar seviyesindeydi. 2010 yılında ise araç sayısı bin 965&rsquo;e yükselmesine rağmen ihracat 6 milyon dolara kadar düştü. 

Sebep ise araçların ihracat için değil, &quot;sudan bahanelerle&quot; mazot getirmek için Nahçivan&rsquo;a geçiş yapmaya başlamaları. 

Iğdır&rsquo;da litresi 3 lira 50 kuruştan satılan motorini, Nahçivan&rsquo;da 1 lira 4 kuruşa almak mümkün. Dilucu&rsquo;nun fiziki yapısının günlük 350 araç için uygun. 

Günde 500 Bin Litre
Ancak gümrüğe günlük araç girişi 2 bin üzerinde seyrediyor. Dolayısıyla bu yolla günde ortalama 500 bin litre motorinin Türkiye&rsquo;ye getirildiği hesaplanıyor. 

Nahçivan’dan araçlara belli bir kotayla getirilen, ancak şehir içinde kaçak satılan motorinin litresi 2 lira 10 kuruş. 

Benzinin litresi ise 2 lira 60 kuruştan satılıyor. Usulsüz veya kaçak motorinden,  konunun tarafları da şikayetçi. Uzayan kuyruklar yüzünden, gümrük memurları, şoförler ve vatandaşlar zaman zaman karşı karşıya geliyor. 

2 Lastik Taşıyan Kamyon
Adını vermek istemeyen bir gümrük çalışanı, “Kamyonuna yüklediği 1-2 lastikle ihracat yapan şoförler, standart dışı yaptırdıkları depolarla kaçak mazot taşıyor. Bizler de buna müdahale etmeye çalışınca, saldırıyorlar.” diye dert yanıyor. 

Dilucu gümrüğünde ihracat yükü taşıyan araçların kasalarında çok ilginç yüklere de rastlanıyor. Ayrı ayrı kamyonlarda tespit edilen yüklerden bir kaçı şöyle: 3 torba çimento. 100 kilogram inşaat demiri.