AB ülkelerinin, Türkiye'ye kesin dönüş yapan 1,8 milyon gurbetçiye ait sosyal güvenlik primlerini eksik ödediği ortaya çıktı.


Türkiye&rsquo;ye karşı vize uygulamalarını sertleştiren, göçmen işçileri inançlarına göre sınıflamayı ve buna göre maaş ödemeyi tartışan Avrupa Birliği&rsquo;ne (AB) karşı, Türkiye de farklı bir kozu açmaya hazırlanıyor.

Dışişleri Bakanlığı ile Çalışma ve Sosyal Güvenlik Bakanlığı, Türkiye&rsquo;ye kesin dönüş yapan 1,8 milyon gurbetçiye ait AB ülkeleri tarafından ödenmeyen 100 milyar euroluk sosyal güvenlik primlerini masaya yatırdı.

Sabah gazetesinin haberine göre; gurbetçilerden gelen dilekçe ve şikayetler çerçevesinde ilerleyen araştırmalar Berlin Çalışma ve Sosyal Güvenlik Müşavirliği ile Nürnberg Çalışma ve Sosyal Güvenlik Ataşeliklerinde değerlendirmeye alınıyor. 

Primin Yarısı Ödenmiş!
Yapılan araştırmanın kapsamıysa 40 yıl öncesine kadar uzanıyor. 1970&rsquo;te Türkiye ve Avrupa Ekonomik Topluluğu arasında imzalanan Katma Protokol çerçevesinde Türkiye&rsquo;den bu ülkelere gönderilen işçiler belirli haklara kavuşturuldu. 

Bunlardan biri de AB ülkelerinde çalışan Türk işçilerin sosyal güvenlik hakları ile ilgiliydi. Bu maddelerden biri &quot;Türk işçiler her ne şartla olursa olsun Türkiye&rsquo;ye geri döndüklerinde kendilerinden ve işverenlerinden kesilen sosyal güvenlik primlerini geri alırlar&quot; şeklindeydi. Ancak bu anlaşma AB tarafından delindi. 

Almanya Ödemedi
Almanya başta olmak üzere 1980&rsquo;lerin ortasından bu yana Türkiye&rsquo;ye dönen işçilere, işverenden kesilen sigorta primlerini ödemedi. Sadece işçilerden kesilen cüzzi miktardaki primler ödendi. Gerekçe olarak kendi iç yasalarında yapılan yeni düzenlemeler gösterildi. 

Sosyal güvenlik uzmanlarına göre, Türkiye ile AB arasında imzalanan 1963 Ankara Anlaşması ve 1973 Katma Protokolü&rsquo;nün 38. maddesi Türk işçilere tüm sigorta primlerinin veya çalışma sürelerinin Türkiye ile birleştirilmesine imkan veriyor. Örneğin Danimarka ve İsviçre gibi ülkeler işveren primlerini de Türkiye&rsquo;ye aktarıyor. 

Elçiliklerde Konuya Özel Birim...
Çalışma Bakanlığı&rsquo;nın büyükelçiliklerde bu işe bakan büroları bulunuyor. Örneğin Almanya&rsquo;daki Berlin Çalışma ve Sosyal Güvenlik Müşavirliği ile Nürnberg Çalışma ve Sosyal Güvenlik Ataşeliği bu konuda gelen taleplerin ana adresi... Ayrıca bugüne kadar bu primlerin neden ödenmediği ve kazanılmış hakların nasıl kaybedildiğine yönelik olarak da bir araştırma başlatıldı. 

Gurbetçi Yapılan Haksızlığın Farkında Değil
Son 30 yılda Avrupa ülkelerinde çalışıp Türkiye&rsquo;ye gelenlerin sayısı 1,8 milyonu buluyor. 

Eksik ödenen prim miktarı ise kişi başına ortalama 50 bin euro...

Sigorta primlerini yasal yollara başvurarak eksiksiz alabilenlerin sayısı 1.200 civarında. Bu rakamın önemli kısmını İsviçre ve Danimarka gibi ülkeler oluşturuyor.

Halen onlarca dava ise devam ediyor.