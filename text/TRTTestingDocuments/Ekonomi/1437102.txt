21 Şubat 2001'de ortaya çıkan ekonomik krizi değerlendiren Başbakan Erdoğan, MHP lideri Bahçeli'ye yüklendi.


Başbakan Recep Tayyip Erdoğan, 2001&rsquo;deki ekonomik krize ilişkin olarak konuştu. Erdoğan, &quot;Teğet geçecek dediğimizde dalga geçenler oldu. Şimdi ne oldu? Türkiye&rsquo;nin başarıları konuşuluyor&quot; dedi.

Erdoğan, &quot;O dönemde bankalar fona devredildi, bedelini halkın ödedi. 8 yılda güveni ve istikrarı sağlayarak kalkınıyoruz&quot; diye konuştu.

Başbakan Erdoğan, partisinin grup toplantısında yaptığı konuşmada, 10 yıl önce 21 Şubat 2001&rsquo;de MGK toplantısı sonrasında ortaya çıkan ekonomik krizin Türkiye&rsquo;nin yaşadığı en büyük ve derin kriz olarak tarih sayfalarında yerini aldığını söyledi.
 
Bahçeli&rsquo;ye Yüklendi
Başbakan Erdoğan, şöyle konuştu: 
&quot;Cumhurbaşkanı, Anayasa kitabını, aldı o günün iktidarının suratına fırlattı. Şimdi MHP Genel Başkanı Sayın Bahçeli şu ifadeleri kullanıyor: &rsquo;Alnımız açık, başarı da öpülmek için; ensemiz de açık, başarısızlığımızda tokat atılması için. Bir defa denenmek istiyoruz. İktidara talibiz&rsquo;. 2001 ekonomik krizinin 10. yıldönümünden 1 gün önce de şunu söylüyor: &rsquo;Milletimizin bir özelliği var, o da şudur. Eğer birisi bir iş başarmışsa onu alnından öpelim, takdir edelim ama birisinin bir hatası olmuşsa onun da ensesine bir tokat atılır&rsquo;.&quot;
 
Başbakan Erdoğan, &quot;Sayın Bahçeli&rsquo;yi, aziz milletimizin bu engin ferasetini, bu hakemliğini, bu olgunluğunu teslim ettikleri için tebrik ediyorum. Gerçekten de bu millet kendisine hizmet edeni alnından öpmüş, yüklediği emaneti de yere düşürenleri asla affetmemiş, seçim sandığında MHP liderinin deyimi ile ensesine tokadı vurmuştur. Ancak MHP Lideri &rsquo;bir defa denenmek istiyoruz&rsquo; derken, 2001&rsquo;de DSP ve ANAP&rsquo;la iktidar ortağı iken, ülkeye ödettiği bedeli, ardından da 3 Kasım 2002 seçimlerinde ensesine yediği tokadı belli ki hatırlamıyor.&quot; dedi.
 
&quot;Milletim Hatırında Tutsun&quot;
Erdoğan, &quot;Aziz milletimizin şu hususu iyi hatırlamalarını özellikle rica ediyorum: Türkiye&rsquo;de demokrasiye ne zaman müdahale edilmişse, demokratik haklar ne zaman geriye gitmişse, sivil siyaset üzerinde ne zaman baskı kurulmuşsa, o zaman ekonomi çok ağır darbeler alır. Siyaset dışı kurumların, siyasete müdahalesi kadar, çetelerin, karanlık güç odaklarının, hukuk dışı örgütlenmelerin siyaseti dizayn çabaları da aynı şekilde ekonomiyi olumsuz etkilemiş, faturayı da en ağır şekilde millete yüklemiştir.&quot; diye konuştu.

&quot;Siz Bizi Bozguna Uğrattığınız&quot;
Erdoğan, sözlerini şöyle sürdürdü:
&quot;1980 ve sonrası ekonomik duruma bakın, bu tabloyu görürsünüz. 1997&rsquo;de sivil siyasete yönelik müdahale, tarihimizin en büyük ekonomik krizi olarak baş göstermiş, 21 Şubat 2001&rsquo;de de adeta patlayarak arkasında çok büyük bir enkaz bırakmıştır. Biz, o bırakılan pisliği temizledik, temizliyoruz ama dönemin iktidar ortakları şimdi bundan rahatsız oluyor. Niye rahatsız oluyorsunuz? Siz bu ülkeye böyle bir pislik bıraktınız, bizi bozguna uğrattınız. Finans sektöründe bizi yıkımla karşı karşıya bıraktınız.&quot;