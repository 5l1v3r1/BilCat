Türkiye ile İran arasındaki ticaret hacmini daha da artırmayı amaçlayan toplantı Tahran'da gerçekleştirildi.


Türkiye ile İran arasındaki ticaret hacmini daha da artırmayı amaçlayan Türkiye-İran Karma Ekonomik Komisyonu 22&rsquo;nci Dönem Toplantısı Tahran&rsquo;da gerçekleştirildi.

Görüşmelerde Türkiye&rsquo;yi Devlet Bakanı Cevdet Yılmaz temsil etti.

İki ülke arasında özellikle ticaret, serbest bölgeler, müteahhitlik ve teknik müşavirlik hizmetleri, ulaştırma, sanayi, gümrükler ve yatırımlar gibi alanlarda ekonomik ilişkilerin görüşüldüğü toplantı sonunda bir de protokol imzalandı.

Görüşmelerde, ekonomik ilişkilere dair verilerin, Türkiye-İran arasındaki yakın işbirliği havasını yeterince yansıtmadığı; bu çerçevede, öncelikle ikili ticari ilişkilerin yasal alt yapısını oluşturacak temel anlaşmaların süratle tamamlanması ve yürürlüğe girmesi konusunda uzlaşmaya varıldı.

Cevdet Yılmaz, Tahran&rsquo;da İran Cumhurbaşkanı Birinci Yardımcısı Muhammed Rıza Rahimi&rsquo;yle de bir araya gelerek temasları hakkında değerlendirmelerde bulundu.

Görüşmelerde, Cumhurbaşkanı Abdullah Gül&rsquo;ün İran&rsquo;a gerçekleştireceği ziyaretin teknik hazırlığı da yapıldı.