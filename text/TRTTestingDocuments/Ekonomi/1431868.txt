Babacan ve Şimşek, CHP lideri Kılıçdaroğlu'nun aile sigortasıyla ilgili hesaplamalarını eleştirdi. Kılıçdaroğlu'ndan yanıt geldi.

Devlet Bakanı ve Başbakan Yardımcısı Ali Babacan, CHP Genel Başkanı Kemal Kılıçdaroğlu&rsquo;nun aile sigortasıyla ilgili hesaplamalarını eleştirdi. CHP Lideri, Babacan&rsquo;ın eleşitirilerine yanıt verdi. Konuya ilişkin bir açıklama da Maliye Bakanı Mehmet Şimşek&rsquo;ten geldi. 
Babacan: &quot;Nereden Baksanız Matematik Tutmuyor&quot;
Meteoroloji İşleri Genel Müdürlüğü&rsquo;nün 34 tesis açılışı ve 240 otomatik meteoroloji gözlem istasyonu temel atma törenine katılan Ali Babacan, program sonrası basın mensuplarının sorularını cevapladı. 

Kılıçdaroğlu&rsquo;nun aile sigortasına ilişkin değerlendirme yapan Babacan, ana muhalefet partisi liderinin, 12 milyon 700 bin yoksul için 12 milyar lira gerektiğine dönük açıklama yaptığını söyledi. 

İlkokul üçüncü sınıf matematiği becerisine sahip herkesin 12 milyon 700 bin yoksulu ailedeki kişi sayısına bölüp yaklaşık 24 milyar gerektiğini bulabileceğini ifade eden Babacan, &quot;Ya yanlış çarpma bölme yapılıyor, ya da 12 milyon yoksul yok Türkiye&rsquo;de. Ya da 12 milyon yoksul varsa bile bunun tamamına değil, çok daha az sayıda vatandaşa ödeme yapılacak gibi görülüyor. Nereden baksanız matematik tutmuyor&quot; ifadelerini kullandı. 

Sosyal yardımlar için bütçede Kılıçdaroğlu&rsquo;nun dediği gibi 4 milyar lira değil, 15-16 milyar civarında bir rakam bulunduğunu aktaran Babacan, CHP Lideri&rsquo;nin kömür yardımı yerine doğalgaz yardımı yapacağı sözünün de gerçeklikle örtüşmediğini dile getirdi.
Kılıçdaroğlu&rsquo;nun Yanıtı
Ali Babacan&rsquo;ın &quot;CHP lideri Kılıçdaroğlu, &rsquo;Aile Sigortası&rsquo; hesabını yanlış yapmış&quot; açıklamasına gönderme yapan CHP Genel Başkanı Kemal Kılıçdaroğlu, &quot;Peki Babacan hesap biliyor mu?&quot; diye sordu.
&quot;Ülke Popülist Politikacılardan Çok Çekti&quot;
Cumhuriyet Halk Partisi&rsquo;nin aile sigortası vaadine bir cevap da Maliye Bakanı Mehmet Şimşek&rsquo;ten geldi.

Hesapsız vaatlerin tutmayacağını belirten Şimşek, geçmişte uygulanan popülist politikaların, ülkeyi iflasın eşiğine getirdiğini söyledi. 

Şimşek, şöyle konuştu:
&quot;Bu ülke 90&rsquo;lı yıllarda popülist politikacılardan çok çekti. Olmayan bir şeyi verme taahüdünde bulunan politikacılardan çok şey çekti. Ülke iflasın eşiğine geldi bu popülist politikalardan dolayı. Dolayısıyla ortaya konan hesap da tutmuyor. Zamanı geldiğinde açıklayacağız.&quot;