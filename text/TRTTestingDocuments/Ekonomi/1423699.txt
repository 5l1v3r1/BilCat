Taner Yıldız, "Nükleer santral kurma görüşmelerinde Japonya ile Mart sonuna kadar belli bir noktaya gelmeyi bekliyoruz" dedi.

Türkiye&rsquo;nin nükleer santral kurma çalışmaları devam ediyor.

          Enerji ve Tabii Kaynaklar Bakanı Taner Yıldız &quot;Nükleer Enerjinin Türk Enerji Sistemine Girişi&quot; konferansına katıldı.

          Konferansta Taner Yıldız OECD Nükleer Enerji Ajansı Genel Direktörü Luis Echavarri&rsquo;nin yaptığı sunumu izledi.

          Yıldız konferans sonrasında Echavarri ile basın mensuplarının sorularını yanıtladı.

          Bakan Yıldız Sinop&rsquo;a yapılması planlanan nükleer santral için Japonya ile yoğun görüşmelerin devam ettiğini söyledi.

Yıldız, &quot;Japonya&rsquo;dan farklı heyetler farklı ekipler geliyor. Tabii ki yoğun bir müzakere süreci içerisindeyiz. 2-3 ay içerisinde belli bir yapıyı dediğim gibi hele hele Mart&rsquo;ın sonunda omurgayı oluşturmuş olmayı temenni ediyoruz&quot; diye konuştu.

Rusya&rsquo;nın Mersin&rsquo;e kuracağı santralle ilgili ilk kazmayı vurma tarihi de sorulunca Yıldız, &quot;Kazma vurulmasıyla ilgili hangi tarih derseniz bunu şu anda telaffuz etmem henüz erken olur. Ama proje şirketi kuruldu biliyorsunuz geçtiğimiz yılın Aralık ayında. O proje şirketinin kurulmuş olması artık burada resmi muhatabın belli olması anlamına geliyor.&quot; cevabını verdi.

          Taner Yıldız, basında çıkan Karadeniz&rsquo;deki aramalarda petrol bulunduğu iddialarına da:
&quot;Net ve kamuoyuyla paylaşılacak bir sonuç henüz elde edilmiş değil. O açıdan inanıyor ve ümit ediyoruz. Ama bir sonuca ulaştığımızda bunu kamuoyuyla büyük bir sevinçle paylaşırız.&quot; yanıtını verdi.