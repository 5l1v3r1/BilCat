Irak Kalkınma Fonu (FDI) Başkanı Oussama al-Noujaifi, fonda 40 milyar dolar açık olduğunu bildirdi.


FDI Başkanı Oussama al-Noujaifi, Irak Parlamentosu’nun sözkonusu durumun açığa çıkarılması için iki komisyon kurduğunu ifade ederek, &quot;Toplam 40 milyar dolar değerinde para eksik. Nereye kaybolduğunu bilmiyoruz. Bir şeyler için harcandı ama hesaplarımızda görünmüyor. Parlamento, paranın ne olduğunu öğrenmek için soruşturma başlattı&quot; dedi.

Fondaki açığın ne zaman ortaya çıktığı konusunda ise açıklama yapılmadı. 

Irak Kalkınma Fonu, 2003 yılı Mayıs ayında ABD tarafından kuruldu ve Birleşmiş Milletler Güvenlik Konseyi tarafından kabul edildi. 

Irak’ın petrol ihracından elde edilen gelirden oluşan Fondaki para, Irak Maliye Bakanlığı adına Irak Merkez Bankası tarafından işletiliyor.

Fona, kurulduğu 2003 ile 2008 yılı Aralık ayı arasında Irak’ın petrol ve petrol ürünleri ihracından elde edilen yaklaşık 165 milyar dolar yatırıldı.