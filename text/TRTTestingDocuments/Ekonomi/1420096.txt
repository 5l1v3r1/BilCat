İtalya’daki birçok kentte satışı yasaklanan döner, İtalyan Devlet İstatistik Enstitüsü (ISTAT) tarafından, tüketici endeksine alındı.

ISTAT’ın ülkedeki enflasyonu ölçmek için seçtiği 30 madde arasında döner de yer alırken, 2010 yılında sepette kullanılan birçok madde de çıkarıldı. 

Hürriyet&rsquo;in haberine göre, geçen yıl enflasyon hesaplarında kullanılan DVD kiralama, mobilya, şehirlerarası otobüs ücreti silinerek, bu yıl bu maddelerin yerine döner, somon füme gibi etnik fast food ile teknolojide iPad fiyatları eklendi. ISTAT seçtiği 30 maddenin ortalamasının bularak buna göre enflasyon yüzdesini açıklıyor. 

Bazı Bölgelerde Yasak

Geçen yıl enflasyonun, bir önceki yıla göre yüzde 0,3 artarak yüzde 2,1 olduğu İtalya’da, dönerin sepete girmesi İtalyanların yaşamının önemli bir gıda maddesi haline geldiğini de yansıtıyor. Ancak İtalyanlar sepete almak durumunda kaldıkları dönere birçok bölgede yasak da getirmişti. 

İtalya’da tarihi yerlerde etnik mutfaklara karşı başlatılan kampanya kapsamında dönerin yasaklanması ilk kez 2008’de Lucca kentinde başlamıştı. Ardından Venedik ve Lucca’da bu yasak devreye sokulmuştu.