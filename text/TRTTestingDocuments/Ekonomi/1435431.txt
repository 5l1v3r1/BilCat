Ali Babacan, 2001 krizine tanıklık eden makam odasında Türkiye’nin bugün geldiği noktayı anlattı. 

Cumhuriyet tarihinin en büyük ekonomik krizi olan Şubat 2001 krizinin üzerinden bugün tam 10 yıl geçti. 

Şubat krizini ve 10 yılda Türk ekonomisinin katettiği yolu, ekonominin patronu Devlet Bakanı ve Başbakan Yardımcısı Ali Babacan anlattı.

İlk İşim Faizlere Bakmak Oldu
Star&rsquo;ın haberine göre, 2001 ekonomisi ile 2011 yılı ekonomisinin &quot;siyah ve beyaz&quot; gibi olduğunu ifade eden Babacan “Ekonomiden sorumlu bakan olarak koltuğga oturduğum ilk gün olan 18 Kasım 2002 tarihinde ilk iş olarak ekrandaki iç borçlanma faizlerine baktım. Ekran yüzde 66 faiz gösteriyordu. Vade ise en fazla 9 ay idi. Bugün çok şükür faizler yüzde 8 civarında. 

10 Yıl Önce Kötü Örnektik
2001 yılı krizinin ardından, Türk ekonomisinin dünya ülkelerinde &quot;kötü örnek&quot; olarak gösterildiğini hatırlatan Babacan, şimdi ise birçok gelişmiş ülkenin Türkiye’nin uyguladığı ekonomik politikaları örnek aldığına dikkat çekti. 

Babacan, “2001 yılında kişi başına düşen milli gelir 3 bin 500 dolar civarında, şimdi ise 10 bin doları geçti. Merkez Bankası rezervleri 28 milyar dolardan 82 milyar dolara yükseldi” dedi. 

E-Muhtıra’ya Rağmen
Türk ekonomisinin, 2007 ve 2008 yıllarında Şubat krizinden daha ağır siyasi krizlerle karşı karşıya kaldığına dikkat çeken Babacan, 2007 yılındaki e-muhtıranın, 2008 yılındaki kapatma davasının Türk ekonomisine ağır darbe vurduğunu kaydetti. 

Babacan, bu iki siyasi gelişmeye rağmen Türk ekonomisinin bu dönemleri başarı ile geride bıraktığını vurguladı. 

Sisli Yolu Görünce Hız Düşürdük
Babacan, ekim ayından bu yana ekonominin soğutulmasına yönelik tedbirler aldıklarını hatırlatarak, 2011 yılının enteresan bir süreç olacağını kaydetti. 

Ekonominin önünde sisli ve virajlı bir yol olduğuna dikkat çeken Babacan, virajda kaza yapmamak için, hızın düşürüldüğünü, dolayısıyla, bu yolda kaza yapmamak için tedbir aldıklarını kaydetti.

Üç Lider IMF’ye ”Minnettarız” Mektubu Vermişler
Şubat krizi sonrası IMF’ye üç liderin imzasını taşıyan niyet mektubu verildiğini hatırlatan Babacan “Kapağında minnettarız yazıyordu” dedi.

Ekonomideki düzelme ile birlikte IMF ile ilişkilerin seyrinin de değiştiğine dikkat çeken Babacan, şubat krizinin ardından dönemin koalisyon hükümeti ortakları Ecevit, Yılmaz ve Bahçeli’nin IMF’ye çok kalın bir niyet mektubu vermek zorunda kaldığını hatırlattı. 

Babacan “Krizin ardından IMF’ye çok kalın bir niyet mektubu verildi. Niyet mektubunun kapağında, üç liderin imzası bulunuyordu. 

Kapakta, &quot;minnettarız&quot; ifadesi yer alıyordu. Bizim hükümetimiz döneminde IMF’ye 10 tane niyet mektubu verdik. Hiçbirinde Başbakan’ın imzası yoktur.  IMF de buna gerek bile görmedi” dedi. 


Bakan Ali Babacan, 2001 yılında IMF ve Dünya Bankası’nın tüm desteklerine rağmen krize girildiğini, 2009 yılında ise hiçbir destek almadan krizden başarı ile çıkıldığını kaydetti.