Libya'daki olaylar küresel piyasaları tedirgin ediyor. Borsalar düşerken, petrol fiyatları son 2 buçuk yılın zirvesine çıktı.



İstanbul Borsası Ulusal-100 Endeksi 470 puan düşerek 64 bin 658 puana geriledi.

İstanbul Borsası dış piyasalara paralel olarak satış ağırlıklı seyir izledi.

Hisse senetleri günlük ortalama yüzde 0,72 oranında değer kaybetti. 

Serbest piyasada Amerikan Doları 1 lira 60 kuruş, Avro ise 2 lira 17 kuruştan işlem gördü.

Tahvil ve bono piyasasında gösterge tahvilin bileşik faizi ise yüzde 8,55 seviyesine yükseldi.

Petrolün Varili 108 Dolara Çıktı
Uluslararası piyasalarda Brent petrolün varili son 2 buçuk yılın zirvesi olan 108 dolara yükseldi.

Altının ons fiyatı da, bin 400 doları aştı.

Kapalıçarşı&rsquo;da Cumhuriyet altını 480 liradan alıcı buldu. 

Dünya borsalarına gelince...
     
Asya Pasifik ve Avrupa borsalarında kayıplar yüzde 1&rsquo;i buldu.

New York Borsası da düşüşle açıldı.