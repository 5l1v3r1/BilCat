Enerji Verimliliği Strateji Belgesinde detaylar belli olmaya başladı. Belgede toplumsal hayatı değiştirecek radikal değişikliklere yer veriliyor.


Enerji Verimliliği Strateji Belgesi&rsquo;nde son aşamaya gelindi. Sabah gazetesinin haberine göre; ısı yalıtımı olan binalara teşvik, olmayanlara ek vergi getirilecek.

2023 yılına kadar enerjide 300 milyar dolarlık yatırıma hazırlanan Türkiye&rsquo;de enerjinin geleceği verimlilikten geçecek. 

Enerji Bakanlığı, Çevre ve Orman Bakanlığı, Devlet Planlama Müsteşarlığı ve Büyükşehir Belediyeleri gibi birçok kurum ortaklığı ile hazırlıkları tamamlanan Strateji Belgesinde toplumsal hayatı değiştirecek radikal değişikliklere yer veriliyor. 

Belge, enerji alanında olağanüstü önlemler içeriyor. İşte o önlemlerden bazıları:
* Yalıtımı Olmayan Binaya Vergi: Türkiye&rsquo;de yalıtımsız yapılan binalarla, &quot;yaktığımız yakıt ile dışarıyı ısıtıyoruz&quot; sözü de tarih olacak. Çünkü 2015 yılı itibariyle uygun ısı yalıtımı bulunmayan binalarda, binanın yeri ve iklimine göre &quot;emisyon vergisi&quot; uygulanacak. 

* Yalıtıma Vergi ve Kredi Teşviği : Kullanımda olan ve strateji belgesi hayata geçmeden ruhsat alan binalara, ısı yalıtımı malzemelerinde KDV desteği verilecek. Bu binalardan bankacılık muamele vergisi alınmayacak. 

* Kamu Emektarları Garaja: Trafiğe tescili 10 yılı doldurmuş kamu araçları kademeli olarak trafikten çekilecek. 

* 500 Bin TL Destek: Verimlilik arttırıcı projelere 500 bin liraya kadar destek verilecek. Proje büyüklüğü 2.5 milyon lirayı aşarsa kurumlar vergisi alınmayacak. 

* Verimsiz Malı Kamu Alamayacak: Kamu ihale kanunu kapsamında kamunun tüm alımlarında asgari enerji verimlilik kriteri getirilecek. 

Tüketim Kotası Belirlenecek
Otel, hastane, mesken, okul, AVM&rsquo;lere iklim, büyüklük gibi özelliklerine göre yıllık ısıtma, soğutma, aydınlatma tüketim kotası belirlenecek. Belirlenen değerler üzerinde atmosfere karbon salınımı yapacak binaya izin verilmeyecek. 

Beyaz Eşyaya Denetim
Enerjiyi verimsiz kullanan araçlar da raflardan inecek. Buna göre AB direktifleri de esas alınarak verimsiz enerji kullanan buzdolabı, televizyon, lamba gibi ürünler denetlenerek satışına kısıt getirilebilecek veya tamamen yasaklanabilecek. 

15 Yıllık Araca Yüksek Vergi
Araçların vergilendirme sistemi sil baştan yenilenecek. Yakıt tasarrufu az araçlara teşvik verilecek. Emisyon oranı az olan araçlara Motorlu Taşıt Vergisi (MTV) indirimi yapılacak. Ancak 15 yaş üzeri araçlarda kademeli olarak MTV artırılacak. 

Enerji Bakanlığı yetkilileri Türkiye&rsquo;de 2010&rsquo;da 209 milyar kilovatsaat elektrik tüketildiğini hatırlatarak, &quot;2023&rsquo;te tüketim rakamının 600 milyar kilovata çıkmasını hedefliyoruz. Bu nedenle enerji verimliliği de çok önemli&quot; diye konuştu.