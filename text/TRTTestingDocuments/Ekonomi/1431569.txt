Çin'e yapılan doğrudan yabancı yatırımlar Ocak ayında geçen yılın ayn dönemine göre yüzde 23,4 artarak, 10,03 milyar ABD Dolarını buldu.

Çin Ticaret Bakanlığı Sözcüsü Yao Cien, Ocak ayında 2243 yeni yabancı girişimin onaylandığını belirterek, bu sayının aynı dönemine göre yüzde 20,2 artış gösterdiğini söyledi.

Bu dönemde hizmet sektörüne yapılan doğrudan yabancı yatırım miktarı yüzde 31,8 artarak 4,69 milyar doları, imalat sektörüne yapılan da yüzde 18,9 artarak 4,7 milyar doları buldu.

Sözcü Yao, Çin&rsquo;in batı kesimine yapılan yabancı yatırımdaki artış oranının ülke ortalamasının üzerinde olduğuna işaret ederek, bu kesime yapılan yabancı yatırımın 510 milyon doları bularak yüzde 81,1 arttığını kaydetti.

Ülkenin doğu kesimine yapılan yabancı yatırım miktarı yüzde 23 artışla 8,98 milyar doları bulurken, orta kesimine yapılan yüzde 2 düşerek 540 milyon dolarda kaldı.