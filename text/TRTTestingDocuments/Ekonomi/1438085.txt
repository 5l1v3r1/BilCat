YURT-KUR, kredi ve burs alacak öğrencilere taahhüt senetleri için ek süre verdi.   

Yükseköğrenim Kredi ve Yurtlar Kurumu Genel Müdürü Hasan Albayrak, kredi ve burs müracaatında bulunan ancak taahhüt senetlerini zamanında tanzim ve tasdik ettiremeyen öğrencilere üçüncü kez ek süre tanındığını bildirdi. 

Hasan Albayrak, yaptığı yazılı açıklamada 2010-2011 öğretim döneminde kredi ve burs müracaatları sonrasında taahhüt senetlerini zamanında tanzim ve tasdik ettiremeyen öğrenciler için 24 Şubat- 10 Mart 2011 (10 Mart 2011 dâhil) tarihleri arasında ek süre verildiğini duyurdu. 

Albayrak, taahhüt senetlerini noterde tanzim ve tasdik ettirerek Kuruma teslim eden öğrencilerin burs veya öğrenim kredilerinin 17 Mart 2011 tarihinde ödeneceğini kaydetti.