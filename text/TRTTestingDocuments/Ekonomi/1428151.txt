New York taksi ihalesinde komisyonun vereceği karar öncesi, New York Taksi ve Limuzinciler Odası’nca yapılan anketten Karsan çıktı.

22 bin 600 New Yorklu, üç finalist Karsan, Nissan ve Ford için ayrı ayrı değerlendirme yaparken, Karsan’ı beğenenlerin oranı yüzde 66 oldu. 

Bu oran, Nissan için yüzde 43’te, Ford için de yüzde 38’de kaldı. Oda Başkanı David Yassky, ihale kararı için net bir tarih olmadığını ifade ederek, “Anket sonuçları değerlendirmede önemli rol oynayacak. Karar için dayanıklılık, düşük onarım ve yedek parça maliyeti gibi konular da önemli” dedi.

14.789 Kişi Çok Beğendi
 Ankete katılan 22 bin 600 kişiden 14 bin 789’u Karsan için &quot;beğendim&quot; ve &quot;çok beğendim&quot; seçeneklerini işaretledi. 

Karsan ihaleyi kazanırsa, 2013’ten itibaren 10 yıl boyunca 2 bin 650 adet taksi satacak. 

İhale sonucunun 2 ay içinde açıklanması bekleniyor.