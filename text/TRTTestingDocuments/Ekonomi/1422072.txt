Devlet Bakanı Hayati Yazıcı, muhtaç vatandaşların oturacağı 50 bin konut yapılacağını açıkladı. Vatandaşa 100 lira taksitli faizsiz kredi verilecek.


Hiçbir sosyal güvencesi olmayan vatandaşlar için hükümet, Cumhuriyet tarihinin en büyük konut projesini başlatıyor.

 Türkiye&rsquo;nin her bölgesinde muhtaç kişilerin oturacağı tek veya iki odalı konutlar yapılacak. TOKİ ile protokolün imzalandığını belirten Devlet Bakanı Hayati Yazıcı, projenin ayrıntılarını açıkladı. 

Buna göre konutlar ihtiyaç sahiplerine peşinatsız, faizsiz ve aylık 100 TL taksitle satılacak. Ödeme gücü olmayan vatandaşlardan ise iş buluncaya kadar 100 liralık aylık taksitler de alınmayacak.

ABD&rsquo;de resmî temaslarda bulunan Devlet Bakanı Hayati Yazıcı, sosyal devlet olmanın gereği olarak her zaman fakirin, fukaranın yanında olacaklarını söyledi.

 Yazıcı, &quot;Amerika&rsquo;ya gelmeden önce protokolü imzaladık. TOKİ&rsquo;nin ürettiği 2-3 odalı 12 bin konut vardı. Şimdi bunun sayısını 50 bine çıkarıyoruz.&quot; dedi. Bakan Yazıcı, tahminî olarak 5 yıl içerisinde bitirilmesi beklenen konutların ortalama 2 milyar liraya mal olacağını kaydetti.