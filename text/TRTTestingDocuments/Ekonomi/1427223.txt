Suriye ile vizelerin kalkması sayesinde, ticari ilişkileri artan ve ekonomisi hızla gelişen Gaziantep, dış basının da dikkatini çekiyor.

Suriye başta olmak üzere bölge ülkeleri ile geliştirilen ikili ilişkiler, özellikle sınıra yakın kentlere katkı sağlıyor. 
         
Fransız Le Figaro Gazetesi, araştırma haberinde, Suriye ile vizelerin kaldırılmasından sonra, Gaziantep&rsquo;in büyük bir atılım gerçekleştirdiğini yazdı.

Le Figaro, Gaziantep&rsquo;in bölgesinde parlayan yıldız haline geldiğini vurguladı.

Gazetenin &quot;Doğu&rsquo;nun Fethinin İleri Karakolu, Gaziantep&rsquo;in Dev Atılımı&quot; başlıklı haberinde, şehrin adeta ekonomik bir laboratuvar olduğu, vizelerin kaldırılmasının ardından binlerce Suriyeli tüccarın Gaziantep&rsquo;e akın ettiği yazıldı.

Gaziantep Ticaret Odası Başkanı Mehmet Aslan &quot;Bütün basın organlarının temsilcileri son birkaç yıldır Gaziantep&rsquo;i çok sık ziyaret ediyorlar. Hem ABD&rsquo;den hem Avrupa&rsquo;dan hem diğer ülkelerden Gaziantep&rsquo;i kendisine bir haber konusu olarak seçiyor&quot; dedi. 

Haberde ayrıca Gaziantep&rsquo;in 2006&rsquo;da 800 milyon dolar olan ticaret hacminin, dört yıl içerisinde 4 kat artarak 3 milyar dolara çıktığı bildirildi.