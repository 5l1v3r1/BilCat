Sanayi ve Ticaret Bakanı Nihat Ergün, 2011 yılı için yeni bir 100 bin KOBİ'lik kredi faiz desteği paketi hazırladıklarını söyledi.           

 
 Sanayi ve Ticaret Bakanı Nihat Ergün, TRT Haber&rsquo;de katıldığı &rsquo;Ekonomi Kulübü&rsquo; programında, 2011 yılı için yeni bir 100 bin KOBİ&rsquo;lik kredi faiz desteği paketi hazırladıklarını, Nisan ayında bu paketi kamuoyuna  açıklayacaklarını bildirdi.  

Ergün, 2008 ekonomik krizinde KOBİ&rsquo;lerin adeta Türkiye&rsquo;nin önünü açtığını, komşularla sıfır problem politikasının da KOBİ&rsquo;lere çok faydasının olduğunu söyledi. 
   
KOBİ&rsquo;lerin, Türkiye&rsquo;nin Afrika&rsquo;ya açılım politikasından da son derece iyi yararlandığını anlatan Ergün, Afrika&rsquo;nın bazı  riskli pazarlarına Türkiye&rsquo;deki büyük işletmeleri götürme            şansının zor olduğunu ancak KOBİ&rsquo;lerin büyümesi gerektiği için riskleri de göze alarak Afrika&rsquo;da yer aldıklarını bildirdi. 

 Bugün Afrika ve komşu ülkelere ihracat yapan firmaların tamamına yakınının küçük-orta boy işletmeler olduğunu ifade eden Ergün, KOBİ&rsquo;lerin bu süreçte kendi ülkelerinde ayakları 
 yere sağlam bastığı için dışarıya da açıldığını kaydetti.
  
 Ergün, KOBİ&rsquo;lerin gösterdikleri bu performansla krizden çıkışta Türkiye&rsquo;de anahtar rol oynadığını belirtti.
              

                  
 2009 ve 2010 yıllarında fırsatı kaçıranların üzülmemesi gerektiğini anlatan Ergün, KOBİ&rsquo;lerin yeni yatırım yapmaları, makine teçhizat almaları için kaynakları ayırdıklarını söyledi. 

Yeni kredi destek paketi için  çalışmaların sürdürüldüğünü belirten Ergün, &rsquo;&rsquo;Arkadaşlarımız 
 bunun ayrıntılarını çalışıyorlar, o ayrıntılar bittiği zaman yine bir basın toplantısıyla ne zaman başlayacak, şartları neler, miktarı ne kadar olacak hepsini kamuoyuyla paylaşacağız.&quot; dedi.