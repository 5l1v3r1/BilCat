Avustralya, Pakistan ve Çin'deki seller nedeniyle pamuk fiyatları son 150 yılın en yüksek seviyesine çıktı. 

Uluslararası piyasalarda pamuk fiyatları yüzde 2.4 yükselişle 1.8122 dolara kadar yükseldi. Analistler fiyatların artmasında panik alımlarının etkili olduğunu belirtiyor. 
Fiyatların üretimin durduğu Amerikan iç savaşı sırasındaki seviyeye gelmesinde Çin&rsquo;in pamuk ithalatının geçen yıl yüzde 86 oranında artmasının da payı oldu. 
Pamuk fiyatları Ocak ortasından bu yana yüzde 30 yükseliş kaydetti. 
Pamuktaki artış sonucu tekstil ürünlerinin fiyatlarının hızla tırmanabileceği belirtiliyor.