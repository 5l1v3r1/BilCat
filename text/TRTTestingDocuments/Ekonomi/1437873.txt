"Türkiye'de Yoksulluk Algısı Araştırması" kapsamında, 12 ilde bin 201 yardımsever ve bin 212 yardım alan kişi ile görüşüldü.

Türkiye&rsquo;de yoksulluk üzerine yapılan araştırmaya göre, yoksulların öncelikli beklentisi çalışarak geçimlerini sağlayabilecekleri bir iş bulmak. 

Görüşülen kişilerin yüzde 37.5&rsquo;i kendilerine meslek kazandırılması halinde mevcut durumlarından kurtulacaklarını ifade ediyor. Araştırmada, yardım kuruluşlarının yoksullara, balık yemekten çok balık tutmayı öğretecek politikalar geliştirmesi gerektiği belirtiliyor. 

&quot;Türkiye&rsquo;de Yoksulluk Algısı Araştırması&quot; kapsamında, 12 ilde bin 201 yardımsever ve bin 212 yardım alan kişi ile görüşüldü. 

Araştırma sonuçlarına göre yardımseverlerin ortalama aylık gelirleri bin 500 TL-2 bin 500 TL ve 2 bin 500-3 bin 500 TL aralıkları arasında yoğunlaşıyor. 

 Yardımda bulunulan kuruluşun güvenilir olup olmadığına bakarak karar verenlerin oranı yüzde 15,6, herhangi bir ön koşul aramaksızın yardım edenlerin oranı ise yüzde 10,7. Yardımseverlerin yüzde 41,7&rsquo;si para, yüzde 31,2&rsquo;si yiyecek, yüzde 12,8&rsquo;i giyecek, yüzde 4,9&rsquo;u eğitim-burs yardımı yapmayı tercih ediyor. 

Yoksul İnsanlar Dışlanıyor
Yardımseverlerin üçte ikisi yoksul insanların toplum tarafından dışlandıklarını düşünüyor. &quot;Yoksul insanların toplum tarafından dışlandıklarını düşünüyorum.&quot; önermesine yardımseverlerin yüzde 9,2&rsquo;si &rsquo;kesinlikle katılmıyorum&rsquo;, yüzde 26.1&rsquo;i &rsquo;katılmıyorum&rsquo;, yüzde 30.1&rsquo;i &rsquo;kısmen katılıyorum&rsquo;, yüzde 22.9&rsquo;u &rsquo;katılıyorum&rsquo;, yüzde 11.6&rsquo;sı &rsquo;kesinlikle katılıyorum&rsquo; yanıtını veriyor. 

Balık Tutmayı Öğrenmek İstiyorlar
&quot;Aşağıdaki ihtiyaçlardan sizin için öncelikli olan 3 tanesini sıralayın&quot; sorusunda, katılımcılar öncelikli ilk üç ihtiyaçlarını gıda (yüzde 29,9), barınma (yüzde 18,9) ve sağlık (yüzde 14.5) olarak sıralıyor. 

Araştırmada, &quot;Her ne kadar para yardımını kendileri için bir ihtiyaç olarak görenler bulunsa da (yüzde 9,6) yardım kuruluşlarının daha çok yoksullara &rsquo;balık yemekten&rsquo; ziyade, &rsquo;balık tutmayı&rsquo; öğretecek politikalar üretmesi anlamlı olacaktır.&quot; deniliyor.

 Katılımcıların yoksulluğun önlenmesi bakımından önemli buldukları çözümlerin başında iş bulma (yüzde 42) geliyor. 

Bunun yanı sıra, nakit para yardımını (yüzde 29,8) yoksullukla mücadelede bir çözüm yöntemi olarak değerlendiren katılımcılar, konut yardımını (yüzde 8.5) ve mesleki eğitimi (yüzde 6) diğerlerine göre daha az tercih ediyor.

 Araştırmada, kendilerini yoksul olarak görenlerin aile fertleri arasında alkol ve tütün kullanma oranının (yüzde 54.5) yüksek çıkmış olması, düşündürücü olarak nitelendiriyor.