Maliye Bakanı Şimşek, geçen yıl petrol ve doğalgazdan 31.7 milyar TL gelir elde ettiklerini, bu yıl da 34,8 milyar TL gelir beklediklerini söyledi.

Maliye Bakanı Mehmet Şimşek, 2010 yılında petrol ve doğalgaz ürünlerinden alınan özel tüketim vergisi (ÖTV) tahsilatının 31.7 milyar TL olduğunu bildirdi. 

2011 yılında da 34,8 milyar TL düzeyinde ÖTV geliri tahsilatı beklediklerini belirten Şimşek &quot;Kesinlikle herhangi bir vergi artışı öngörülmemiştir&quot; dedi. 

Maliye Bakanı Mehmet Şimşek, MHP Hatay Milletvekili Süleyman Turan Çirkin&rsquo;in akaryakıt ürünlerine yapılan zamlara ilişkin soru önergesini yanıtladı. 

Ham petrolün varil fiyatında 1 Ocak 2010 tarihine göre 15 Ocak 2011 tarihinde yüzde 26,4 oranında artış olduğunu ifade eden Şimşek, 1 Ocak 2010 tarihinde geçerli olan akaryakıt ürünlerinden alınan ÖTV maktu tutarlarında ise günümüze kadar herhangi bir değişiklik yapılmadığını bildirdi. 

&quot;Tek Kuruşluk Dahi Olsa Vergi Artışı Yapmadık&quot;


Bakan Şimşek şu bilgileri verdi: &quot;1 Ocak 2010 tarihinde 95 oktan kurşunsuz benzinde yüzde 67,2 ve motorinde yüzde 58,5 olan vergi yükleri, 15 Ocak 2011 tarihinde sırasıyla yüzde 63,3 ve yüzde 53,9 oranlarına düşmüştür.

 Dolayısıyla bu dönemde akaryakıt ürünlerinin fiyatlarında görülen artışlar uluslararası piyasalardaki ham petrol fiyatlarındaki artışlardan kaynaklanmıştır.

Ayrıca 31 Aralık 2002 tarihinde 100 TL&rsquo;lik benzin fiyatının içerisinde vergi yükü 70,2x3 TL iken, bu yük 15 Ocak 2011 tarihi itibariyle 63,3 TL&rsquo;ye düşmüştür. 

Aynı şekilde 1 Ocak 2005 tarihinde 100 TL&rsquo;lik motorin fiyatının içerisinde vergi yükü 65,1 TL iken, bu yük 15 Ocak 2011 tarihini itibariyle 53,9 TL&rsquo;ye düşmüştür. Hükümetimiz, bu oranlardan anlaşılacağı üzere diğer vergilerde olduğu gibi akaryakıt ürünlerinden de vergi yükünü aşağı çekmiş, 2005 yılı başından Kasım 2007 dönemine kadar akaryakıt ürünlerinde herhangi bir vergi artışı da yapmamıştır. 

En son maktu ÖTV artışı ise 31 Aralık 2009 tarihinde yapılmış olup o tarihten bu yana da tek kuruşluk dahi olsa vergi artışı yapılmamıştır.&quot;


&quot;Vergi İndirimi Gündemimizde Yok&quot;

Bakan Şimşek akaryakıt ürünleri üzerindeki vergilerde herhangi bir indirimin hükümetin gündeminde bulunmadığını da bildirdi.

 Önümüzdeki yıllarda vergi tabanının genişlemesine paralel olarak akaryakıt ürünlerinde vergi indirimlerine ilişkin çalışmalar yapılabileceğini söyleyen Şimşek, 2010 yılında petrol ve doğalgaz ürünlerinden alınan ÖTV tahsilatının 31,7 milyar TL olduğunu kaydetti. 

Şimşek, 2011 yılında ise petrol ve doğalgaz ürünlerinden tüketim artışına paralel olarak 34,6 milyar TL düzeyinde ÖTV geliri tahsilatı beklediklerini ve kesinlikle herhangi bir vergi artışının öngörülmediğini belirtti.