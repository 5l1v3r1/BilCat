G 20 toplantısı Paris'te başladı. Maliye bakanları ile merkez bankası başkanlarının katıldığı toplantı iki gün sürecek.

Dünyanın gelişmiş ve gelişmekte olan 20 ülkesinin maliye bakanları ile merkez bankası başkanlarının katıldığı iki günlük G 20 toplantısı Fransa&rsquo;nın başkenti Paris&rsquo;te başladı.

Toplantıda Türkiye&rsquo;yi Devlet Bakanı ve Başbakan Yardımcısı Ali Babacan ile Merkez Bankası Başkanı Durmuş Yılmaz temsil ediyor.

Paris&rsquo;teki G 20 toplantısının gündem maddelerini, son yıllarda artan gıda ve emtia fiyatları, döviz kuru, kamu borçları ve bütçe açıkları ile küresel ekonomideki ticari dengesizlikler oluşturuyor.

Ali Babacan toplantı öncesi Sarkozy&rsquo;nin Elysee Sarayı&rsquo;nda katılımcılara verdiği akşam yemeğine katıldı.

G20 Dönem Başkanı da olan Fransa Devlet Başkanı Nicolas Sarkozy, toplantının açılışında yaptığı konuşmada, gıda fiyatı artışlarının sınırlandırılması ve dalgalanmayı önlemek için emtia spekülatörlerinin dizginlenmesi gerektiğini vurguladı.