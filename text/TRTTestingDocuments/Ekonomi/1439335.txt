Devlet Bakanı Zafer Çağlayan, "Yaşanan küresel krizin arkasından bir Ortadoğu ve Kuzey Afrika ekonomik krizi yaşamak istemiyoruz" dedi.


 Dış Ticaretten Sorumlu Devlet Bakanı Zafer Çağlayan, &quot;Yaşanan küresel krizin arkasından bir Ortadoğu ve Kuzey Afrika ekonomik krizi yaşamak istemiyoruz. Bu çerçevede tüm tedbirleri alacağız&quot; dedi. 

Bakan Çağlayan, Ortadoğu&rsquo;da yaşanan gelişmelerin ihracata yansımaması için &rsquo;b&rsquo; hatta &rsquo;c&rsquo; planlarının olduğunu vurgulayarak, &quot;Temennimiz Libya&rsquo;daki olayların iç savaşa dönüşmeden sükunete ulaşılması, güvenliğin sağlanmasıdır. İşler tabi orada devam edecektir. Müteahhitlerimiz bu olağanüstü halden dolayı mola vermiştir&quot; ifadelerini kullandı.  

Devlet Bakanı Zafer Çağlayan Libya&rsquo;da iş yapan Türk müteahhitlik firmalarıyla bir araya geldi. Çağlayan, toplantının basına kapalı olarak gerçekleştiren bölümünde, firmaların nerede kaç işçisinin olduğunun belirlenmesine yönelik tespitlerin yapılacağını ve kriz masasına iletileceğini belirtti. 

&quot;Bizim B Planımız da Var C Planımız da...&quot;
Bir gazetecinin yaşanan gelişmelerin ihracata yansımasını sorması üzerine Bakan Çağlayan şunları söyledi:

 &quot;Bizim &rsquo;b&rsquo; planımız da var &rsquo;c&rsquo; planımız da. Ortadoğu bölgesindeki 5 ülkede toplam 7,5 milyar dolarlık bir dış ticaret hacmimiz var.Biz bu bölgelere 4,5 milyar dolarlık ihracat gerçekleştiriyoruz. Tunus&rsquo;ta ilk olaylar başladıktan sonra ihracatımızda azalma olmuştu. Ama bu azalma tekrar normalleşmeye başladı. Aynı şey Mısır için de geçerli. Bankacılık sistemi ve gümrük sistemi yeniden oturunca ihracat devam ediyor. Biz dünya eksenini takip ediyoruz. Bu konuda hazırlamış olduğumuz yeni stratejiyi gerçekleştirmek üzere yoğun çalışmalara başladık. Önümüzdeki aylarda Endonezya, Çin ve Hindistan seyahatlerimiz olacak.&quot;

 Geçen yıl 1-22 Şubat arasında Libya&rsquo;ya 108 milyon dolarlık ihracat yapıldığını, bu yılın aynı döneminde ise 126 milyon dolarlık ihracat gerçekleştirildiğinin bilgisini veren Bakan Çağlayan, konuşmasını şöyle sürdürdü:

&quot;Şu andaki gelişmeler şu andaki artışı negatif yönde etkileyebilecektir. İhracat rakamlarında geçici bir azalma gerek sevkiyatların yapılması gerekse muhatap bulunamaması, gerekse gümrüklerdeki problemlerden kaynaklanan hadiselerdir. Ümit ediyorum ki burada çok fazla ihracat azalması yaşamayacağız. Müteahhitlik sektörünün Libya&rsquo;da devam eden işleri Türkiye tarafından önemlidir.&quot; 

Dünyanın Birçok Yerinde Koymuş Olduğumuz Hedeflerimiz Var

Bakan Çağlayan, Mısır&rsquo;da ise 2010 yılının 1-22 Şubat tarihleri arasında yapılan 342 milyon dolarlık ihracatın, bu yılın aynı döneminde ise 261 milyon dolara düştüğünü kaydetti.

 Çağlayan şu bilgileri verdi:

&quot;Tunus&rsquo;ta geçen yılın 1 Ocak -22 Şubat tarihleri arasında 103 milyon dolarlık ihracat yapıldı. Bu yıl aynı tarihlerde ise 64 milyon dolar oldu ihracat rakamı. Ancak biliyorsunuz Tunus ilk olayların başladığı yer. 1 -22 Şubat tarihlerinde 2010&rsquo;da 36 milyon dolar ihracat yapıldı. Bu yılın aynı döneminde 33 milyon dolara geriledi. Yaşanan gerilemenin düzeldiğini görüyoruz. Ümit ediyorum ki küresel krizin arkasından bir Ortadoğu ve Kuzey Afrika ekonomik krizi yaşamak istemiyoruz. Bu çerçevede tüm tedbirlerimizi başka bölgelere ve bu bölgelerdeki ağırlığımızı devam ettireceğiz. Dünyanın birçok bölgesinde koymuş olduğumuz hedeflerimiz var.&quot; 

&quot;Müteahhitlerimiz Olağanüstü Halden Dolayı Mola Vermiştir&quot;
Bakan Çağlayan Pazartesi günü yaptığı toplantıda bankacılık sektörünün bu konuda gerekli duyarlılığı göstermesi gerektiğini ifade ettiğini anımsatarak, şunları söyledi:

&quot;Temennimiz Libya&rsquo;daki olayların iç savaşa dönüşmeden Libya&rsquo;da sükunete ulaşılmasıdır.  Güvenliğin sağlanmasıdır. İşler tabi orada devam edecektir. Müteahhitlerimiz bu olağanüstü halden dolayı mola vermiştir. Tekrar olayların seyrinin düzelmesiyle beraber müteahhitlerin orada yaptığı işler Libya devletinin işleridir. Bankalarımız firmalarımızın teminatları, hak edişlerini dikkate alarak müteahhitlerin yanında olacakları sözü verdiler. Bu duyarlılığı gösteren Türk bankacılık sektörüne de teşekkür ediyorum. Piyasalarımızda böylece rahatlamıştır.&quot;

Mısır&rsquo;la Temaslara Başladık

Bakan Çağlayan Mısır&rsquo;da yeni hükümetin yemin edip göreve başlayacağını belirterek, &quot;Mısır&rsquo;dan bir iş adamı heyeti dün yaptığımız görüşmeyle bu ayın sonu itibariyle Türkiye&rsquo;ye gelecekler. Bir iş adamı heyeti geliyor bürokratlarla birlikte. Yeniden temaslara başladık&quot; dedi. 

Ekonomik Ticarı İşlerimiz Gelişmeye Başlayacak
Dünyada hiçbir krizin ilelebet sürmediğine dikkat çeken Dış Ticaretten Sorumlu Devlet Bakanı Zafer Çağlayan, &quot;Biraz sabırla geçilmesi gereken bir dönemdeyiz. Bu ülkelerle tarihsel bağlarımız bizim işlerimizi çok daha fazla kuvvetlenecektir. Yeniden ekonomik ticari işlerimiz gelişmeye başlayacak. Mısır ve Tunus&rsquo;a bir hafta içinde iş adamları heyetlerini gönderiyoruz. Ben de yakında Mısır&rsquo;a gitme konusunda bir planlama yapıyorum&quot; dedi.