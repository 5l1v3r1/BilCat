Ortadoğu ve K.Afrika'da yaşlı otokrat liderlerin koltuğunu sallayan ayaklanmalar, ekonomilerini nasıl etkiler? İşte kısa ve uzun vadede öngörülenler..


Tunus, Mısır, Libya, Bahreyn, Yemen ve Cezayir gibi birçok Arap ülkesi kabuk değiştirme sürecine girdi. 

Ayaklanmalar, Tunus&rsquo;ta Devlet Başkanı Zeynel Abidin Bin Ali&rsquo;nin 23 yıllık, Mısır&rsquo;da Devlet Başkanı Hüsnü Mübarek&rsquo;in 32 yıllık iktidarına son verdi.  

Ortadoğu ve Kuzey Afrika&rsquo;daki bu ülkelere bakıldığında ortak özellikleri, işsizliğin tırmanması, yoksulluğun artması, yolsuzluğa sık rastlanması ve çoğunun yaşlı otokratlar tarafından yönetilmeleri... Yani yılgın ve suskun durumdaki halkı sokağa döken önemli sebeplerden biri ekonomi...
     
Zaten olayları tetikleyen de, Tunus&rsquo;ta sebze satmasına polisin müdahale ettiği diplomalı işsizin kendini ateşe vererek ölmesi oldu.
     
Borsalar Düşüşte, Petrol Fiyatları Yükseliyor
Bölgede haftalardır devam eden protesto gösterilerinin etkisiyle, borsa ve kurlar oynak durumda...
     
Ortadoğu ülkelerinde borsalar düşüşe geçti, petrol fiyatları ise yükseliyor. Yatırımcılar bu tablo karşısında kaygılı...
     
Bazı uzmanlar, birçok Arap ülkesinde siyasi risklerin, yatırımcıların dikkatini, Körfez&rsquo;deki istikrarlı ülkelere çevirebileceği görüşünde... 
     
Örneğin, Mısır&rsquo;daki ayaklanma sırasında bu ülkeden dışarıya sermaye akışının günde 500 milyon ile 1 milyar dolar arasında değiştiği tahmin ediliyor.
     
Bahreyn&rsquo;in Kredi Notu Düştü
Bu arada kredi derecelendirme kuruluşu Standard & Poor&rsquo;s da, siyasi karmaşa endişesiyle Bahreyn&rsquo;in kredi notunu düşürmüş durumda...
     
Çıkarılacak Dersler Var
Tabii krizi fırsata çevirmek de mümkün... Uluslararası Para Fonu IMF&rsquo;nin Ortadoğu ve Orta Asya&rsquo;dan sorumlu yetkilisine göre, Arap ülkelerindeki ayaklanmalardan çıkarılacak dersler var.
     
Örneğin Mısır&rsquo;da olaylar kısa vadede ekonomiyi olumsuz etkilese de bu ülkede uzun vadede yaşam standardının yükseltilmesi ve her kesime iş olanağı sağlanması için çalışılabilir. 
     
IMF yetkilisine göre, gelinen noktada Ortadoğu ve Kuzey Afrika&rsquo;da hükümetler, odaklanması gereken: yoksulluğun azaltılması...