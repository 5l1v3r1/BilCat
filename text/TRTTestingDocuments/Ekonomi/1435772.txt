Dünya Bankası, geçen yıldan bu yana 44 milyon insanın aşırı yoksullaşmasına dikkat çekti.

Pakistan ve Avusturalya’daki seller, kuzey yarım küreyi etkisi altına alan kar fırtınaları ve Güney Amerika ile Çin’de yaşanan kuraklıklar tarımı vurdu. 

Bu gelişmeler sonucunda da küresel buğday fiyatları Haziran 2010 ve Ocak 2011 arasında ikiye katlandı.  

Asya ülkelerinde ise son 3 ayda da şeker ve zeytinyağı fiyatları yüzde 20’nin üzerinde arttı. Dünya Bankası yaşanan bu gelişmelerle birlikte, geçen yıl Haziran ayından bu yana gelişmekte olan ülkelerde 44 milyon insanın aşırı yoksullaştığını açıkladı.

En başta Avrupa Birliği ülkeleri olmak üzere yaşanan krize önlem olarak gıda ithalatında vergileri aşağı çekiliyor.

Bloomberg’in haberine göre, uzmanlar 20 yıl içinde gıda fiyatlarını doğrudan etkileyen enerji ve su talebinin yüzde 30 ila 50 oranında artacağını öngörüyor.