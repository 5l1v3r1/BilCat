İl özel idareleri, belediyeler ve ibadethanelerin aydınlatma bedelleri TEDAŞ tarafından üstlenilecek.



 Enerji KİT&rsquo;lerinin borç ve alacaklarının mahsup edilmesiyle ilgili kanun tasarısı Türkiye Büyük Millet Meclisi Genel Kurulu&rsquo;nda kabul edilerek yasalaştı. 

 Kabul edilen yasaya göre TEDAŞ, TETAŞ, EÜAŞ, TEİAŞ ve BOTAŞ gibi enerji KİT&rsquo;lerinin birbirlerine olan borç ve alacakları karşılıklı olarak mahsuplaştırılacak.

  İl özel idareleri, belediyeler ve ibadethanelerin aydınlatma bedelleri ile köylerin içme suyuna ilişkin elektrik kullanım bedeli borçları da TEDAŞ tarafından üstlenilecek.

 TEDAŞ üstlendiği bu borçların bedellerini diğer enerji KİT&rsquo;lerine ödeyecek.

Enerji ve Tabii kaynaklar Bakanı Taner Yıldız mahsuplaşmada ana paradan bir indirim olmayacağını, düzenlemenin kurumların borç ve alacaklarında bir sadeleştirmeden ibaret olduğunu söyledi.

 Taner Yıldız köylerin içme suyuna ilişkin elektrik borçlarında da önemli bir rahatlama olacağını ifade etti.