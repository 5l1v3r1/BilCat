Toplu Konut İdaresi (TOKİ), yaptığı yatırımlarla inşaat sektörünü kriz dönemlerinde ayakta tutmaya devam ediyor. 

İdare, 2010 yılında şirketlere 6 milyar liralık hak ediş ödemesi yaptı. Son 8 yılda yapılan 19 milyar liralık hak ediş ile inşaatçılar nefes aldı. 

TOKİ, ürettiği 6 bin konutla 475 bin rakamına ulaştı. Geçen yıl 70 bin konut üreten idare, eğitim alt yapısının güçlendirilmesi adına 66 okul, vatandaşın sağlık hizmetlerine ulaşmasını kolaylaştırmak amacıyla da 29 hastane, 3 sağlık ocağı ile 75 spor salonu yaptı. 2010&rsquo;u yoksul grubu konut üretimine ayıran kurum, bu yıl kentsel yenileme ve gecekondu dönüşüm projelerine ağırlık verecek. 

800 Bin Kişiye İstihdam

TOKİ’nin 2002 yılından bu yana yürüttüğü çalışmalar rakamlarla şöyle:

81 il 800 ilçede 1.868 şantiyede 476 bin 043 konut
Hak ediş ödemeleri: 6 milyar lira
Yatırım tutarı: 22 milyar lira
İhale sayısı: 3 bin
Kullandırılan kredi: 33 milyon lira
Sağlanan istihdam: 800 bin
Karakol sayısı: 148’inin inşaatına başlandı. 28&rsquo;i ihale aşamasında 10’u teslim edildi, 33’ü teslim aşamasında.