Sağlık Bakanı Recep Akdağ, İstanbul'da görülen kızamık vakalarıyla ilgili bilgi verdi.

Sağlık Bakanı Recep Akdağ, Türkiye&rsquo;de kızamık salgını tehlikesi olmadığını söyledi. Akdağ, İstanbul&rsquo;da görülen kızamık vakalarının yurtdışı kaynaklı bir virüs nedeniyle görüldüğünü belirtti. 

Ankara&rsquo;da AB üyeliği süreci ile ilgili bir seminere katılan Sağlık Bakanı Recep Akdağ, Türkiye&rsquo;de geçmişte yaygın olan kızamık hastalığının Sağlık Bakanlığı&rsquo;nın aşı kampanyası sayesinde en aza indirildiği mesajını verdi.      
     
Akdağ, 2001 yılında 31 bin olan kızamık vakasının günümüzde yılda sadece en fazla 7 kişide görüldüğünün altını çizdi. 

Bakan Akdağ,  İstanbul&rsquo;da görülen vakaların daha önce kızamık aşısı olan çocuklar değil, 1975-1990 arası doğumlu kişiler olduğunu söyledi. 

90 sonrası doğumlularda kızamığa rastlanmadığını kaydeden Akdağ, tedbir amacıyla İstanbul&rsquo;da 12 aylık küçük çocuklara  da kızamık aşısı yapılacağını sözlerine ekledi.