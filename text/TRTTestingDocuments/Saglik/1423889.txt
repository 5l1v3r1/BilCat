DICER1 adlı enzimin salgılanmaması, 50 yaşın üzerindeki her 50 kişiden birini etkileyen makula dejenerasyonuna neden oluyor.


Yaşa bağlı makula dejenerasyonu, milyonlarca kişinin görme yetisini kaybetmesine neden olan ve tedavisi olmayan bir hastalık...

Nature dergisinde yayınlanan anlaşmaya göre, uzmanlar bu gibi vakalarda DICER1 adlı bir enzimin salgılanmadığını farketti. İşte hastalığa da bunun yol açtığı düşünülüyor. 

Hastalığın nedeninin bulunması, tedavisinin geliştirilebilmesi yolunda önemli bir adım olarak görülüyor. Makula (sarı nokta) retinanın ortasında yer alan ışığın odaklandığı; dolayısıyla da keskin görmeden sorumlu alan...

Sarı nokta harabiyeti (Makula dejenerasyonu) 50 yaşın üzerindeki her 50 kişiden birini etkiliyor. Bu oran 85 yaş üzerindekilerde beşte bire yükseliyor. Hastalık ilerledikçe görme kabiliyeti azalıyor; okumak, araç kullanmak, televizyon izlemek, insanları tanımak güçleşiyor. 

BBC Türkçe Servisinin haberine göre; hastalığın kesin nedeni henüz bilinmiyor ancak sigara kullanımı, yüksek tansiyon ve kalıtsal nedenler risk faktörleri arasında gösteriliyor. 

Uzmanlar hastalığın &quot;kuru formu&quot;nu çekenlerde, DICER1&rsquo;in başkalarına göre daha az aktif olduğunu belirledi. Farelerde bu enzimin salgılanması genetik olarak durdurulduğunda, retina hücreleri harap oldu. DICER1&rsquo;in ayrıca Alu RNA denilen küçük genetik maddeleri yok ettiği belirlendi. 

DICER1 olmayınca Alu RNA maddeleri birikiyor ve bir tür zehir etkisi yaparak retina tabakasını öldürüyor. Kentucky Üniversitesi&rsquo;nden Profesör Jayakrishna Ambati, BBC&rsquo;ye &quot;Bu çalışma pek çok yeni kapı açıyor&quot; açıklamasında bulundu. 

Uzmanlar şimdi, DICER1 düzeylerini yükseltecek ya da Alu RNA oluşumunu önleyecek çözümler geliştirmeye çalışacak.