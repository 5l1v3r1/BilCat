Sık sık isimleri ve eşyalarını koydukları yerleri unutan genç insanların ne derdi olduğu ortaya çıkarıldı. 


İskoç bilimadamları, genç yaşlarda baş gösteren bu tür unutkanlıkta mücadele için bir çalışma başlattı.

BBC&rsquo;nin haberine göre &quot;öznel bilişsel bozukluk&quot; olarak adlandırılan bu durum, çoğunlukla iş ve ev hayatının sorunları ve yoğunluğundan kaynaklanıyor. 

Ancak uzmanlar, unutkanlığın bu türünün, genellikle yaşlılarda ortaya çıkan Alzheimer gibi hastalıklarla karıştırılmaması gerektiğini dile getiriyor. 

Glasgow merkezli araştırmacılar, unutkanlığa yol açan bu durumu, &quot;Meşgul Yaşam Tarzı Sendromu&quot; olarak adlandırıyor.

Genç yaşlardaki unutkanlık, kişinin bilgisayarların yanı sıra akıllı telefonlarla da tüm gün internetten bilgi bombardımanına tutulmasından ve televizyon izleme alışkanlıklarından kaynaklanıyor.

Uzmanlar, bu tip unutkanlığı, Alzheimer için kullanılan memantine adlı ilacın geniş kullanıma uygun düşük dozlu bir türü ile tedavi etmeyi umduklarını dile getiriyor.