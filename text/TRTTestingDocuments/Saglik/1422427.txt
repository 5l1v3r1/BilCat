Körlüğe yol açan başlıca hastalıklardan biri olan sarı nokta harabiyetinin nedeni, uluslararası bir ekibin yaptığı çalışmalar sonunda bulundu.

Sonuçları Nature dergisinde yayınlanan araştırmada,  DICER-1 adlı enzimin sarı nokta harabiyeti görülen hastalarda salgılanmadığı farkedildi. 

Uzmanlar Hastalığa da bu enzim eksikliğinin  yol açtığı düşünüyor.

Sarı nokta, göz küresinin arka duvarında bulunan retinanın merkezi bölgesi...

 Işığın odaklandığı ve keskin   görmeden sorumlu bu bölgenin dejenerasyonu her yıl milyonlarca kişinin görme yetisini  kaybetmesine yol açıyor .

Hastalık 50 yaşın üzerindeki her 50 kişiden birini etkiliyor; bu oran 85 yaş üzerindekilerde beşte bire yükseliyor.

Hastalık ilerledikçe görüş azalıyor; okumak, araç kullanmak, televizyon izlemek, insanları tanımak güçleşiyor.

Bu rahatsızlığın henüz çaresi  bulunmuyor fakat bilim adamlarının son keşfi  tedavi için bir umut oldu.

Uzmanlar hastalığın &quot;kuru formu&quot;nu çekenlerde, DICER1 adlı enzimin  daha az aktif olduğunu belirledi.

Farelerde bu enzimin salgılanması  durdurulduğunda, retina hücreleri harap oldu.

Hastalığın nedeninin bulunması, tedavisinin geliştirilebilmesi yolunda önemli bir adım olarak görülüyor.

Uzmanlar şimdi de, DICER1 düzeylerini yükseltecek  çözümler geliştirmeye çalışıyor