AB ve Türkiye'den yüzlerce uzmanın katıldığı Antalya'daki "Uyuşturucu Çalıştayı"nda çarpıcı veriler ortaya kondu.

Uyuşturucu sorunu Dünya&rsquo;yı ve Türkiye&rsquo;yi tehdit etmeye devam ediyor. Ailelerin korkulu rüyası olan uyuşturu konusu, Antalya&rsquo;da düzenlenen çalıştayla masaya yatırıldı. 
     
Avrupa Birliği ve Türkiye&rsquo;den 400&rsquo;e yakın uzmanın katıldığı Çalıştayda, 2010 yılı uyuşturucu konusundaki veriler açıklandı. 

Türkiye&rsquo;de En Çok 18-24 Yaş Arasında Kullanılıyor
Verilere göre, Türkiye&rsquo;de uyuşturucu, en çok 18 ila 24 yaşlarında kulanılıyor. 

Kaçakçılık ve Organize Suçlarla Mücadele (KOM) Daire Başkanı Ahmet Pek yaptığı konuşmada, &quot;12- 18 yaşlarını bazen dile getiriyoruz ama bu yüzdeye vurulmayacak kadar küçük bir rakam. Genellikle kullanım yaşı 18&rsquo;den sonra denilebilir&quot; diye konuştu.

Gelir Düzeyi Az Bölgelerde Daha Fazla Yayılıyor
Uyuşturucu kullanımı ise gelir düzeyi düşük bölgelerde artma eğilimi gösteriyor.
Türkiye, 73 Ülkeyle İşbirliği Yapıyor...
Bu arada uyuşturucu kullanımıyla mücadelede ülkelerin işbirliği de artıyor. Türkiye, uyuşturucuyla mücadelede 73 ülke ile işbirliği yapıyor. Transit ülke olması, Türkiye&rsquo;nin sorumluluğunu da artırıyor.
 
Türkiye&rsquo;de Rekor Miktar...
2009&rsquo;da Türkiye&rsquo;de, 16 ton eroin ele geçirildi. Bu miktar, neredeyse 29 ülkede ele geçirilen eroinin 2 katı.
Avrupalı yetkililer de Türkiye&rsquo;nin başarısından memnun. 

Uluslararası İşbirliği Dairesi Başkanı Alexis Goosdel, &quot;Türkiye sadece uyuşturucu rotasında bulunan transit ülke değil, ayni zamanda tüketimin de olduğu bir ülke. Türkiye bu konuda önemli çalışmalar yapıyor. Avrupa izleme merkezine yaptığı katkılar da ciddi önem taşıyor&quot; diye konuştu.

Peki Bağımlılıktan Nasıl Kurtulunur ?
Peki bağımlılığı halinde insan hayatını karartan bu bataklıktan kurtulmak mümkün mü? 

Münih Tedavi Araştırmaları Enstitüsü&rsquo;nden Doç. Dr. Ludwig Kraus bu soruya şu cevabı verdi: 
&quot;Uyuşturucu bağımlılarının yüzde 50-60&rsquo;ı tedaviye yönlendiriliyor. Tedavi olmaları ve izlenmeleri gerekiyor. Çünkü bir kısmında tedavi süreci hayat boyu devam edebiliyor. Bu yüzden sürdürüm tedavisi almaları gerekiyor.&quot;

Uyuşturucuyla mücadelede en büyük sorumluluksa ailelere düşüyor.