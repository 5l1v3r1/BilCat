İngiliz ve Kanadalı biliminsanlarının ortaklaşa yürüttükleri çalışma ile meme kanserinin vücutta yayılmasına neden olan genin şifresi çözüldü. 

İnsan vücudunda meme kanserinin yayılmasına neden olan ‘ZNF703’ adlı onkogenin şifresi çözüldü.

İngiliz ve Kanadalı biliminsanlarının 5 yılı kapsayan araştırması sonucu ‘ZNF703’ adlı onkogenin,
vücutta kanserin yayılmasına neden olduğu belirlendi. 

Araştırma dünyaca ünlü tıp dergisi EMBO Molecular Medicine&rsquo;nın son sayısında yer aldı.
1172 farklı tümör üzerinde gerçekleştirilen araştırma İngiltere Kanser Araştırmaları Merkezi’ne bağlı Cambridge Araştırma Enstitüsü ve Vancouver’daki British Colombia Kanser Ajansı bünyesindeki biliminsanlarının ortak çalışmasının ürünü.

Araştırmacılardan biri olan Dr. Carlos Caldas&rsquo;ın verdiği bilgiye göre onkogenler vücuttaki sağlıklı hücrelerin bölünmesinde hayati bir rol oynuyor ancak bu genlerin tümörlere girmesi halinde kanserin vücutta hızla yayılmasına neden oluyorlar.

 Araştırmanın meme kanseri tedavisinde önemli bir gelişme olduğunu söyleyen Dr. Caldas, bir sonraki adımın, BRCA 1 ve 2 gibi tümör baskılayıcı genleri de kullanarak, ZNF703 onkogenini durdurmak olabileceğini belirtti.