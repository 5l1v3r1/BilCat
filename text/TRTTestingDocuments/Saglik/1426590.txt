Ege Üniversitesi'nde pamuk, angora gibi doğal malzemelerle nanoteknoloji ürünü varis çorabı üretildi.

Varis her hastalık gibi ciddiyetle ve bilimsel metodlarla tedavi edilmesi gereken bir damar hastalığı...

Varisler toplardamarların genişlemesi ile oluşuyor.  Varis hastalarında genellikle bacaklarda şişlik, ağrı ve kaşıntı görülebiliyor.

Yaptığı ağrı, kramp, görüntüsü ve oluşturduğu psikolojik tablo insanı mutsuz eden bu hastalıkta şikayetleri azaltmanın bir yolu ise varis çorabı kullanmak.

Kışın Sıcak, Yazın Serin Tutan Varis Çorabı
Ege Üniversitesi Tekstil Mühendisliği Bölümü&rsquo;nde nanoteknolojiden yararlanılarak yazın serin, kışın sıcak tutan varis çorabı üretildi. 

Pamuk ve angora gibi doğal malzemelerle üretilen çoraplar laboratuvar testlerinden başarıyla geçti. 
  
Ege Üniversitesi Tekstil Mühendisliği Bölüm Başkan Yardımcısı Arzu Marmaralı, üretilen bu yeni ürünle ilgili &quot;Bunlar standartlara uygun basınç değerlerinde ve daha serin his verdikleri için yazın kullanımı daha uygun. Kış için ise angora karışımlı elyaflarla ürettiğimiz çoraplari inceledik, onlar da çok iyi sonuçlar verdi&quot; şeklinde bilgi verdi.

Daha sağlıklı ve rahat hissettiren çoraplar, yatırımcıların ilgisini bekliyor.