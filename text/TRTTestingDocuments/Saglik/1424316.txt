Yeni araştırma, uyurgezerlerin, hatalı bir kromozoma sahip olduklarını ve bu kromozomun uyurgezerliğe neden olduğunu ortaya çıkardı.

Washington Tıp Fakültesi&rsquo;nden Doktor Christina Gurnett ve ekibi, 22 üyesinden 9&rsquo;u uyurgezer olan bir aileyi dört kuşak boyunca izledi.

Araştırmacılar, varyasyonu kromozom 20&rsquo;nin bir bölümüne indirgedi.

Nöroloji dergisinde yayınlanan araştırma sonuçlarına göre, kusurlu kromozomun bir kopyası uyurgezerlik için yeterli oluyor.

Uzmanlar, genetik kodun kusurlu bölümünü izole ederek uyurgezerlik için yeni tedaviler geliştirmeyi umuyor.

Çocukların yaklaşık yüzde 10&rsquo;unda uyurgezerlik görülürken, her 50 yetişkinde bir kişide bu rahatsızlığa rastlanıyor. Çocukların çoğu büyüyünce sorundan kurtuluyor, ama sorun yetişkinliğe taşınırsa rahatsız edici ve hatta tehlikeli olabiliyor.

Bazı uyurgezerler uyuklarken araba bile kullanabiliyorlar. Bu durum için kullanılan tıbbi terim, somnambulizm.

Aşırı stres ya da yorgunluk rahatsızlığı tetikleyebiliyor. Uyurgezerlik gecenin ilk saatlerinde, birey uykuya daldıktan hemen sonra ve uykunun rüyasız &rsquo;ağır dalga&rsquo; veya hızlı olmayan göz hareketi (NREM) aşamasında meydana geliyor. Kişi sabah olduğunda genelde o anlara dair hiçbir şey hatırlamıyor.

Araştırma için gözlemlenen ailenin uyurgezer üyelerinden biri, sabah uyandığında sekiz çift çorap giymiş olduğunu görürken, diğerleri geceleri dolaşırken sürekli yaralandıklarını, ayak parmaklarında kırılmalar olduğunu anlatıyor.