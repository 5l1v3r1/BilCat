"Sezaryenle doğum oranındaki artış ilk doğumlar için durdu" diyen Sağlık Bakanı Akdağ, bu konuda anne adaylarını da uyardı.

Sağlık Bakanı Recep Akdağ, geçen yıl sezaryenle doğum oranlarındaki artışın ilk doğumlar açısından durduğunu söyledi. Sezaryenin bir ameliyat olduğunun altını çizen Akdağ, &quot;Anne adayları, sezaryen teklif edildiğinde bunun sebebini sorgulamalı.&quot; dedi. 

Sağlık Bakanı Recep Akdağ, gönüllü kan bağışı konusunda düzenlediği basın toplantısı sonrasında gazetecilerin sorularını cevapladı.

Bir gazetecinin, &quot;BM raporuna göre, Türkiye sezaryen ile doğumda birinci. Bir tedbir alınacak mı?&quot; şeklindeki sorusu üzerine Akdağ, bu konuda yürütülen programın devam ettiğini hatırlattı. 

Türkiye&rsquo;de yaklaşık 30 yıldır devam eden sezaryen ile doğum oranlarındaki artışın, geçen yıl ilk doğumlar açısından durduğunu belirten Akdağ, &quot;Hatta ufak bir azalma da oldu. Bu aldığımız tedbirlerin artık çalışmaya başladığını gösteriyor&quot; ifadesini kullandı. 
&quot;Sezaryen Teklif Edildiğinde Bunun Sebebini Sorgulayın&quot;
Konuyla ilgili alınması gereken en önemli tedbirin vatandaştaki farkındalığı artırmak olduğunu kaydeden Akdağ, &quot;Bütün anne adaylarına şunu tavsiye ediyorum: Size sezaryen teklif edildiğinde bunun sebebini sorgulayın&quot; şeklinde konuştu.
&quot;Rıza Formu&quot; İçin de Uyarı
Sezaryenle yapılan doğumlar için hasta veya yakınlarına bilgilendirilmiş bir rıza formu imzalatıldığını hatırlatan Akdağ, bu formda açık bazı uyarıların yer aldığını belirtti.

Sezaryenin normal bir doğum yolu değil, bir ameliyat olduğunun altını çizen Akdağ, &quot;Hiçbir anne adayı, geçerli bir nedeni yoksa hekimine &rsquo;çocuğumu sezaryen ile doğurt&rsquo; dememeli.&quot; dedi. Akdağ, zaman zaman hekimler tarafında da bu konuda yanlış bir kanaat yerleştiğinin görüldüğünü de kaydetti. 
Normal Doğum İçin Teşvik
Akdağ, SGK ödemelerinin normal doğumu teşvik edecek şekilde ücretlendirilmesi ve normal doğum lehine performans ödemeleri yapılması gibi bazı tedbirler aldıklarını kaydetti.
&quot;Sezaryen Mecbur Kalındığında Uygulanabilecek Bir Yöntem&quot;
Sezaryenin alt yapısı güçlü ülkelerde yapılabildiğini aktaran Akdağ, şöyle devam etti: 

&quot;Geri kalmış ülkelerde zaten sezaryen imkânı yok. Ama gelişmiş ülkelerde halkın farkındalığı yerinde ise sezaryen yerine normal doğumu tercih ediyorsa, o ülkede alt yapı yeterli olmasına rağmen sezaryen oranı artmıyor. Türkiye&rsquo;de ise halkın farkındalığı ve hekim kültürü bakımından bazı yanlışlar var. İmkânlar da olunca artış olabiliyor. Bunu geriye döndürmeye kararlıyız. Doğum normal yolla yapılan bir şeydir. Sezaryen, mecbur kalınca yapılan bir ameliyattır, doğum şekli değil… Bir insan doğum yaptıktan sonra on dakikada ayağa kalkabilir, çocuğunu emzirir ama sezaryende yatağa bağlı hale geliyor, ağrıları oluyor. Sezaryenin, ancak mecbur kalındığında uygulanabilecek bir yöntem olduğunu unutmamak gerekiyor.&quot;