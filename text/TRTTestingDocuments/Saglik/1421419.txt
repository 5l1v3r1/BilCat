Emzik, biberon ve alıştırma bardaklarının üretim veya ithalatına sıkı denetim geliyor. Konuyla ilgili tebliğ Resmi Gazete'de yayımlandı.

15 Mayıs&rsquo;ta yürürlüğe girecek tebliğ bu alanda birçok yenilik getiriyor. Düzenleme ile artık emzikler için özel ambalaj yapılacak. 

Sağlık Bakanlığı&rsquo;na bildirimde bulunulmadan bu ürünlerin üretimi ve ithalatı yapılamayacak ve piyasaya sunulamayacak. Üretici ile devlet sürekli iletişim halinde olacak.

Bu ürünleri üreten veya ithalatını yapanlar Sağlık Bakanlığı&rsquo;na bildirimde bulunacak. Bakanlık üreticilere kayıt numarası verecek. Etiket bilgilerinde değişiklik olması halinde üreticiler ürünü piyasaya sürmeden önce bunu bakanlığa bildirecek.

Etiketlerde ve kullanım kılavuzlarında, ürünle ilgili bilgiler ve ve tüketiciye yönelik uyarılar rahatlıkla okunacak büyüklükte ve Türkçe yazılacak. Ürün etiketinde veya prospektüslerinde kullanma talimatı bulunacak. 

Elektrik ve pille çalışan göğüs pompaları için CE işareti şartı aranacak.

Uzmanlık gerektiren tıbbi uygulamalar için yapılmış, sıcaklık ölçen, ilaç veren ve benzeri emziklerin etiketinde &quot;Yalancı emzik olarak kullanılmaz&quot; uyarısı yer alacak. 
Emzik, biberon, biberon başlığı, alıştırma bardağı, alıştırma bardağı kapağı ve benzeri ürünler, tüketiciye temiz şartlarda ulaşabilecek şekilde kapatılmış, uygun bir ambalaj içerisinde satılacak.

Konuyla ilgili tebliğ Resmi Gazete&rsquo;de yayımlandı. Tebliğ, 15 Mayıs 2011 tarihinde yürürlüğe girecek.