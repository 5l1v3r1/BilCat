Kalbine yerleşip 8 santimetre büyüklüğe ulaşan bir kist 19 yaşındaki gencin kalp krizi geçirmesine sebep oldu. Peki bu kist nasıl oluştu? İşte yanıtı.

Üniversite öğrencisi Serhat Hantel, kalp krizi geçirdi; ölümden döndü.

Kalbine yerleşip 8 santimetre büyüklüğe ulaşan bir kist 19 yaşındaki gencin kalp krizi geçirmesine sebep oldu.

Bu vaka, &quot;kist hidatik&quot; hastalığının yarattığı gizli tehlikeyi bir kez daha gündeme taşıdı.

Kist Hidatik hastalığı düzenli parazit aşısı olmayan köpeğin dışkısından çevreye bulaşıyor.

Hastalıkla ilgili bilgi veren Prof. Dr. Nazmiye Altıntaş, &quot;Köpeklerin dolaştığı yerde, dışkıladığı yerde çocuklar oynuyor genelde. Eğer el yıkama alışkanlığı yoksa alınması kaçınılmaz görünüyor&quot; diyor.

Ağız yoluyla alınan parazit karaciğer, akciğer başta olmak üzere göz, beyin, kalp gibi vücudun farklı organlarına yerleşiyor ve kesecik içinde uzun yıllar belirti vermiyor. 

Uzmanlar parazitten korunmak için yeşillikleri iyice yıkandıktan sonra sirkeli suda bekletilmesini tavsiye ediyor.