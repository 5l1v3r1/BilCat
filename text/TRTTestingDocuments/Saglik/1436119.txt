Belirti vermeden ilerleyen pankreas kanserleri artık genç yaşlarda da görülmeye başlandı.

Kanser türleri içinde en tehlikelilerinden biri olan pankreas kanseri aslında bir ileri yaş hastalığı. 

      Fakat günümüzde genç yaşlarda da ortaya çıkabiliyor.

      Daha çok genetik olan pankreas kanserinde alkol, sigara ve şişmanlık da büyük rol oynuyor... 
  
      Özellikle belirti vermeden ilerleyen pankreas kanserleri artık genç yaşlarda da görülmeye başlandı.

      Aslında sırt ağrısı, şişkinlik, hazımsızlık gibi belirtiler görülüyor ama bunlar da kimse tarafından önemsenmiyor.
     
İstanbul Cerrahpaşa Tıp Fakültesi öğretim üyesi Profesör Doktor Hasan Taşçı, insanların genellikle hastalığın ilerlemiş halinde kendilerine geldiğini söyledi.

Taşçı şöyle devam etti:
&quot;Pankreasın başından uzak yerlerdeki kanserler daha gecikmiş olarak bize geliyorlar. Ordaki 1 cm.lik bir kitle hiçbir bulgu vermiyor. Ancak 3-4 cm bir çapa ulaştığı zaman hasta bize sırt ağrısı, şişkinlik, hazımsızlık şikayeti ile geliyor, Yani sindirim sistemi şikayetleri ile geliyorlar ve önemsemiyorlar belki basit bir ultrason yapılırsa burdaki pankreas gövde kısmındaki tümörleri yakalayabiliyoruz.&quot;

  
   Pankreas kanserinde asıl sorumlu genetik geçiş...Yani annede, babada, kardeşte bu kanserin görülmesi... Ama başka sebepleri de var...
     
Profesör Doktor Hasan Taşçı bu sebepleri şöyle özetliyor:
 &quot;Pankeas kanseri için de alkol sorumlu olarak gösteriliyor. Sigaranın burada etkisi var. Şişmanlık tüm kanserlerin bir etyolojik faktörü olarak sayılmaya başladı son yıllarda. Yani vücuttaki yağ oranının fazla olması geçirilmiş pankreatitler, alkolik pankreatitler ve diğerlerinin parkreas kanserlerine yol açtığını söyleyebiliriz&quot;


   Tek seçeneği cerrahi olan pankreas kanserinde belli bir aşamadan sonra ise yapılacak birşey kalmıyor. Bu nedenle özellikle ailesinde pankreas kanseri öyküsü olanların erken yaşta kontrollerden geçmesi gerekiyor.