Doktorlar, ameliyat esnasında en ince damarlara ve en ince sinirlere kadar her şeyi görebilecekler.

ABD’nin California Eyaleti’nde, San Diego Üniversitesi’nde geliştirilen teknolojiyle, damarlara enjekte edilen “floresan sıvı” sayesinde doktorlar, ameliyat esnasında en ince damarlara ve en ince sinirlere kadar her şeyi görebilecekler. 

Floresan sıvı, sinirlerin ameliyat esnasında parlayarak görünmesini sağlayacak ve kalıcı hasarlara neden olan dikkatsizlikler azalmış olacak. 

Bilim adamlarının uzun zamandır üzerinde çalıştığı bu buluş, fareler üzerinde denendi ve olumlu sonuç alındı. Şimdiki hedef sıvıyı insanlar üzerinde denemek.