<DOC>
<DOCNO> 1343665 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fd4be47/l/0l0smilliyet0n0btr0csuleymaniye0eden0e0cmelih0easik0cguncel0cyazardetay0c210b110b20a10a0c13163830cdefault0bhtm/story01.htm </URL>
<DATE> 2010/11/21 </DATE>
<TIME> 04:03:11.0 </TIME>
<AUTHOR>  </AUTHOR>
<HEADLINE>
s��leymaniye���den...
</HEADLINE>
<TEXT>Süleymaniye Camii, bayram sabahı Başbakan’ın da katıldığı bayram namazıyla açıldı. Kentin dört bir yanı günler önceden afişlerle donatılmıştı. Afişlerde büyük harflerle “Süleymaniye’de Bayram Sabahı” sözleri okunuyor altında ise Başbakan’ın namazı Süleymaniye’de kılacağı bildiriliyordu. Başbakan namazdan sonra cemaatle caminin içinde bayramlaştı. Manzara ekranlardan halka aktarıldı. Böylece bayram sabahı siyaset ile din, ticaret ile ibadet kucaklaştı, sarmaş dolaş oldu...Süleymaniye’de bayram tabii Yahya Kemal’i ve ünlü dizelerini çağrıştırıyordu:“Artarak gönlümün aydınlığı her saniyedeBir mehabetli sabah oldu Süleymaniye’de.”* * *Yahya Kemal deyince bu büyük şairin kimi tebessüm yaratan halleri de hatıra gelmiyor değil... Mesela üstad vakti zamanında reklam metni de yazmıştır... Kavaklıdere şaraplarının reklamında şu kafiyeli slogan yer almıştır:“Biz veda etmek üzereyiz kedereGetir ahbaba bir Kavaklıdere”Yahya Kemal Beyatlı Bedii Faik reklamlarda üstadın imzasını da görünce dayanamamış bir eleştiri yazısı kaleme almıştır. Ancak Yahya Kemal, Bedii Faik’e muhabettini yıllarca esirgememiş, çevresi bu durumu şu sözlerle izah etmiş:- Üstad gazete okumaz da...Kavaklıdere reklamı Üstad’ın maddi sıkıntı içinde olduğu şeklinde yorumlanmış ve Pakistan Büyükelçiliği’ne atamasında etken olmuş...Yıllar sonra müzevirin biri Yahya Kemal’e Bedii Faik’in eleştiri yazısından söz etmiş, Üstad o tarihten sonra Bedii Faik’le selamı sabahı kesmiştir. Bedii Faik, üstadın o reklamla ilk kez devlet parası dışında gelir elde ettiğini de söz arasına sıkıştırır... Duyulmak istenenBir sosyal demokrat partiden duyulması beklenen vaatler nelerdir? İşte internette dolaşan bir mesajdan özet:“Gıdadan ve kitaptan KDV kalkacak. Şehirlerdeki fazla nüfus köylere taşınacak, bunlara bedava konut ve toprak verilecek, tarım desteklenecek.Hazine topraklarının imara açılması ile isteyene 20 yıl taksitle alt yapısı hazır arsa verilecek. Ovaların betonlaşması durdurulacak. Güneydoğu Türkiye’nin hayvancılık merkezi olacak, üniversite harçları kalkacak. YÖK kaldırılacak.Et ve Balık Kurumu yeniden kurulacak. Askerlik süresi 8 aya inecek, ordu mevcudu 300 bine düşürülüp sağlanan kaynaklar ülkenin kalkınması için harcanacak...Kredi kartı soygunu son bulacak. İlk işimiz dokunulmazlıkları kaldırmak olacak. Milletvekili maaşları yarı yarıya düşürülecek,ve asgari üçretin katları olarak belirlenecek. Makam araçlarının % 90’ı geri alınacak. Herkes işine toplu ulaşım araçları ile gidecek.Türkiye şeyhler ve tarikatlar cumhuriyeti olmaktan kurtulacak... Köy enstitüleri yeniden açılacak, gecekondu üniversiteler kapatılacak.Türklerin 10 yıl sonra gavur ellerinde işçi olarak çalışmasına gerek kalmayacak... Tarzanca yabancı dille yapılan eğitime son verilecek. Sanayi ve sanayiciye destek olunacak. Van Gölü turizm merkezine dönüştürülecek...Belediyelerde rüşvet son bulacak. Hukuk sistemi halkın vicdanını rahatlatan şekilde baştan düzenlenecek.Devletteki soygun bitecek. PKK 1 yıl içinde tasfiye olacak.Elektrik, doğalgaz, benzin ucuzlayacak.IMF soygunu bitecek...” Füze...Lizbon’dan gelen haber mutlu bir tonda aktarılıyor:“Füze kalkanı konusunda anlaşmaya varıldı.”Bizim kamuoyunu sakinleştirmek için hükümet kimi şartlar öne sürmüştü.Mesela antlaşmada “İran” adından söz edilmemesini istemiştik.Bu isteğimiz kabul edilmiş!.. Ne var ki, minare kılıfına sığmıyor.Associated Press Ajansı dün kalkanın İran’a karşı kurulduğunu açık açık bildirmekteydi...CHP Milletvekili Onur Öymen diyor ki:“Esas sorulması gereken bu sistemin kullanılmasında Türkiye’nin rolünün ne olacağıdır. Tetikte kimin parmağı olacaktır? Ülkemizi hedefleyen bir saldırı halinde bu sistemin kullanılacağının garantisi var mıdır? Türkiye sistemin kullanılmasının kendi güvenliği açısından büyük sakınca doğuracağı durumlarda bunu engelleyebilecek güce sahip olacak mıdır?”Onur Öymen bu soruları kendi adına soruyor ama CHP sormuyor. CHP yönetimi bu konularla ilgisiz. Nedense önemli tüm konularda direksiyonu AKP’ye bırakmış durumdalar. Soru: Kılıçdaroğlu’nun lider olduktan sonraki kimi icraatları bize neyi öğretti?Yanıt: Baykal’ın neden ve kimler tarafından bertaraf edildiğini...Haldun Ertem Köy...Kadıköy’de Balon İskelesi adı verilen mevkide derme çatma bir çarşı kurulmuş... İçinde ızgara balıktan kestane kebaba, elmadan armuta, incikten boncuğa akla ne gelirse satılıyor. Etrafa pis kokular yayılıyor. Manzara pejmürde... Girişte bir tabela okunuyor:“Kahramanmaraş günleri”Daha önce de başka bir festivalin adı vardı aynı yerde.Festivallerin adı değişiyor... Bu derme çatma ve herhangi bir kültürle ilgisiz çarşı varlığını sürdürüyor.Kadıköy Belediye Başkanı Selami Öztürk yakınıyor:- Birileri dernekleri dolaşıyor. Onlar adına festival yapacağını söyleyerek bağış karşılığı isimlerini kullanma izni istiyor. Alanı aldıktan sonra derme çatma dükkânları birtakım satıcılara kiralıyor. İki haftada bir festivalin adı değişiyor, satıcılar değişmiyor. Burayı Anakent kiralıyor. Şikâyet ediyoruz, dikkate alınmıyor. Trafikte son 7 günlük bilanço 113 ölüymüş.Yani? Beraber öldük biz bu yollardaaa...* * *Türkiye, Lizbon zirvesinde her istediğini almış.Erdoğan isteyecek de yabancılar vermeyecek! Mümkün mü?Fahrettin Fidan * Kürt okurumuz yazıyor:  “Kürt sorunu deyip duruyorsunz... Biz bu ülkeye sorun mu olduk? Şuna terör sorunu deyiniz, doğrusu odur...”</TEXT>
</DOC>
