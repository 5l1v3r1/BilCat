<DOC>
<DOCNO> 1341348 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fc72dbe/l/0l0smilliyet0n0btr0cbayramlik0eoykuler0e20e0cbulent0ebuda0cege0cyazardetay0c190b110b20a10a0c13158270cdefault0bhtm/story01.htm </URL>
<DATE> 2010/11/19 </DATE>
<TIME> 03:20:43.0 </TIME>
<AUTHOR>  </AUTHOR>
<HEADLINE>
bayraml��k ��yk��ler (2)
</HEADLINE>
<TEXT>Daha evliliklerinin ilk yılıydı. Evde kavga hiç eksik olmuyordu. Birbirlerini severek evlenen çift, yolun başında bu işin daha fazla gitmeyeceğini düşünmeye başlamışlardı. Fazla yıpranmadan buna bir çare bulmaları gerekiyordu. Bir akşam oturup ilişkilerini gözden geçirirlerken, adam, eşine, “Aklıma bir fikir geldi” dedi. “Bahçeye bir fidan dikelim ve bu fidan üç ay içinde kurursa boşanalım. Yok eğer kurumazsa bu konuyu sonsuza dek kapatalım.”Bu ilginç fikir, karısının da hoşuna gitti. Ertesi gün bahçeye bir meyeve fidanı diktiler. Aradan bir ay geçti. Bir gece bahçede karşılaştılar. Her ikisinin de elinde içi su dolu birer kova vardı. “Şampiyon olduğum zaman eski kotumu üzerime geçirip eski bir şapka takıp, sakal bırakıp, beni kimsenin tanımadığı bir kasabanın sokaklarında yürüyüşe çıkacağım ve beni sadece ben olduğum için sevecek bir insan buluncaya kadar yürüyeceğim. Sonra da onu 1 milyon dolarlık arazime tepeden bakan 250 bin dolarlık evime götürüp, ona Cadillac arabalarımı havanın yağmurlu olduğu günlerde kullandığım kapalı yüzme havuzumu göstereceğim ve, (İşte tatlım, bunların hepsi senin. Çünkü beni ben olduğum için seviyorsun) diyeceğim.” (Muhammed Ali)Victor Hugo’dan...Ağlamak için gözden yaş mı akmalı?Dudaklar gülerken insan ağlayamaz mı?Sevmek için güzele mi bakmalı?Çirkin bir tende güzel bir ruhKalbi bağlayamaz mı?Hasret; özlenenden uzak kalmak mıdır?Özlenen yakındayken hicran duyulamaz mı?Solması için gülü dalından mı koparmalı?Pembe bir gonca iken gül dalında solmaz mı?Öldürmek için silah, hançer mi olmalı?Saçlar bağ, gözler silah, Gülüş, kurşun olmaz mı?Hiç olmaz mı be hocam...Mutlu bayramlar...</TEXT>
</DOC>
