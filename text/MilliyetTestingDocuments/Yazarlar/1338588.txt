<DOC>
<DOCNO> 1338588 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fb59ded/l/0l0smilliyet0n0btr0cbasina0ebaski0eyok0emu0e0cnail0egureli0csiyaset0cyazardetay0c170b110b20a10a0c13152780cdefault0bhtm/story01.htm </URL>
<DATE> 2010/11/17 </DATE>
<TIME> 04:13:02.0 </TIME>
<AUTHOR>  </AUTHOR>
<HEADLINE>
bas��na bask�� yok mu?
</HEADLINE>
<TEXT>Hürriyet’in başyazarı Oktay Ekşi’nin istifasına kadar varan olaya bir kez daha değinmek gerekiyor. Olaylara değişik bir açıdan bakışını önemsediğimiz Nuray Mert, Hürriyet’te 2 Kasım’daki yazısında şöyle diyor:“Kimse kusura bakmasın, bu kez, bir yazarın istifa etmek durumunda kalmasını, ‘basın üzerinde iktidar baskısı’ olarak gören veya ima edenlere hak vermem mümkün değil. Dahası, önemli olan hakaretin muhatabının iktidar olması değil, kim olursa olsun, hakaret ve en önemlisi ‘analı, avratlı’ bir dil kullanımı hiçbir şekilde mazur gösterilemez.” Bir kere ne biz ne de bir başkası olayı mazur gördü. Kendisi bile görmedi ve özür diledi. Aslında özür dilendiğinde, çoğu demokrasilerde görüldüğü gibi, olayın bitmesi gerekmez miydi?Bitmedi, bitirilmedi. İstifa etti, yine bitmedi. Hem de iktidarın başı tarafından bitirilmedi. O iktidarın başı ki, kendinden yana olmayan basına ve gazetecilere karşı tavrı “sabıkalarla” dolu. O Başbakan ki, Oktay Ekşi’nin de mensubu olduğu yayın grubuna karşı tavrı malum.O Başbakan ki; “Bu gazeteleri okumayın” diye kampanyalar açacak kadar tahammülsüz ve tehditkâr.Şimdi, Oktay Ekşi’ye karşı kampanyayı ‘basın üzerinde iktidar baskısı’ olarak görmez misiniz?Biz Erdoğan’ın gazetecilere karşı daha önceki sert çıkışlarını da basına yönelik baskı olarak algılamışızdır. Ekşi’nin meslek yaşamına kasteden gelişmeyi de öyle görüyoruz. Çünkü olayın, bir yazarın hatası olmaktan çıkarılıp, basına gözdağına vesile olarak ele alındığı anlaşılıyor. Bush’un, 11 Eylül olayını, kendi saldırılarına vesile haline getirmesini anımsatıyor.   Meslek ve dostluk dayanışması bir yana, Oktay Ekşi’nin gazeteciliği bırakmaması gereğine inanıyoruz. Ve bekliyoruz.Bir kitapKurtuluş Savaşı’nda Kuvay-ı Milliye Müfreze Komutanı, yazar, gazeteci, hatip, Atatürk döneminin bakanlarından, 35 yıllık ömrüne kalıcı birçok hizmet sığdıran, öncelikle köy enstitülerinin kurucusu olarak anılan aydınlanmacı... İşte böyle bir yaşamı, Cumhur Utku “Devrimin Çoban Yıldızı Mustafa Necati” adıyla romanlaştırdı. Günümüze ışık tutan, yol gösteren bir belgesel. (Gürer Yayınları, Ekim 2010)Bir şiirDizelerimiz Oktay Gönendik’in Beyhude şiirinden (Nostalji Şiir Kitabı, Ekim 2010):“‘kimbilir nerede?’/ sorar ızdırabın gölgesi;/ umuda sarılan dua gibi,/ takılır örümcek öksürüğüne.../ ve çırpınır çırpınır/ çırpınır beyhude!”</TEXT>
</DOC>
