<DOC>
<DOCNO> 1347003 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fff75a6/l/0lcadde0bmilliyet0n0btr0c20a10a0c110c260cyazardetay0c131710a80cdegisikligin0enedeni0ehedef0ekitle/story01.htm </URL>
<DATE> 2010/11/26 </DATE>
<TIME> 01:22:06.0 </TIME>
<AUTHOR>  </AUTHOR>
<HEADLINE>
de������i������ikli������in nedeni hedef kitle
</HEADLINE>
<TEXT>DEĞiŞiKLiĞiN NEDENi HEDEF KiTLE      Star’da yine bir hareketlilik var. Anladığım, ortalama izlenme oranını yükseltmek, bunu da Kanal D’den aldığı dizilerle sağlamak istiyor. Şimdi bir operasyon daha yapıldı. ‘Küçük Sırlar’ Star’da en zor güne, çok izlenen zaman dilimine alındı. Yani ‘kurtlar sofrası’ denilen kuşağa. Peki ‘Behzat Ç. Bir Ankara Polisiyesi’ neden salı günü ve neden 22.30’da ekrana gelecek? Salı günlerinin klasik dizisi ‘Papatyam’dan sonra yabancı sinema ya da yerli dizi tekrarı veriyordu Star. Buraya ‘Behzat Ç’yi aldı. Pazartesi günü ne durumdaydı dizi? Benim gördüğüm izlenme oranları epey alt sıralara inmişti. Bu dizinin sezonun en ‘ilginç işlerinden’ biri olarak gören biri olarak söylüyorum, durum parlak değildi. Nitekim gerekçe de bu; hedef kitle, saat ve gün olarak salı gününün daha iyi olacağını düşünüyor kanal. Umarım bu doğru çıkar. Çünkü gerçekten bu dizi farklı ve devam etmeli. Taraf tutuyorum yani. CEVAHİR GİBİ BİR ROL BEKLEMİŞHep böyle olur. Bu dizi dünyasındaki oyuncuların ruh hallerini anlamadığımı söyleyeyim. ‘Cevahir’ rolüyle adından söz ettiren Ufuk Özkan, Ömür Gedik’in hazırlayıp sunduğu ‘Cinemania’ programına katıldı, ‘Pak Panter’ filmindeki rolüyle ilgili konuştu. Konu tabii ki diziye geldi. Kendisi ‘maddi ve manevi pik yaptığını’ söylemiş. Eh, manevi yönünü bilemem de maddi yön tabii ki daha elle tutulur, gözle görülür olduğu için katılıyorum. Bir de şöyle bir hikaye var ki benim yazının başında dediğimle örtüşüyor: “Bir dönem işlerim kötü gitmişti. Bir oyuncu için maddi olarak istikrar çok önemli. O kötü dönemlerde nispeten böyle bir rolün düşüne yattım. Her gece yastığa kafamı koyduğumda, üçkağıtçı, kısa yoldan köşeyi dönmeye çalışan ama kalbi temiz birini oynamayı hayal ederdim. Gün geldi ve Cevahir rolü karşıma çıktı”. Ne diyeyim daha nice Cevahir’lere.POZİSYON REKORU KIRILAN MAÇLig TV ‘Maraton’ programı galiba bir rekora imza attı. Kayserispor - Galatasaray maçının önemli pozisyonlarını ekrana getirdi. Uzun zamandır bu kadar çok pozisyonun verildiği başka bir ‘Maraton’ programı olmamıştır. Tam 15 pozisyon. Bir program uzunluğunda sürdü diyebilirim. YORUMDA TÜRK VE ALMAN FARKIBunu bir eleştiri olarak yazmıyorum. Bir bakış farkı. Biz heyecanlı, sansasyonu seven, heyecanlı bir milletiz. Hele futbolda. En çarpıcı örneğini Kayserispor - Galatasary maçının hakemiyle ilgili iki yorumda gördüm. ‘Telegol’de Ahmet Çakar, ‘Galatasaray’ın iki penaltısını vermeyen hakem takımı yaktı’ havasındaydı. Verilmeyen penaltıların yorumunda hakemin yanlış seçim olduğu ve psikolojik olarak (Trabzon bölgesi hakemi) bu maça hazır olmadığı bilinerek atandığını söyledi. ‘Maraton’da Markus Merk ise iki pozisyonun değerlendirmesinde öncelikle hakemin oyun içindeki durumu, sezgileri üzerinde durdu. Birine, “Zor pozisyon” diğerine de “Şüphesi varsa çalmayabilir” dedi. Yani hakemin oyun içindeki yorum halini anlatırken Çakar, baştan “Vermedi, Galatsaray’ı yaktı” dedi. Biz genelde ikinci tarzdan hoşlanırız. Kesin, net, yargılayan. OKURDAN‘KÜÇÜK SIRLAR’ PAZARTESİ NE YAPAR?Onur Karavelioğlu ‘Behzat Ç’nin gününün değiştirilmesinden memnun olmayan izleyicilerden biri. Ve şöyle de bir soru soruyor; “Star TV de pazartesi saat 20.00’de hem ‘Ezel’in hem de ‘Arka Sokaklar’ın olduğu bir anda ‘Küçük Sırlar’ın ratingi mi artacak?” Galiba bu sorunu cevabını okurum kadar kanalın kendisi de merak ediyor.</TEXT>
</DOC>
