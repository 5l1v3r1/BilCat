<DOC>
<DOCNO> 1340072 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fbebe4d/l/0l0smilliyet0n0btr0cdemokrasi0ebolunme0edegil0cdogan0eheper0cguncel0cyazardetay0c180b110b20a10a0c131540a70cdefault0bhtm/story01.htm </URL>
<DATE> 2010/11/18 </DATE>
<TIME> 05:10:45.0 </TIME>
<AUTHOR>  </AUTHOR>
<HEADLINE>
demokrasi b��l��nme de��il
</HEADLINE>
<TEXT>Türkiye’nin tek, ama tek  büyük ve tarihi sorunu var: Bölünme.Ve bunu, yani bölünmeyi her aklı başında Türk vatandaşı görüyor, yaşıyor.Ama çaresiz.Çünkü hükümet ve muhalefet kolay işlerle uğraşmayı bölünme istekleri ve teşebbüsleri ile mücadeleye tercih ediyor. Çünkü yakında genel seçim var ve kimse bölücü de olsa darıltılmamalı.Oysa, vatandaş “bütünlük mü, demokrasi mi?” tercihi karşısında bırakılmamalı, bütünlük demokrasi içinde bugüne kadar sağlandığı gibi yine sağlanmalı.Evet, 8 yıldır iktidarda Tayyip Erdoğan var. Ama Türkiye bugüne kadar bu derece bölünmenin eşiğine gelmedi.Erdoğan her şeyi bırakmalı ve 73 milyonun başbakanı ise Türkiye Cumhuriyeti’nin başında ise yalnız bu konuyu çözmekle meşgul olmalı ve çözümlemeli.* * *TRT 24 saat Kürtçe yayın yapıyor. Kürtçe kurslar serbest. Kürtçe yayın serbest. Kürt dili için fakülteler açılıyor.Herkes istediği dilde konuşabiliyor.Meclis’te 80 Güneydoğulu yani Kürt asıllı milletvekilimiz var. Batı’dan alınan verginin çoğu Doğu ve Güneydoğu’ya gidiyor. Oysa Güneydoğu’ya yatırımcıların getirdiği makineler yakılıyor.Kuzey Irak’tan, Kandil’den sınıra gelen teröristlerin ayağına hâkimler, savcılar yollanıyor ve onlar kahraman gibi karşılanıp, adeta nispet yapılıyor.Kime nispet, Kürt etnik kökeninden olmayanlara nispet.Yani çatışma isteniyor.Bunu, çoğunluğun sağduyusu bugüne kadar önledi.Bundan sonra görev Erdoğan’ın.* * *Bu böyle gider mi?Gitmez.Münakaşa sonunda başladı. Bölücüler demokrasinin sağladığı özgürlük havasını istismar mı ediyor?Hükümetin görevi demokrasi içinde bütünlüğü de sağlamak, olmalı. Yoksa yakında “demokrasi” mi bütünlük mü diyenler çoğalacak. Halkın çoğu yani Kürt asıllı kardeşlerimizin de ekseriyeti bölünme istemiyor. Bunu ezbere söylemiyorum.Bakın bazı azınlıkta kalan bölücü Kürt kökenlilerden başka Türkiye’de eğitim dili, 2. resmi dil, mahalli yönetimlere özerklik, ayrı bayrak, ayrı milli marş diye tutturan var mı? Yok.Ama bunları söyleyenler güçlü, çünkü silahlı kuvvetleri de var. BDP Genel Başkanı Selahattin Demirtaş bunlardan biri ve o şunları pervasızca söylüyor. “Herkes şunu bilmeli ki Kürt halkı mahkemelerde de Kürtçe konuşacak, okullarda da konuşacak, vergi dairelerinde de konuşacak.”Yani artık Türkçenin yanında Türkiye Cumhuriyeti’nde 2. bir dil de var. Ve bu dil Meclis’e bile girdi. Kamuda yer aldı.Bu sivil itaatsizlik sayılmaz mı?Bu bölünme yolundaki pervasızlığın son noktasıdır..Ama Tayyip Erdoğan daha doğrusu hükümet susuyor ama bölücüleri susturamıyor.Yoksa, seçim yani demokrasi mi buna engel. OBJEKTİFLİKÇok satan bir gazetemizin manşeti şöyleydi:“Reytingler yerlerde, paralar ceplerde...”Gazete, “yandaş gazeteciler”e program yaptırıp onlara para dağıtan TRT’yi eleştiriyor.Benim bildiğim, gazetecilerin kendi çalıştıkları gazete dışında başka bir kuruluşta gazetecilik yapmalarına müsaade edilmezdi.Yani bir gazetecinin bir işi olurdu. İkincisine hayır. Hem özel teşebbüste çalış, hem devletten de para al, hiç olmaz. Tarafsız olan, devlet müessesesinden para almaz. Yoksa onun borazanı olur veya öyle sanılır. “Mesafe” yıkılır ve “samimiyet”, yani burada para mesafeyi bitirir.. Oysa gazeteci için vazgeçilmez bir ilke de mesafedir.*Bayramınız kutlu olsun... KILIÇDAROĞLU VE YILMAZ GÜNEYKılıçdaroğlu yurtdışına gideceğini söyledi ve gitti. Gazeteciler sordu; “Ahmet Kaya ve Yılmaz Güney’in de mezarlarını ziyaret edeceksiniz değil mi?”Kılıçdaroğlu bu soru üzerine Yılmaz Güney’i öyle methetti ki, onun yani Yılmaz Güney’in bir hâkimimizi öldürdüğünü bilmiyor sandım.Acaba bilmiyor mu? ERDOĞANAçık konuşBu iş bitmişti ve Erdoğan kazanmıştı. Oysa kaybetti.Niye?Cumhurbaşkanı Gül “eşi gibi düşündüğünü” açıkladı ve “ilkokullarda türban olamayacağını söyledi”.Türban konusu yalnız üniversiteliler için gündemdeydi.Bu konu Başbakan Erdoğan’a da soruldu. Gül’ün sözleri de ona hatırlatıldı.Eğer, Erdoğan “tabii ben de onlar gibi düşünüyorum. Yani türban üniversitede serbest olmalı ilkokullarda ve kamuda hizmet verenler için savunulamaz” deseydi, iş bitmişti. Bu konu tarihin tozlu raflarına kalkmıştı.Oysa AKP Genel Başkanı ve Başbakan Erdoğan tabir yerindeyse kıvırdı. İşi laf kalabalığına getirdi.“İlkokulda ve kamuda türban olamaz” diyemedi.Erdoğan’ı susturan önümüzdeki seçimdeki muhafazakâr oylarıysa, vah bizim demokrasiye.Yok oylar değil de Başbakan’ı açık seçik konuşturmayan kendi gizli düşüncesiyse vah bu ülkeye...İkisi de bu halkın aleyhine değil mi?TERÖRİstihbarat zayıfTaksim’de terör.Bazıları, bunun “PKK’nın marifeti olmadığını, olamayacağını” yazdı. Ama kısa sürede terörist Vedat Acar’ın Kuzey Irak’taki PKK kamplarında eğitim gördüğü anlaşıldı.Eğer bu intihar teröristini, bu canlı bombayı PKK reddediyor, “bizden değil” diyorsa, PKK o teröristin mensup olduğu terör örgütünü de acele yok etmeli.Sonra bu adam Taksim’deki, terör olayını yaratana kadar Türkiye’de gezmedik yer bırakmamış.Van’dan çıkmış. Hastalığı nedeniyle İstanbul’da da yıllarca hastaneleri dolaşmış. Şirinevler’de ev kiralamış. Bu arada Kuzey Irak’a girip çıkıp, terör eğitimi almış.Radyodan sinyal alma tekniğinde uzman olmuş.Bütün bunları yapan, yaşayan terörist Taksim’deki terör olayını doğurmasa, bizim, daha doğrusu, bizim istihbarat örgütlerinin bu adamdan haberleri olmayacak...Bakın canlı bombanın kız kardeşi hakkında yeterli bilgi var mı?Taksim’deki olayda ikinci bir teröristin varlığından da söz ediliyordu.Doğru mu?YARIŞMAYardım mı, kazanç mı?Acun Ilıcalı’yı TV’lerde seyrediyorsunuz. Şimdi de “dans yarışması” programı var. İsmi “Yok Böyle Dans”.Bunda “ne var” diyecekseniz, “Onun işi program yapmak, bizim işimiz de seyretmek”. Ama bu kez öyle değil.Bu programın geliri “yardım”a gidecek. Peki dansçıların geliri ne olacak? Söylendiğine göre onlardan her biri ayda 40 milyar lira (eski para) alıyorlar. Eğer onların arasında bu 40 milyar lirayı yardım için iade eden varsa bravo. Yoksa...</TEXT>
</DOC>
