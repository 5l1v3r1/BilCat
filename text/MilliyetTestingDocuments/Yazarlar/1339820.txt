<DOC>
<DOCNO> 1339820 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fbe44c3/l/0lcadde0bmilliyet0n0btr0c20a10a0c110c180cyazardetay0c13148130ctv0eden0ebir0ehaber0eklisesi/story01.htm </URL>
<DATE> 2010/11/18 </DATE>
<TIME> 01:22:18.0 </TIME>
<AUTHOR>  </AUTHOR>
<HEADLINE>
tv���den bir ���haber��� kli��esi
</HEADLINE>
<TEXT>Reyting canavarı                                TV’DEN BiR ‘HABER’ KLiŞESi      Bayramlarda televizyon haber metinleri bir ayrı güzel oluyor. Türkçe kompozisyon ödevi gibi. Hemen her kanalda şablon cümleler vardır. Her sene bayram metni hazırlamak yerine aynı metni bir sonrakinde tekrarlamak yeterli olur. Ya da bu cümleleri biraz daha geliştirip daha ‘yaratıcı’ hale getirmek. Bir örnek TRT Ana Haber Bülteni’nden. Yanlış anlaşılmasın, bu TRT’ye özgü değil. Her kanalın ortak bir metni olabilir. Başlık; ‘Bu telaş tatlı telaş’ ... Tatlı telaşın ilk rakamları geliyor; 25 ölü ... “Nereye gitsem sorusunun cevabını bulanlar yollara düşmüş” cümlesi otogarları, havaalanlarını tıka basa dolduranların hikayesini anlatıyor. Yollara düşenler bayramda nereye gideceğine karar vermek için anlaşılan, epey bir zaman ayırmış. Sonra valizleri yüklenip yollara düşmüşler. Sorunun cevabını bulup ve yollara düşmekle sorunun çözülmediği ise şu haber metni ile ispatlanıyor: “Otobüste yer bulmak samanlıkta iğne aramak gibi.” Takdir ettim bu benzetmeyi yapanı. Gayet yaratıcı ve olayı özetliyor. Tabii konu kurban bayramıysa kurbanlıklarla ilgili bir cümle de yerini alacaktır. Spiker gülerek ama bunu abartmadan yaparak (ki bu da bayram haber sunma şablonudur): “Kurban Bayramı geliyor dedik. Kurbanlıklar kaçmaya başladı...” Kurban her bayram kaçar, vatandaş peşinde koşar. Alın bu cümleleri her bayramda kullanın, görüntüleri de değiştirmenize gerek yok. Kim anlayacak? İnsanlar, otobüsler, uçaklar, kazalar, kurbanlıklar hiçbir zaman değişmeyecek...VOLEYBOL FİNALİNİ NTV VERMELİYDİDünya Bayanlar Voleybol Şampiyonası’nı NTV Spor verdi. Bu yerinde bir yayıncılık. NTV Spor’un izleyicisi kısıtlı, yayın alanı da. Bu şampiyonanın final maçı neden NTV kanalından verilmedi? O saat diliminde çok önemli işler mi vardı kaçırılmayacak?KÜLTÜR VE TURİZM BAKANINA BİR ÖNERİ‘Gezelim Görelim’in Nuray Yılmaz’ın Çanakkale Ayvacık ilçesini dolaştığı bölümünü izlerken aklıma geldi. Televizyonda cazip görüntüler eşliğinde çok ‘gezmek ve görmek’ üzerine kurulu program var. Mesela Fatih Türkmenoğlu’nun CNN Türk’teki programı. Fazla sululuk yapmadan dozunda olanlardan biri. Özellikleri küçük işletmecileri bulup neler yaptıklarını sunmaları. Yani küçük ayrıntıları yakalamaları. Bu küçük ayrıntılar, turizmdir. Bu küçük ayrıntılar tanıtımdır. Kültür ve Turizm Bakanlığı televizyonlardaki bu yapımları izlemeye alıp değerlendirmeli. Sadece bu işi takip eden bir ekip olmalı. Bir zeytinyağı üreticisinin dükkanı, deniz kıyısında bambuların korunağında hemen tutulmuş balığın kömürde ızgarası yanına, yöre salatasını yapan teyzem... Bu küçük ayrıntıları büyütüp turizm yapmak önemli. Televizyonlar bu anlamda büyük işler yapıyor. REHBERiMMELTEM CUMBUL ORTAYA ÇIKTIBir haber, alır başını gider. Meltem Cumbul olayı da böyle oldu. Birden yazılı basında bir Bollywood teklifidir gidiyor. Meltem Cumbul popüler kültür küllerinden her daim başını kaldırıp kendini bir şekilde gündeme getiren isimlerden. Bugün Kenan Erçetingöz’ün ‘60 Dakikası’ programında. (BLOOMBERG HT/22.10)NAİM DİLMENER SERDAR ORTAÇ’A TAKTITRT Haber’de ‘Kuşak Farkı’ programına Naim Dilmener ile Palm FM’de program yapan Esin Görür konuk olmuştu. Dilmener’de bir Serdar Ortaç takıntısı var. İyi melodi buluyor Ortaç. Altyapı, sözler vs iyi. Eh işte popüler müzik yelpazesi içinde genel geçer durumlar. Eller havaya hali. ‘Kötü müzik yapıyor’muş. Funda Arar iyi, Serdar Ortaç kötü... Bir eğlence dünyası burası, yazın kumsalda çekirdek çitleyip oynayan orta halli kızların ya da yanık tenli Türkbükü sakinlerin ortak paydaları Serdar. Bu arada Dilmener, Nefise Karatay’la bayram boyu CNN Türk’te ‘Kimler Geldi Kimler Geçti’de 60’lı, 70’li ve 80’li yıllara bir yolculuk yapacak. Güzel bir arşiv çalışması olacağından eminim. Erol Büyükburç, Ayten Alpman, Erkut Taçkın ve Beyaz Kelebekler’den Ülkü Üst bayramın birinci gün konukları (20.00)YENİ DÖNEM TÜRK FİLMLERİ RESMİ GEÇİDİBayram bol bol son dönem yerli filmleri izleme fırsatı veriyor. İşte bunlar biri Kanal D’de bu akşam ekrana geliyor: ‘Acı Aşk’. İnternetteki eleştiriler ‘fena değil’ noktasında birleşiyor (22.00)           facebook      Google      Yahoo      Del.icio.us      reddit      Twitter      Mixx      Digg      StumpleUpon      Myscape      friend feed      17 Kasım 2010YASAKLI AMA TEKRARI YAYINDA15 Kasım 2010KANAL D KOMEDi ARIYOR14 Kasım 2010YOUTUBE 60 YILLIK TV KANALINDAN DAHA ÇOK YAYIN YAPIYOR</TEXT>
</DOC>
