<DOC>
<DOCNO> 1347010 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fff75a2/l/0lcadde0bmilliyet0n0btr0c20a10a0c110c260cyazardetay0c13171120cbayram0esonrasi0erehavetinizi0eatin0e/story01.htm </URL>
<DATE> 2010/11/26 </DATE>
<TIME> 01:22:16.0 </TIME>
<AUTHOR>  </AUTHOR>
<HEADLINE>
bayram sonras������ rehavetinizi at������n!
</HEADLINE>
<TEXT>Bayram sonrası rehavetinizi atın!      Dokuz  gün boyunca eş-dost gönlünüzü eğlendirmeyi bildiniz, şimdi sıra geldi beyninizi beslemeye. İlk adım, bu    perşembe açılacak Contemporary Istanbul fuarı...Efsane bir tatildi geçen haftaki, geçti bitti. Pazartesi itibarıyla tatil sarhoşu bedenler işbaşı yaptı, işyerlerinde takvimde seneyenin tatillerini hesaplayanlar çoktu. (Dokuz gün tatilin ardından önümüzdeki yıl 23 Nisan’da bile tatil yok diye hayıflananlar da vardı!) Peki şimdi neyi bekleyeceğiz? Yılbaşını. Yeni yıla kiminle, nerede girileceğini... Ne diyelim, keşke Allah insana başka tasa vermese! Tatilde iyi dinlendiğinizi varsayarak bu hafta neler yapabileceğinize bir göz gezdirdim. Haftanın tartışmasız en önemli olayı, 25 Kasım’da açılacak olan Contemporary Istanbul sanat fuarı... Türkiye’nin en büyük çağdaş sanat etkinliği olan fuar, hatırlarsanız en çok yüksek rakamla satılan eserleriyle haber oluyor. Ama ben fuarı, rakamlardan önce çağdaş sanatla ilgili her kuşaktan sanatçının neler yaptığını görebilmek için gezmeniz gerektiğini hatırlatayım! Yine de paradan, rakamlardan bahsetmek isteyenler için bu da benden bir bukle: Sergilenen eserlerin toplam değeri 50 milyon TL imiş. Sanatçı Ahmet Güneştekin’in ‘Güneşe Açılan Kapılar’ adlı eseri en yüksek rakama; 3.5 milyon TL’ye satılacakmış. Bu yıl fuara neredeyse Türk galerilerin sayısına denk sayıda yabancı galeri katılıyormuş. Fuar da 28 Kasım’a dek Lütfi Kırdar Sergi Sarayı’nda izlenebilecekmiş.Kutluğ Ataman sergisi kaçmaz!Kutluğ Ataman’ın İstanbul Modern’deki ‘İçimdeki Düşman’ adlı sergisini de ufuk açıcı rotamız dahilinde mutlaka görmeli.   Uluslararası şöhrete sahip sinemacı ve video sanatçısı Kutluğ Ataman’ın ilk retrospektif sergisi bu... Sergide sanatçının 11 video enstelasyonunu izlemek mümkün. Bence bu sergiye bir değil birkaç sefer gitmek en ideali. Zira herbiri belgesel niteliğinde 11 videoyu sindire sindire izlemek mümkün olmayacaktır.Cuma Kanyon’da Organikanyon pazarından şahane sebzeyi meyveyi, marketlerdeki futuristik fiyatlı organik reyonlarla alakası olmayan makul fiyatlara alabiliyorsunuz. Ne yazık ki sadece cuma günleri Naylon torba yerine çocukluğumuzun pazar filelerini veriyor oluşlarını da ayrıyeten seviyorum.Bu aralar ne moda?Modacı Zeynep Erdoğan’ın eğlenceli ve kişilikli tasarımları beğeni topluyor. Kendisi bu aralar nelerin moda olduğunu yorumladı: l Bol paça pantolon         l İipek gömlek l Gömlek elbiseler l Desenli her şey l Minimüzikhol-cihangir l Altın takılar l Karaköy balıkçısı l Yuvarlak çerçeveli gözlükler l Deri etek</TEXT>
</DOC>
