<DOC>
<DOCNO> 1338587 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fb59dee/l/0l0smilliyet0n0btr0cchp0eli0eince0ecubukcu0eyu0ekpss0eduellosuna0ecagirdi0e0cabbas0eguclu0cturkiye0cyazardetay0c170b110b20a10a0c13152770cdefault0bhtm/story01.htm </URL>
<DATE> 2010/11/17 </DATE>
<TIME> 04:12:55.0 </TIME>
<AUTHOR>  </AUTHOR>
<HEADLINE>
chp���li ince, ��ubuk��u���yu kpss d��ellosuna ��a����rd��!
</HEADLINE>
<TEXT>Bayramın en ilginç haberi hangisiydi diye soracak olursanız hiç tartışmasız, CHP Grup Başkan Vekili Muharrem İnce‘nin, Milli Eğitim Bakanı Çubukçu‘yu KPSS düellosuna çağırmasıydı. İnce, Bakan Çubukçu‘ya “Gel ikimiz de KPSS’ye girelim, düşük puan alan istifa etsin” dedi.Hadi bizim de bir katkımız olsun. Biz de kendilerini önümüzdeki ilk Genç Bakış’a tahsis etmeye hazırız. Hem de istedikleri üniversitede. Hem de öğrencilerin ve kamuoyunun hakemliğinde.Bakalım eğitim konusuna hangisi daha hâkim? İzleyelim görelim...Canlı yayında eğitim düellosunun ayrıntılarına girmeden önce, gelin isterseniz, eğitimciler açısından günün en ilginç haberine bir göz atalım:Önce yazılı sonra sözlüCHP ile Milli Eğitim Bakanlığı, öğretmenlerin iletişim bilgileri yüzünden karşı karşıya geldi. CHP Grup Başkan Vekili Muharrem İnce, iletişim bilgilerini istedikleri halde kendilerine verilmediğini söyledi... Bakanlık ise, MEB’in internet sitesinde, “CHP iletişim bilgilerini kurumsal olarak istemedi” dedi. Eleştirilerini twitter’dan sürdüren Muharrem İnce, Bakan Çubukçu‘ya “Birlikte KPSS’ye girelim az puan alan istifa etsin” çağrısında bulundu.Ana muhalefet ile Milli Eğitim Bakanlığı’nı karşı karşıya getiren, “Kendisi üniversiteyi kazanan öğrencilerin adres bilgilerini cemaatlere ve tarikatlara veriyor ama ana muhalefet partisinin genel başkanının çok masumane, çok içten mesajını iletmesine engel oluyor” açıklaması oldu.CHP Grup Başkan Vekili Muharrem İnce, CHP liderinin bayramda öğretmenlere tebrik mesajı gönderebilmesi için iletişim bilgilerini istedi, bakanlıktan olumsuz yanıt alınca da çok öfkelendi.Bakan istifa etsinİnce, “Türkiye’nin gelmiş geçmiş en beceriksiz, en yeteneksiz, en basiretsiz Milli Eğitim Bakanı’nı istifaya davet ediyorum” dedi.Bakanlık bu çıkışa, yazılı açıklama ile yanıt verdi: “Muharrem İnce, mensubu olduğu siyasi parti adına resmi bir başvuru yapma ciddiyetini göstermedi.”Açıklamada, “öğretmenlerin iletişim bilgileri CHP tarafından kurumsal olarak istenmemiştir. CHP Grup Başkan Vekili İnce, sadece kişisel ve sözlü olarak Milli Eğitim Bakanı Çubukçu‘dan konuyla ilgili talepte bulunmuştur. Öğretmenlerimizin iletişim bilgilerinin sözlü olarak talep edilmesi halinde hukuk devleti ilkelerine göre hiçbir kurum, kuruluş ve kişiyle paylaşılamayacağı açıktır” denildi.Ama tartışma burada bitmedi. Hatta sanal ortama taşındı. İnce bu kez de twitter üzerinden Milli Eğitim Bakanı’nı hedef aldı.İnce, “Ben okul ve öğretmen ismi istiyorum vermiyor. Kendisi cep telefonuna mesaj çekiyor” diye Nimet Çubukçu‘yu şikâyet etti twitter’daki öğretmenlere, “Bütün öğretmen arkadaşlarım Bakan Çubukçu‘dan gelen mesajı istiyor mu?” diye sordu.Muharrem İnce, twitter’daki takipçilerine şöyle seslendi: “Çevrenizdeki öğretmenlere söyleyin Kılıçdaroğlu mektup yazacaktı size ama Nimet Çubukçu izin vermedi” diye.İnce bir de meydan okudu, Milli Eğitim Bakanı’nı birlikte KPSS sınavına girmeye davet etti ve “Az puan alan istifa eder” dedi.En adili, İnce ve Çubukçu‘nun önce KPSS’ye girmeleri, ardından da Genç Bakış’ta sözlüye kalkmaları. Sizin favoriniz kim bilmem ama benimki kesin belli. Ama tarafsızlığımıza helal gelmemesi için şimdilik açıklamıyoruz.Eğer yarışırlara, düellodan sonra açıklarız. Yok eğer gerçekleşmezse o zaman da biraz bekler, gerekçeleri ile yazarız..İnce, eğitimi nihayet hatırladı! Eğitim denildiğinde TBMM’de akla gelen birkaç isim vardı. Onlardan birisi de öğretmen kökenli Muharrem İnce‘ydi. Ama Grup Başkan Vekili olunca, bir havalara girdi sormayın! Eğitimi unutup kendini daha önemli memleket meselelerine verdi. Eğer MEB “işgüzarlık” yapmayıp şıp diye öğretmenlerin adresini verseydi, belki yine hatırlamayacaktı. Bu yüzden MEB’e teşekkür borçluyuz!..Öğretmen adresleri?Gizli olması gereken öğrenci, öğretmen ve veli bilgilerinin, siyasi partiler de dahil dışarıya servis edilmesi ne kadar doğru? Bu konu üzerinde yeterince konuşulmadan hele hele ilgili kişilerin izni alınmadan dışarıya sızdırılması, ne kadar etik.Kopyacıların bilgileri dışarı sızmasın diye kamuoyuna etik dersi veren ÖSYM, adaylara yönelik bilgileri vakıf üniversitelerine ve dershanelere servis ederken neden aynı titizliği göstermiyor?..Özetin özeti: Çubukçu ile İnce arasındaki düelloyu dört gözle bekliyoruz..</TEXT>
</DOC>
