<DOC>
<DOCNO> 1340094 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fbebe3c/l/0l0smilliyet0n0btr0cdutturu0edutturu0edutturu0edut0ekimine0ebol0ekepce0ekimine0eogut0e0ccetin0ealtan0cyasam0cyazardetay0c180b110b20a10a0c13154830cdefault0bhtm/story01.htm </URL>
<DATE> 2010/11/18 </DATE>
<TIME> 05:11:12.0 </TIME>
<AUTHOR>  </AUTHOR>
<HEADLINE>
d��tt��r�� d��tt��r�� d��tt��r�� d��t; kimine bol kep��e, kimine ������t...
</HEADLINE>
<TEXT>Nedense kimsenin umursamayacağı konular dolaşıyor bizim yazı masasının üstünde...Bir türlü profesyonelleşememiş bir “yazı” emekçiliğinin, oyuncakları sanki hepsi.* * *Ihlamur Parkı’nda bir tavus kuşu var; küçücük hotozlu süslü başı ve upuzun kuyruğuyla; yüzlerce yıl önce dünyanın dört bir tarafından getirilmiş görkemli ağaçların altında, dolaşıp duruyor tek başına.* * *Bir ara bir yığın karga pek yaklaştı tavus kuşunun yanına ve tavus kuşu, birden açıverdi kuyruğunu kargaları korkutmak için.* * *Kim bilir kaç yıl oldu kuyruğunu açmış bir tavus kuşu görmeyeli...Bilinmez bir ressamın mucizevi bir tablosu gibiydi o tavus kuşu kuyruğu.* * *Hem Amerikalı, hem de Avrupalı olan ve Türkiye’de evrensel bir alanda çalışan genç bir kadın dost:- Dişisi yok mu bu erkek tavusun, dedi.- Bilmiyorum galiba yok, dedim.- Ah yazık, dedi; isterdim ona bir dişi getirmeyi.* * *Kimsenin umursayacağı bir konu muydu, Ihlamur Parkı’ndaki erkek tavus kuşunun dişisi olup olmadığı?Ama işte yazı masasının üstünde, kuyruğunu da açmış dolaşıyor gibiydi erkek tavus kuşu.* * *Bayramın 1’inci günü kızım Zeynep, eşi Gürkan, Solmaz ve bendeniz; bayram mezbahasından uzak, Kandilli’deki Adile Sultan Sarayı’na gidiyorduk.* * *Kandilli Kız Lisesi’nin uğradığı yangın felaketinden sonra, rahmetli Sakıp Sabancı ihya etmişti orasını.Ve oradaki lokanta terasından, 2 kıta arasındaki bambaşka bir İstanbul görünüyordu; bir türlü layık olamadığımızı düşündüğüm...* * *Göztepe’den saat 13.40’ta yola çıkmıştık. E-5 otoyolunda arabalar kilitlenmiş, trafik akmıyordu.Altunizade sapağına geldiğimizde, saat 14.45’i gösteriyordu.* * *Garip bir rastlantı bayramın 1’inci günü Atatürk Hava Limanı’ndan Londra’ya saat 16.40’ta kalkacak olan British Airways uçağı da, 314 dakikalık bir rötarla, yani 5 saat 15 dakika geç kalkabilmişti.Yolcular uçağa alındıktan sonra da, uçağın kalkmasını 2 saat uçağın içinde beklemişlerdi.* * *Bizim yazı masası üstünde, uçağın içinde sıkıntıdan patlayan yolcular sanki yüzüme bakıyorlardı.* * *Dünkü gazeteler ise Türkiye’deki bayramı yansıtıyorlardı.İşte Posta’nın dünkü manşeti:“DEĞİŞMEYEN MANZARATürkiye’de Kurban Bayramı manzaraları bu yıl da değişmedi. Yasak olmasına rağmen yollarda, sokaklarda, açık alanlarda kurban kesildi. Hayvanlara eziyet edildi. Çocukların gözü önünde oluk oluk kan akıtıldı. Kurallara uymayanlara 792 lira para cezası kesileceği açıklandı ama hiç kimseye cezai işlem uygulanmadı.”* * *Dünkü Milliyet’in sürmanşeti daha da matraktı:“ANGUSLARIN BÜYÜK DİRENİŞİİthal Anguslar Kurban Bayramı’nı kattı karıştırdı. Yerli danalar tek iğneyle uyuşurken, bazı Anguslar 3 iğneye ‘bana mısın’ demedi. Satış noktalarında sakinleştirilemeyen hayvanlar araçlara zor bindirildi. Anguslar için bir vatandaşın yorumu şöyle oldu: ‘Hayvan değil, canavar bunlar’.”* * *Haber başlıkları alt alta sürüyordu:“10 KM KOŞTU 3 MİL YÜZDÜ- Altınoluk’ta kesim sırasında sahibinin elinden kaçan dana, kendisini Ege Denizi’ne attı. Peşinde sandal 3 mil yüzen dana sonunda karaya çıktı ve iğneyle uyuşturuldu.* * *Ve bir başlık daha:ACEMİ KASAPLAR YİNE KENDİLERİNİ DOĞRADI”* * *Bizim yazı masasının üstünde bu kez de bir soru dolaşıyor:- Bir karikatürist, Kurban Bayramı’nın karikatürünü çizmeye kalksa, acaba nasıl çizerdi?* * *Kimsenin merak ettiğine pek rastlamadığımız bir konu da şu:- Yüksek gelir grubu mu en çok kurban kesiyor, orta gelir grubu mu, yoksa geçim sıkıntısı da çeken grup mu?* * *Sağlıklarında gelişmiş bir hayat düzeyinden yoksun kalmışların, bir umudu mudur öteki dünya?Ve Türkiye’de onlar da çoğunluktaysalar ve iç göçler de bu yüzden sürüp gidiyorsa?..* * *57 milyon cep telefonu, bir yığın internet kahve, 2 aileden birinin de motorlu bir taşıtı var.Bu bir “kalkınma.”* * *Ya “gelişme” ne durumda?Dünkü gazetelerin Kurban Bayramı ile ilgili manşetleri de gösteriyor onun düzeyini...* * *Peki ne yapmalı?Kimse ayağa kalkmasın:- Cehalet efendim cehalet, diye.* * *Ne demiş Erasmus:- Yargılamadan önce anlamaya çalışın.* * *Bizim yazı masası üstünde Cahit Irgat’ın da bir şiiri dolaşıyor; belki de Cahit, böyle bir şiir yazmak zorunda bırakılmamalıydı.  İnadına İNADINA mı güzelsin Akşam üstleri,Demir parmaklıktan gördüğüm deniz?İnadına mı fiyakan Yan yan gidişin Tombul kıçlı gemi?* * *Tavus kuşu kuyruğunu açmış hâlâ dolaşıyor.</TEXT>
</DOC>
