<DOC>
<DOCNO> 1343662 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fd4be4a/l/0l0smilliyet0n0btr0cpazar0etingirtilari0ccetin0ealtan0cyasam0cyazardetay0c210b110b20a10a0c13163560cdefault0bhtm/story01.htm </URL>
<DATE> 2010/11/21 </DATE>
<TIME> 04:02:41.0 </TIME>
<AUTHOR>  </AUTHOR>
<HEADLINE>
pazar t��ng��rt��lar��
</HEADLINE>
<TEXT>Elinde bir buket çiçekle Karagöz perdelerinde dolaşıp duran Tarçın Bey’e sormuşlar:-Karagöz’ün, Hacivat’ın, Beberuhi’nin, Tuzsuz Bekir’in arasında, sen neyi temsil ediyorsun söylesene Tarçın Bey?* * *Tarçın Bey:-Ben, demiş; alafrangalığı temsil ediyorum.-Peki, neden hep alaya alınıyorsun?-Elimdeki çiçek buketini verecek bir hanım bulamadığım için.* * *Şimdi, “başörtüsü-türban” tartışmalarını sürdürüp duran liderlerin demeçlerini, zıt açılardan yorumlayarak program dolduranlar; Tarçın Bey’in elindeki bir buket çiçeği, başörtülü hanımların değilse de, türbanlı hanımların alıp alamayacağı konusunda, “ulema”nın fetvasını bekliyorlarmış.* * *Tarçın Bey de bekliyormuş, elinde bir buket çiçekle...* * *Bazı militerler ise, Tarçın Bey’in elinde bir buket çiçekle beklemesini; Cumhuriyet ilke ve inkılaplarına aykırı buluyor; Tarçın Bey’e, bir an önce bir silindir şapkayla, resmi bayram balolarında çiçeğini verip dans edebileceği, başı açık bir “dam” bulunmasını istiyor ve:-İmajımızı bozmamak gerek, diyorlarmış.* * *Tatil süresinde, trafik kazalarında ölenlerin sayısı günde ortalama 21’i buldu; yaralananların sayısı da herhalde ortalama 40’ı geçmiştir.Trafik kazalarında yaralanıp da, sonradan ölenleri ise; sadece aileleri bilmekte...* * *Her ne kadar:-Milletimizin gücü, her sorunun üstesinden gelmeye kadirdir, dense de; bayram tatillerindeki trafik kazalarının üstesinden gelme olanağı yok gibi.* * *28 yaşından küçük 40 milyon gençten, sürat sevdalısı 2 delikanlı; arka arkaya bir motosiklete atladıkları gibi, başlamışlar otobanlarda yıldırım hızıyla gitmeye.* * *Motoru öylesine delice sürüyorlar ve rüzgâr da öylesine sert esiyormuş ki; arkada oturan, sırtındaki deri ceketi usulca çıkarıp, önünü arkasına getirerek, arkasından iliklemiş.* * *Motoru süren, bir süre sonra arkadaki arkadaşına:-Nasıl keyfin yerinde mi arkada, diye sormuş.* * *Ses çıkmayınca da, dönüp bakmış arkasına; kimse yokmuş.Arkadaşı çoktan düşmüş motordan.* * *Hemen gerisin geri dönmüş ve otobanın ortasında bir kalabalık görüp durmuş; motordan inerek kaygıyla yarmış kalabalığı, bir de bakmış ki, arkadaşı yerde upuzun yatıyor.* * *Ve kalabalığın ortasında bir polis:-Hepiniz gördünüz, diyormuş; gencin başı, deri ceketinin sırtına dönmüştü. Tekrar önüne döndürmek için, 3 kişi az uğraşmadık.* * *Biliyorsunuz, trafik kazalarıyla da, demokrasimiz arasında büyük bir benzerlik var. Sık sık oraya buraya toslamalar oluyor demokrasimizde de.* * *“Hukuk” da, ters giyilmiş deri ceket gibi olduğunda, siyasal liderler uğraşıp duruyorlar, başını ne tarafa doğru düzelteceğiz diye.* * *Neyse ki söylentilere göre:-İstanbul trafiği düzeldiği zaman, tüm sorunlar da çözümlenmiş olacak, her şey rayına oturacakmış. Azı gitmiş, çoğu kalmış.* * *Özel arabasında giden biri, yolun bir kıyısından öteki kıyısına geçmekte olan bir adama yandan çarparak, yere devirmiş adamcağızı.Sonra da hemen yanına koşup, ayağa kalkmasına yardım etmiş adamın ve:-Özür dilerim, demiş; 20 yıldır araba kullanıyorum, ilk kez başıma geliyor böyle bir şey.* * *Ayağa kalkan adam:-Ben de, demiş; 40 yıldır yürüyorum ilk kez bir arabaya çarpıyorum.* * *Kimse bir türlü kabul etmiyor acemiliği ama, kazalar da bir türlü bitmiyor.Genel seçimlerden sonra durum daha netleşecekmiş, diyorlar.İnanalım mı?* * *İncili Çavuş’a:-Çavuş, demişler; tatil de bitti işte. Tatilin tadını çıkaranlar arasında, 80’ini aşmış olanlar pek yok. Sen de onların hoşlanacağı bir şeyler anlatamaz mısın?* * *İncili Çavuş:-Haklısın, demiş; kimse onları umursamasa da, onlar da biraz ilgi beklerler. İşte onlar için de bir fıkra:* * *Kırsal bir alanda, küçücük bir eve çekilmiş yaşayan, 80’ini aşkın bir karı-koca varmış.Bir sabah yaşlı koca, karısına:-Ne olur, demiş; şu takma dişlerimi getirsene...Karısı:-Şimdi ne yapacaksın takma dişlerini yatakta, demiş.* * *Yaşlı koca:-Birden gençliğim geldi aklıma, demiş; canım seni azıcık ısırmak isteyiverdi.* * *Halit Fahri Ozansoy’dan bir şiirle bitirelim yazıyı:Koyda akşamBir salkım söğüdün dalında boynu bükük,Hatıralar ağlar eğilmiş suya.Yıllar, köpük köpük,Dalar yumuşak bir uykuya.Akarsu bir rüyadır artık;Gönüllerde geçmişteki sevgililer,Birer birerGül yüzler ile kaybolur.Bir salkım söğüdün dalındaSöner son zümrüt parıltısı.Ve sazların arkasında bir kayıkBomboş sallanır durur. </TEXT>
</DOC>
