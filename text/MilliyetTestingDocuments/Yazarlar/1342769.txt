<DOC>
<DOCNO> 1342769 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fcf1d10/l/0l0smilliyet0n0btr0ckusaklar0eve0eneptun0chakan0ekirkoglu0ccumartesi0cyazardetay0c20a0b110b20a10a0c13160a550cdefault0bhtm/story01.htm </URL>
<DATE> 2010/11/20 </DATE>
<TIME> 03:21:44.0 </TIME>
<AUTHOR>  </AUTHOR>
<HEADLINE>
ku��aklar ve nept��n
</HEADLINE>
<TEXT>Toplumu birbirine tutkallayan kültür, hayatımızın her anına işlemiştir ve canlı, organik, iniş-çıkışları olan bir bütündür. Kültürel değişim kaçınılmazdır ve farklı kuşaklar, değişen kültürün taşıyıcıları olurlar. Astrolojik açıdan toplumsal planda neleri idealize ettiğimiz, nelerden hoşlandığımız hatta toplu histerilerimiz Neptün’le temsil edilir. Neptün kaynaştıran, birlik duygusu yaratan, sınırları kaldıran, dolayısıyla toplumsal konularda ortak bir anlayış ve hayal yaratan, aşkın bir gezegendir. Eğer yıllar içerisinde Neptün’ün geçtiği burçlara bakarsanız, bu dönemleri birbirinden ayıran belirgin özelliklerin, belirli kahramanların ve ortak temaların olduğunu görebilirsiniz. Bu konuyu ele almamın bir nedeni 2011’de Neptün’ün Kova burcundan Balık burcuna geçişi sürecinde size nasıl bir kolektif değişim yaşayabileceğimizi anlatmak. Neptün’ün Balık burcuna geçişinin etkisi 2012’den itibaren çok daha belirgin hissedilecek ve 2025 yılına kadar da Neptün bu burçta kalacak.Yakın tarihe bakarsak, Neptün 1942-1957 arasında barışı, dengeyi ve estetik değerleri anlatan Terazi burcunda kaldı. Bu hippilerin, çiçek çocukların kuşağıdır. II. Dünya Savaşı’nın arkasından sanki psikolojik bir boşalım içerisinde yaratıcılığın özgür bir biçimde ortaya konması, aşkın ve ilişkilerin idealize edilmesi, uyuşturucu kullanımı dikkat çekicidir. Bu kuşakta doğan pek çok kişi ileri yaşlarda insan hakları konusunda aktif bir tutum izlemiştir. 1957-1970 yılları arasında Akrep burcunda ilerleyen Neptün mistisizmin, cinselliğin idealize edilmesinin, satanizmin ve uyuşturucu kullanımının en üst seviyeye yükseldiği, rock müziğin güçlü bir şekilde ifade edildiği bir dönem getirmiştir. Bu kuşak gizli kalan, psikolojik açıdan dönüşüm yaratan durumlara ve sezgilere çok açıktır. 1970- 1984 arasında Yay burcunda kalan Neptün uluslararası çabaların dikkat çekmeye başladığı, ruhsallığa ve dine yönelimin arttığı, daha hayalperest, arayış içerisinde bir döneme işaret eder. Bu kuşakta doğanlarda doğal bir saflık ve iyi niyet hakimdir. Şimdi nasıl bir nesil gelecek?1984-1998 “McDonalds kuşağı”dır. Yükselen uluslararası ekonomi ve şirketler, insanları bir tüketim robotu haline getirmiş, kapitalizmin sınırları zorlanmaya başlamıştır. Bu dönemde doğan çocuklar şimdilerde iş hayatına girmeye başlarken, dünyanın ekonomik bir daralma içinde olmasına şaşmamak gerekir. Bu grupta doğanlar devleti ve hiyerarşik düzenleri ister istemez kutsayan, anlamsızlık duygusunu en fazla yaşayan grup olacaktır. En son olarak, 1998-2011 arasında Neptün Kova burcundaydı. Bu dönemde artan iletişim olanakları, internetin ve sanal sosyal bağların yükselişi (Kova: teknoloji, sosyal vurgular), sinema endüstrisinde artan teknoloji kullanımı, sanal gerçeklik, güçlü bir fantezi edebiyatı dikkat çekiyor. Globalleşme sınırlarını genişletiyor. Gelelim bundan sonrasına... 2011-2025 yılları arasında Balık burcunda kalacak olan Neptün, ruhsal açıdan güdülmeye hazır, kabullenici, kurban olma psikolojisi içerisinde bir kuşak olabileceği gibi, ruhsal aydınlanma ya da güçlü bir merhamet, bağışlama, anlayış içeren bir jenerasyon da olabilir. Hiç kuşkusuz dinin rolü, etkisi ya da dinin farklı versiyonlara dönüşmesi, bu kişilerin inançları ile ilgili önemli vurgular getirmekte. Din ya da ruhsal konular çok önemli bir rol oynarken, sadece bireyleri değil, büyük insan topluluklarını aynı anda etkileyebilecek doğa olaylarının da bu grubun psikolojisi üzerinde büyük etkisi olabilir.</TEXT>
</DOC>
