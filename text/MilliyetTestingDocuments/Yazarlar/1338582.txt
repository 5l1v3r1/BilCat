<DOC>
<DOCNO> 1338582 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fb59df3/l/0l0smilliyet0n0btr0ckilicdaroglu0enun0ekonusmasi0eiyi0eya0enetice0e0cgungor0euras0cekonomi0cyazardetay0c170b110b20a10a0c13152290cdefault0bhtm/story01.htm </URL>
<DATE> 2010/11/17 </DATE>
<TIME> 04:12:21.0 </TIME>
<AUTHOR>  </AUTHOR>
<HEADLINE>
k��l����daro��lu���nun konu��mas�� iyi... ya netice?
</HEADLINE>
<TEXT>’de yaptığı konuşmanın metni dağıtıldı. Kılıçdaroğlu konuşmasında (1) İstihdamsız büyüme ve de (2) “Dışa kanama” diye adlandırdığı, sıcak paraya ödenen faiz ve yabancı sermayeye ödenen kâr transferleri konularını öne çıkarmış. Sosyalist Enternasyonal, sosyal demokrat, demokrat sosyalist ve işçi sınıfı partilerinin ortak olduğu uluslararası bir örgüttür... Örgüte Türkiye’den sadece CHP üyedir. Bu örgüt, İkinci Dünya Savaşı bitince Avrupa’daki sosyalist eğilimdeki partilerin başlattığı uluslararası bir fikir hareketinin sonunda 1946’da kuruldu. Örgüt içindeki her partinin üye sayısı ne olursa olsun bir oyu vardır ve kararlar oybirliğiyle alınır. En yüksek organ kongredir. Bütün üye partilerin temsilcilerinden oluşan daha alt düzeydeki konsey de her yıl toplanır ve örgütün güncel siyasi konulardaki politikalarını belirler. İstihdam yaratmayan büyümeKılıçdaroğlu, işte bu örgütün 15-16 Kasım’da yapılan ”konsey” toplantısına katıldı ve konuşmayı bu toplantıda yaptı.Kılıçdaroğlu diyor ki;- 2000‘li yıllardan sonra başta ABD olmak üzere, gelişmiş ülkelerde ortaya çıkan aşırı finansallaşma eğilimi sonucu, üretim ile para arasındaki bağ koptu. Üretimi aşan finansal şişkinlik krize yol açtı.- Başta ABD olmak üzere gelişmiş ülkeler krizin neden olduğu durgunluktan çıkmak için piyasaya para akıttı. Son olarak ABD piyasaya 600 milyar dolar daha sürme kararı aldı.- Bu paralar gelişmiş ekonomilerden gelişmekte olan ekonomilere doğru hareket eden bir sıcak para akımına neden oluyor.- Sıcak para gelişmekte olan ülkelere girince, ülke paraları değerleniyor. Ülke paraları değerlenince (döviz ucuzlayınca) ülkeler daha çok ithalat yapıyor. Daha çok ithalat üretken sektörleri öldürüyor. İşsizliği artırıyor.- İthalata dayalı canlanma, ülkelerde “istihdam yaratmayan büyüme”yi ortaya çıkarıyor.- Sıcak para giren ülkeler sıcak paraya ya faiz ya da kâr payı ödüyor. Aşırı faiz ve kâr payı, sıcak paranın girdiği ülkeden dışarıya kaynak transferine, “dışa kanamaya” yol açıyor.Bu sözler Paris’te kalmamalı- Günümüzde sıcak paranın 2 faturası var: (1) istihdamsız büyüme, (2) Dışa kanama.- Bu gelişmenin faturasını emekçiler, çiftçiler, emekliler, esnaf ve işsizler, kısacası geniş halk kesimi ödüyor.- Bunlar yetmemiş gibi şimdi de başka ABD ve sanayileşmiş ülkeler olmak üzere küresel çapta, iç talebi canlandırmaya değil de ihracata dayalı büyüme arayışları, durgunluk tehlikesini ve korumacılık eğilimlerini güçlendirmeye başladı.- Durgunluk tehlikesi ve korumacılık eğilimi etkisinde ülkeler (1) Düşük ücrete ve (2) Düşük sosyal haklara dayalı rekabet politikalarını benimser oldu.- Halbuki esas olan iç talebin genişletilmesi, bunun için emekçilerin satın alma güçlerinin yükseltilmesi, gelir dağılımının düzeltilmesi, sosyal politikaların geliştirilmesidir. Bunları düşünecek olan, yapacak olanlar ise sosyalist partilerdir.- İşte bunun içindir ki insana öncelik veren sol yönetimlerin iktidara geçmesi, iktidarda olanların güçlenmesi gerekir.Bu özet anlatımdan sonra kısa bir değerleme yapılmak gerekirse, “Nefis bir konuşma.” Çok doğru “değerlendirmeler...” İyi de... Netice? Netice önemli. Neticeye, bunları halka anlatmak ile ulaşılır. Bunlar konuşmada kalmamalı, Paris’te kalmamalıdır.Kılıçdaroğlu ve CHP’liler bunları halka anlatamaz ise, bu konuşmadaki teşhis ve değerlendirmeler hiçbir işe yaramaz.</TEXT>
</DOC>
