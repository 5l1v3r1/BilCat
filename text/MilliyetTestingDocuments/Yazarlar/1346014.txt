<DOC>
<DOCNO> 1346014 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510894/s/ff6621f/l/0L0Smilliyet0N0Btr0Cemeklilik0Erehberi0Cnecati0Ecetiner0Cege0Cyazardetay0C250B110B20A10A0C131810A60Cdefault0Bhtm/story01.htm </URL>
<DATE> 2010/11/25 </DATE>
<TIME> 15:17:07.0 </TIME>
<AUTHOR>  </AUTHOR>
<HEADLINE>
Emeklilik Rehberi
</HEADLINE>
<TEXT>TANER ŞAHİNER: Eşiniz kurs döneminde yaşlılık, malüllük ve ölüm aylığı için  pirimi yatırmadığından sadece sağlık pirimi yatırıldığından bu süreler emeklilikte değerlendirmeye alınmaz. Ancak, eşinizin Bağ -Kur sigortalılığının başlangıç tarihi sigortalılık başlangıç tarihi olarak esas alınır. Bu durumda eşinizi isteğe bağlı Bağ- Kur sigortalısı yapabilir ve daha önceki Bağ- Kur sigortalılığı ile birlikte 3 bin 240 günü tamamladıktan sonra isteğe bağlı Bağ -Kur sigortalılığına son vererek 3 yıl 6 ay (bin 260 gün) zorunlu ’lı olarak pirim ödedikten sonra 4 bin 500 toplam gün sayısı ile      58 yaşını da doldurması halinde SSK’dan yaşlılık aylığı talebinde bulunabilecektir.

HAKAN KARATAŞ: Sigortalılık sürelerinizin toplamı SSK’dan emekli olabilmeniz için yeterli.Ancak      52 yaşınızı dolduracağınız tarihte SSK’dan emeklilik talebinde bulunabilecekseniz de bundan böyle sigaortalı çalışmalarınızda ödeyeceğiniz pirime esas kazanç tutarlarınızın yüksek olması bağlanacak emekli maaşlarınıza katkısı olacaktır.

AYSEL AKAY: Kendi SSK’dan emekli maaşını almaktayken kocasının ölümüyle dul kalan kadın ölen kocasının emekli maaşını yüzde 50 oranında dul aylığı alabileceği gibi  emeklisiyken vefat eden babasının aylığından tercih de edebilecektir.

İSMAİL KAYAN: 1 Haziran 2010’da yürülüğe giren 5997 sayılı kanununun 14. ve 19. maddelerine göre farklı statülerde görev yapan devlet memurlarının birleştirilen hizmet süreleri üzerinden kendilerine aylık bağlanması halinde son statüsünün yine devlet memuru olmak şartı gerekmektedir. Bu nedenle söz konusu yasa, sizin durumunuzda emekli olanlar için lehte bir hüküm getirmemiştir.  

SERAP ÇAĞLAR: İlk doğumunuzu yapmadan önce SSK’lı çalışmanızın bulunması nedeniyle 720 gün doğum borçlanması yapabilirsiniz. İkinci doğumunuzdan önce devlet memuru olmanızdan dolayı ikinci doğumunuz için borçlanma yapamazsınız ancak, ücretsiz izinli olduğunuz süreleri borçlanabilirsiniz. Bu    durumda emeklilik hakkını elde edebilmeniz için SSK, borçlanma ve memuriyette geçen sürelerinizin      toplamını 7 bin 200 güne tamamlamanız gerekecektir.
Emlak TipiİlMarkaModelİlİlçeİlİlçe© Copyright 2010 Milliyet
Kampanya Sözleşmesi          Milliyet Birinci Sayfa</TEXT>
</DOC>
