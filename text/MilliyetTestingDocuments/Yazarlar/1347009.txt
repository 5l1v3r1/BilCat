<DOC>
<DOCNO> 1347009 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510894/s/fff75a3/l/0lcadde0bmilliyet0n0btr0c20a10a0c110c260cyazardetay0c13171110cturklerin0ebarcelona0ecikarmasi/story01.htm </URL>
<DATE> 2010/11/26 </DATE>
<TIME> 01:22:13.0 </TIME>
<AUTHOR>  </AUTHOR>
<HEADLINE>
t������rklerin barcelona ������������karmas������
</HEADLINE>
<TEXT>TÜRKLERİN BARCELONA ÇIKARMASI      Bir şehre hazırlık aşaması bana göre sıkıcı ve gereksiz. Görmeye şartlanmak, programlanma hali, sorumluk hissi insanı o kadar kör ediyor ki yanından geçen, önünde durduğun güzelliği ıskalıyorsun. Bu arada ‘Las Ramblas’ üzerinde yürürken kulağınıza çalan her dört laftan biri garanti TürkçeHer turistik şehirde yüz yüze geldiğimiz “Herkes Türk” / “Türkler her yerde” serzenişi, Barcelona’da tavan yaptı. Meşhur cadde ‘Las Ramblas’ üzerinde yürürken kulağınıza çalan her dört laftan biri garanti Türkçe. Üstelik yabancı bir ülkede olmanın rahatlığıyla avaz avaz, gayet laubali, gayet küfürlü diyaloglar dört dönüyor. Taksim  Meydanı ortasında karınıza seks hayatınıza dair övgüler yağdırmıyorsanız burada da yapmayın. Otelin kahvaltı salonunda Ali Sunal ve Gökçe Bahadır çiftiyle burun buruna gelince, nedense pek şaşırmıyorum. Sokakta adım başı Türk’e çarparken bir Türk grubuna daha denk geliyorum ki tatlı tesadüfler zinciri başlamış oluyor. İstanbul’dan Reina/ Suada ve Hardal/Up Lounge’ın barmenleri Uğur ve Turgay kalkmış, tekila markası El Jimador’un Avrupa Barmen Şampiyonası final gecesi için Barcelona’ya gelmişler. Gece için heyecan had safhada, ikili eksik malzemelerini toplama derdinde. Adres alındı, akşam “Carrer d’ Aribu” üzerinde buluşuldu. Prag’tan, Romanya’dan, İngiltere’nin Avrupa’nın en havalı barmenleri burada toplanmış, sıra sıra tekila kokteylleri çıkarıyor. Şov sırasında şunu düşünmemek elde değil: Bir barmen ülkesini ne kadar ele verir? Önce İngiliz’e takılıyor gözüm: Yüzünde hafif bir kibir, sanki laboratuvar ortamında ‘patladı patlayacak’ bir deney üzerinde çalışıyor. Ardından Romanya’nın barmenine... Kafada fötr şapka, üstüne takıp takıştırmış, her iki elinde de shaker, sallıyor da sallıyor. O salladıkça “Allah içki uçtu gitti, çorbaya dönüştü” diyorum. Havasından geçilmese de her raunda kokteylleri geç kalıyor. Bizimkiler dereceye giremese de anlı şanlı ülkeyi temsil etmelerinin tatlı bir gururu var yüzlerinde. Gecenin ‘yok artık’ı etrafın dünyanın en iyi barmenleriyle dolu olmasına rağmen bir içki için yarım saat beklemekti.  REHBER DEĞiL ŞEHiR KiTABI Bir şehre hazırlık aşaması bana göre sıkıcı ve gereksiz. Görmeye şartlanmak, programlanma hali, sorumluk hissi insanı o kadar kör ediyor ki önünde durduğun güzelliği ıskalıyorsun. Rehber kitapları toptan reddetmişken çantamda biri kitaplıkta toz yutmuş, biri posta kutusuna yeni düşmüş iki farklı şehir kitabı var : İlki, Shop&Miles’ın 10’uncu yıl şerefine çıkardığı ‘The Original Book’. Sadece adres önerilerinde bulunmuyor. Şehirde bilmeniz gereken popüler figürleri de tanıtıyor. Diğeri ise 2007 senesinden kalma ‘Le Cool: A Weird and Wonderful Guide to Barcelona’. Gerçekten tuhaf ve muhteşem bir Barcelona’yı resmediyor.BEŞ ADIMDA COOL BARSELONA Happy Pİlls: Happy Pills, bir şekerci dükkanı. Bildiğiniz jelibon satıyor. Dükkan, bizim ‘çok çok şeker’ciler gibi renk renk, çeşit çeşit jelibonla dolu. Happy Pills’i bu kadar cool yapan ise kendini mutluluk hapları dağıtan dükkan olarak lanse etmesi. Boy boy ilaç kutularından birini alıp, dilediğiniz gibi dolduruyorsunuz. Aşk, seks, iş, güç neye deva olacağına karar verip, üzerine ona uygun bir etiket yapıştıyorunuz. İlk yardım çantasında, küçük ilaç kutularında satılan boyları da var. Happy Pills, modern tüketim odaklı yaşamda dış paketin, imajın nasıl da her şey olduğunun kanıtı.Go Kart: Avrupa şehirlerinde turistlere yönelik, şehri tekerlek üstüne keşif yolu bisiklet kiralama yaygın bir kavram. Barcelona’da da bisiklet kiralanabilir, iki tekerlek üzerinde dört köşe mutlulukla şehir karışlanabilir. Fakat daha orjinali de var. Kiralanabilir sarı go-kart arabaları ile Barcelona keşfi acayip zevkli.  Hele grup halindeyseniz, altınızda Go-kart arabaları, yarış halinde Barcelona’da dört dönün. LimitEDitions: ‘Sneaker’ hastalarının şehirdeki ibadet yeri. Adidas, Nike, Converse, Asics, Lacoste gibi markaların sadece ‘limited edition’ modellerini satan spor ayakkabı mağazası LimitEDitions, fazlasıyla bizim ‘Lastik Pabuç’u andırsa da mutlaka görülmeli, karıştırılmalı.W Eclipse: Dubai’nin Burj Al Arab’ı varsa, Barselona’nın ‘ W’ oteli var. Şehirde marinanın en ucuna konan, Burj Al Arab kadar boylu poslu ‘W’nin 26’ncı katında gece kulübü W Eclipse’de her şey seksi, herkes güzel. Catwalk: ‘Cool’ kategorisine pek girmese de gecenin en canlı, genç ve hip hali burada yaşanıyor. İçerideki 16’lıklara dayanamayıp ‘Gir/çık’ yapmak zorunda kalsak da konumu, ambiyansı, müziği nefis.</TEXT>
</DOC>
