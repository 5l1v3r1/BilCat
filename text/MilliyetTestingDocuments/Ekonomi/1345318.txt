<DOC>
<DOCNO> 1345318 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510887/s/ffad77b/l/0L0Smilliyet0N0Btr0C0Esosyalist0Ekahve0Emi0Ekapitalist0Ekahve0Emi0E0Cekonomi0Csondakika0C250B110B20A10A0C13183810Cdefault0Bhtm/story01.htm </URL>
<DATE> 2010/11/25 </DATE>
<TIME> 15:00:20.0 </TIME>
<AUTHOR>  </AUTHOR>
<HEADLINE>
'Sosyalist' kahve mi, 'kapitalist' kahve mi?
</HEADLINE>
<TEXT>Kahvenin erbabı olarak bilinen ’daki kafelerde artık müşterilere "sosyalist" ve "kapitalist" kahve seçenekleri sunuluyor.

Devlet işletmesi bir kafe zinciri, halka serbest pazarın yanlışlarını ve devletin kontrolündeki ekonominin faydalarını göstermek için, müşterilere iki ayrı fiyat listesi (menü) sunuyor.

Cafe Venezuela dükkanlarındaki "sosyalist fiyat listesi"nde büyük kahve 2,5 bolivara satılırken, "kapitalist menü" aynı kahvenin başka yerlerde 5 bolivara satıldığını gösteriyor.

Ülkenin temel gıdası "arepa" (mısır unundan yapılan bir tür ekmek) Cafe Vehezuela’da, özel kafelerdekilerin üçte biri fiyata, 7,5 bolivara satılıyor.

Kafenin duvarındaki bir şemada da işçi, hammadde ve genel giderler dahil olmak üzere fiyatların nasıl belirlendiği ayrıntısıyla anlatılıyor.

Söz konusu uygulamanın hem vatandaşa sübvansiyonlu kahveyi tanıtmak hem de Devlet Başkanı  hükümetinin solcu politikalarının yararlarını göstermek için yapıldığı belirtiliyor.

İktidarının 12. yılını süren ve "devrimi" daha da radikalleştirme niyetinde olan Chavez, bu haftaki bir konuşmasında ordu ve meclise "aşırı sol" politikaları benimsemeleri çağrısında bulunmuştu.</TEXT>
</DOC>
