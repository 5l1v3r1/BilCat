<DOC>
<DOCNO> 1343283 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd46959/l/0l0smilliyet0n0btr0c20a150ete0eherkesten0efazla0etuketecek0ediye0eturkiye0eyi0esecti0cekonomi0chaberdetay0c210b110b20a10a0c13164290cdefault0bhtm/story01.htm </URL>
<DATE> 2010/11/21 </DATE>
<TIME> 03:01:02.0 </TIME>
<AUTHOR>  </AUTHOR>
<HEADLINE>
2015���te herkesten fazla t��ketecek diye t��rkiye���yi se��ti
</HEADLINE>
<TEXT>NEVİN DONATAvusturyalı OMV, Türkiye’deki yatırımı Petrol Ofisi’nde başta akaryakıt dağıtım işi olmak üzere enerjide büyümeye devam edeceğinin sinyalini verdi. 2015 yılında Türkiye’de enerjiye olan talebin Avrupa ortalamalarının üzerinde gerçekleşeceğini kaydeden OMV’nin CEO’su Wolfgang Ruttenstorfer,  “Petrol Ofisi'ni tamamen enerji şirketi haline getireceğiz. Türkiye, gelişmekte olan ülkeler arasında Hindistan'dan farklı olarak gerçekten büyüyen bir pazar. Avrupa'da yatırımlar ve enerji talebi sınıra yaklaştı” dedi. İngiltere’nin Londra kentinde düzenlenen medya zirvesinde soruları yanıtlayan ve Türkiye’nin kendileri için önemli pazar olduğunun altını çizen Wolfgang Ruttenstorfer, "Samsun’a 900 megavat kapasiteli doğalgaz santrali kuruyoruz. Türkiye’de petrol aramacılığı ilgimiz alanında. Ek yatırımlar için yarım milyar dolar daha harcayacağız. Bu oldukça ciddi bir rakam” diye konuştu. İşler yolunda gidiyorPO’yu bölgesel bir şirket haline getireceklerini aktaran Ruttenstorfer, “Petrol Ofisini enerji şirketine dönüştüreceğiz. OMV ile ilgili bir yatırım yaptığımızda bunu Petrol Ofisi aracılığıyla gerçekleştireceğiz” diyerek yeni yatırımların sinyalini verdi. Petrol Ofisi'nin 2.700'ü aşkın istasyonuyla ilişkin olarak da Ruttenstorfer, "PO çok başarılı ilerleyen bir şirket. Çok büyük değişiklikler yapmayacağız. Petrol fiyatlarımızda şimdi olduğu gibi rekabetçi olacak" dedi.*2015’te öngörülen talep artışı Avusturyalı OMV’yi cezbeden rakamlarWolfgang Ruttenstorfer, Avrupa'da Merkez Doğu Avrupa ve Güney Doğu Avrupa'da yatırımları olduğunu, Türkiye’nin bu bölgelerden hızlı büyüme grafiği olduğunu kaydetti. Ruttenstorfer bu öngörüyü yaptırdıkları bir araştırmaya dayandırıyor. 2015’i projekte eden bu araştırmaya göre, Merkez Doğu Avrupa'da petrol talebi yüzde 1, doğalgaz talebi yüzde 11, elektrik enerjisi talebi yüzde 2 artacak. Türkiye'de ise petrol yüzde 12, doğalgaz yüzde 31, elektrik enerjisi talebi yüzde 37 artacak." ‘Türkiye krizden güçlü çıktı OMV olarak yatırımı öne çektik’"Yatırımlarınızda Türkiye'nin öne çıkma sebebi ne?" sorusunu yanıtlayan Wolfgang Ruttenstorfer, kendilerinin Türkiye’yi enerji koridoru haline getirecek Nabucco projesinin ana ortaklarından olduğunu hatırlatarak, “Türkiye önemli büyüme gösteriyor. Çok hızlı büyüyen bir pazarı var. Nüfusunun yüzde 60’ı 35 yaşın altında. Petrol ofisi bu pazarda yüzde 27 pay ile lider. Türkiye’nin krizden güçlü biçimde çıkması hedeflerimizi öne almamızda etkili oldu. Türkiye’ye büyük para yatırdık. İşte cevap bu” diye konuştu. ‘Rafineri yatırımı için önümüzde zaman var’Wolfgang Ruttenstorfer, Çalık enerji ile Samsun Ceyhan'da yapılması planlanan rafineri yatırımına ilişkin olarak da şöyle konuştu: "Şu anda bekliyoruz. Yatırım için uygun ortam yok. Biliyorsunuz Petkim Azeri ortak Socar'la birlikte bir yatırım yapıyor. Azerbaycan'da gelecek enerji ile entegre bir yapı kuruyorlar. Tüpraş'ın rafinerisi var. Ancak bu rafineri yatırım niyetimizin bittiği anlamına gelmiyor. Yapmak istiyoruz ama bu yatırımın daha zamanı var." ‘Soruşturma şahsımla ilgili, OMV ile değil’ Macaristan petrol şirketi MOL'un satışında manipilasyonla haksız kazanç yapması konusunda soruşturmaya da açıklık getiren Ruttenstorfer, konunun kendisi ile ilgili olduğunu belirterek, “İddiaları kabul etmiyorum ancak söylemeliyim ki konu OMV şirketi ile alakalı değil. Zatan ben önümüzdeki yıl Mart ayında emekli oluyorum” dedi. 'Vergi sorunu çözülmezse Nabucco olmaz'Ortağı olduğu Nabucco projesi hakkında da bilgi veren Wolfgang Ruttenstorfer, Türkiye ile yaşanan vergi soruna ilginç değerlendirme yaptı. “Vergi sorunu çözülmezse Nabucco yapılmaz bu kadar basit” diyen Ruttenstorfer, “Ama çözülemeyecek bir sorun olduğunu düşünmüyorum. Buna Nabucco’nun altı ortağı karar verecektir. Bizim sadece yüzde 16 hissemiz var” dedi. Nabucco'da gaz Türkiye'den geçeceği için türk tarafı bazı vergiler istiyor ama diğer ortaklar vergileri yüksel buluyor. Yeni ortak yok Projenin gerçekleştirileceği gaz kaynakları konusunda Haziran ayına kadar Azerbaycan’dan sonuç almayı umduklarını aktaran Ruttenstorfer, “Şahdeniz 2 konsorsiyomu Haziran’da kontratları bitireceklerini söylediler. Haziran sonuna kadar bu gazın Nabucco tarafından taşınıp taşınmayacağı netlik kazanmalı”dedi Nabucco’ya 6. ortak olacak mı sorusuna ise “6 ortakla henüz anlaşamıyoruz. 7 ortak gibi bir konu masada değil” yanıtı verdi. En yeni konut projelerinin adresi burası.Yorum yaz</TEXT>
</DOC>
