<DOC>
<DOCNO> 1341953 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fcbc552/l/0l0smilliyet0n0btr0cetikete0emade0ein0eturkey0eyazip0ekoseyi0edonuyorlar0cekonomi0csondakika0c190b110b20a10a0c1315970a0cdefault0bhtm/story01.htm </URL>
<DATE> 2010/11/19 </DATE>
<TIME> 15:00:12.0 </TIME>
<AUTHOR>  </AUTHOR>
<HEADLINE>
etikete 'made in turkey' yaz��p k����eyi d��n��yorlar
</HEADLINE>
<TEXT>, Cuma - 09:59 Ortadoğu'da hızla artan Türkiye sevgisi, bazı ülkelerin kazancı haline geldi.Başta Çinliler olmak üzere bazı yabancı üreticiler, bu bölgelere sattıkları ürünlere 'Made in Turkey (Türk Malı)' etiketi takarak kazançlarını artırıyor. Başbakan Recep Tayyip Erdoğan'ın Davos'taki 'One Minute' çıkışıyla Ortadoğu ülkelerinde zirveye çıkan Türkiye sevgisi, ticarete ve turizme de katkı yaptı.Bu bölgelere yapılan ihracatımız artarken, gelen turist sayısı da 2 katına çıktı. Bu gelişmeler bazı uyanık tüccarların da dikkatini çekti. Başta Çinliler olmak üzere bölgeye ürün satan birçok firma sahibi, 'Made in Turkey' etiketlerini kullandı. Bu şekilde Çin malı ürünler 'Türk üretimi' sanılınca satışları patladı. Hazır Giyim Federasyonu Başkanı Nedim Örün, Çinliler'in bu etiketleri kullandığını belirterek, "Bu konuda çok şikayet alıyorduk, Suriye'de gözlerimizle gördük. Kalite farkıyla sahteyi tüketiciler fark edebilir" dedi.İhracat % 30 arttı Türkiye'nin Ortadoğu ülkelerine yaptığı ihracat, son dönemde ortalama yüzde 30 seviyesinde arttı. En çok ihracat yaptığımız ilk 10 ülke arasında ise Irak, Mısır ve İran dikkat çekiyor. Özellikle İran, yüksek katma değeri ile öne çıkıyor. (Takvim)</TEXT>
</DOC>
