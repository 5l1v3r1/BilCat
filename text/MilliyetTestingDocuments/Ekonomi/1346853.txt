<DOC>
<DOCNO> 1346853 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fffa50b/l/0l0smilliyet0n0btr0cadabank0eyine0edevlette0ekaldi0cekonomi0chaberdetay0c260b110b20a10a0c13186770cdefault0bhtm/story01.htm </URL>
<DATE> 2010/11/26 </DATE>
<TIME> 01:00:40.0 </TIME>
<AUTHOR>  </AUTHOR>
<HEADLINE>
adabank yine devlette kald������
</HEADLINE>
<TEXT>KADİFE ŞAHİNTasarruf Mevduatı Sigorta Fonu (TMSF) Yönetim Kurulu dün düzenlediği toplantıda çarşamba günü satış ihalesi düzenlediği Adabank için tek alıcı olan İsrailli Bank Hapoalim’in teklifini yetersiz bularak pazarlık sürecine son noktayı koydu. Türkiye’de yatırım bankası olarak faaliyet gösteren Bank Pozitif’in sahibi olan Bank Hapoalim, Adabank için TMSF’den ön yeterlilik alan üç aday içinde tek fiyat tekfilinde bulunarak ihaleye katılan talipliydi. Adabank için TMSF’ye teklifini çarşamba gününden önce ileten Bank Pozitif, Türkiye’deki faaliyetlerini yatırım bankacılığından mevduat bankacılığına yaygınlaştırmayı planladığı için Adabank için en ısrarlı alıcı olarak değerlendiriliyordu.Pazarlığa gerek duyulmadı Ancak yaşanan süreç bu beklentiye paralel bir gelişme göstermedi. 25 Kasım Çarşamba günü saat 11:00’de düzenlenen ihaleye katılan tek alıcının İsrailli bir yatırımcı olması Türkiye ile İsrail arasında yaşanan gerginlikler nedeniyle kamuoyunda ilgi yarattı. TMSF, tek alıcı olan Bank Pozitif’in Adabank için verdiği teklifin belirlenen muhammen bedel olan 90 milyon doların altında kaldığının anlaşılması üzerine ihale aşamasında talipliden teklifi artırmasını istedi. Bank Pozitif ise verdiği teklifi sadece 2 milyon dolar daha artırarak 42 milyon dolara çıkardı. Alıcının bu tavrı üzerine, TMSF yetkilileri yapılan ihale hakkında kamuoyuna yaptıkları açıklamada ihale sürecinin daha sonra pazarlık süreciyle devam edeceğini belirttiler. TMSF Yönetim Kurulu dün yaptığı toplantıda ise Adabank için verilen teklifin muhammen bedelin çok altında kaldığını göz önünde tutarak bugün yapılması beklenen pazarlık yöntemine başvurulmaması kararı aldı. Böylece Adabank için düzenlenen üçüncü ihalede de sonuç alınamayarak bankanın satışı yeniden belirsiz bir sürece bırakıldı. Yeni değerleme yoluna gidebilirBu aşamadan sonra TMSF, Adabank için ya yeniden değerleme yoluna giderek satış yoluna gidecek ya da bankacılık sektöründeki gelişmelere izleyerek uzun sürede bir satış takvimi belirlemeye çalışacak. Tek alıcı Bank Pozitif ise bu aşamadan sonra Türkiye bankacılık faailiyetlerini mevduat alanına yöneltmek için Bankacılık Düzenleme ve Denetleme Kurumu’na (BDDK) başvuruda bulunabilir. Türk bankacılık sektörüne 2005 yılında giren Bank Hapoalim, 2001 bankacılık krizinde el konulan ilk banka olan Demirbank’ın eski sahibi Halit Cıngıllıoğlu’nun kızının sahibi olduğu Toprak Yatırım Bankası’nı satın alarak girdi. Halit Cıngıllıoğlunu’nun kızı, TMSF’dan aldığı Toprak Yatırım Bankası’nın adını C Kredi ve Kalkınma Bankası olarak değiştirmişti. Bank Pozitif’in yüzde 30’u C Yatırım Bankası’na, yüzde 70’i ise İsrailli Bank Hapoalim’e ait.</TEXT>
</DOC>
