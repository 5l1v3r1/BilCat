<DOC>
<DOCNO> 1340608 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc33ce2/l/0l0smilliyet0n0btr0cakaryakit0eistasyonlarina0esiki0edenetim0cekonomi0csondakika0c180b110b20a10a0c13156580cdefault0bhtm/story01.htm </URL>
<DATE> 2010/11/18 </DATE>
<TIME> 17:00:13.0 </TIME>
<AUTHOR>  </AUTHOR>
<HEADLINE>
akaryak��t istasyonlar��na s��k�� denetim
</HEADLINE>
<TEXT>Sanayi ve Ticaret Bakanı Nihat Ergün, yapılan denetimler sonucu uygunsuz satış yapan akaryakıt istasyonlarına bu yıl 1 milyon 889 bin 353 lira ceza uygulandığını bildirdi.Bakan Ergün, "Kimsenin vatandaşlarımızın güvenliğini tehdit etmesine, vatandaşımızın parasını bilerek veya bilmeyerek gasp etmesine izin vermeyiz" dedi.Ergün, AA muhabirine, Bakanlık olarak piyasa gözetim ve denetim faaliyetleri çerçevesinde akaryakıt istasyonlarında 2010 Ocak-Kasım döneminde gerçekleştirdikleri denetimler ve kontrollere ilişkin değerlendirmelerde bulundu.Akaryakıt istasyonlarında miktar ve damga kontrolünün yanı sıra Enerji Piyasası Düzenleme Kurumu (EPDK) işbirliği ile de lisans ve marker denetimleri yaptıklarını anlatan Bakan Ergün, bu yıl tüm Türkiye genelinde yapılan denetimlerin yanı sıra Kocaeli, Gaziantep, Sakarya, Diyarbakır, Muğla, Samsun, Malatya ve Aydın illerinde ’çapraz denetimler’ gerçekleştirdiklerini, tüm bu denetimleri 137 adet araç ve 578 personelle yaptıklarını söyledi.Çapraz denetim kapsamında akaryakıt ve LPG sayaçlarıyla ilgili yapılan denetimlerde 24 bin 623 adet akaryakıt ve LPG sayaçlarının damgasının kontrol edildiğini, bu kontrollerde 858 adet damga süresi geçmiş sayaç, 118 adet damgasız veya damgası kopuk sayaç tespit edildiğini ifade eden Bakan Ergün, ayrıca 6 bin 431 sayacın miktar kontrollerinin yapıldığını, bunlardan 86 sayacın eksik verdiğinin belirlendiğini kaydetti.Tüm Türkiye genelinde yapılan denetimler sonucunda da 210 işyerinde ilk muayenesi yapılan akaryakıt sayaç sayısının 31 bin 672 adete ulaştığını belirten Ergün, 32 bin 719 adet akaryakıt sayacının periyodik muayenesinin, 159 adet sayacının da şikayetli muayenesinin yapıldığını söyledi.Bakan Ergün, her iki denetim ve muayeneler sonucunda 1 milyon 889 bin 353 lira ceza uygulandığını bildirdi.-MARKER DENETİMLERİ- Bakanlığı tarafından akaryakıt ve LPG istasyonlarında 8 bin 454 adet ulusal marker denetiminin gerçekleştirildiğini ve yapılan denetimlerin 39’u için marker sonucunun geçersiz çıkması nedeniyle idari işlem uygulandığını ifade eden Ergün, cezai işlemlerin yapılması amacıyla tutulan tutanakların ise EPDK’ya iletildiğini kaydetti.Bakan Ergün, Sanayi ve Ticaret Bakanlığı koordinasyonunda EPDK ile yapılan protokol kapsamında çapraz denetim adı altında gerçekleştirilen marker denetimleri sonucunda ise bin 702 istasyonun kontrol edildiğini, 14 istasyon hakkında geçersiz marker sonucu nedeniyle idari yaptırım uygulandığını, 4 akaryakıt tankerinde ulusal marker sonucunun uygun çıkmaması nedeniyle, gerekli işlemlerin yapıldığını söyledi."Bu denetimlerde amacımız sadece uygunsuz satış yapanların cezalandırılması değil, piyasanın iyi işlemesini sağlamaktır" diyen Ergün, denetim faaliyetleri sonucunda ortaya çıkan yaptırım ve cezaların, piyasanın iyi işlemesi için kullandıkları araçlar olduğunu bildirdi.Kimsenin vatandaşların güvenliğini tehdit etmesine, vatandaşın parasını bilerek veya bilmeyerek gasp etmesine izin vermeyeceklerini vurgulayan Ergün, "Bu nedenle, denetimleri daha fazla yaygınlaştırmak, daha etkin ve verimli bir şekilde gerçekleştirmek istiyoruz. Tüketicilerimizin hak ve menfaatlerini korumak için denetimlere aralıksız bir şekilde devam edeceğimizin bilinmesini isterim" diye konuştu.Otomobil dünyasına ait herşey burada!Yorum yaz</TEXT>
</DOC>
