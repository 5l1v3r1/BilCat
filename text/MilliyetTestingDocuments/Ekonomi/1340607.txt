<DOC>
<DOCNO> 1340607 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc33ce5/l/0l0smilliyet0n0btr0chava0eyolu0etasimaciligina0etalep0eartiyor0cekonomi0csondakika0c180b110b20a10a0c13156550cdefault0bhtm/story01.htm </URL>
<DATE> 2010/11/18 </DATE>
<TIME> 17:00:13.0 </TIME>
<AUTHOR>  </AUTHOR>
<HEADLINE>
hava yolu ta����mac��l������na talep art��yor
</HEADLINE>
<TEXT>Hava limanı ile uçuş güzergahlarının sayısının artması ve otobüs firmalarıyla rekabet edecek kadar düşen bilet fiyatları, hava yoluyla seyahate talebi her geçen gün daha da artırıyor.AA muhabirinin 2011 yılı Programı’ndan derlediği bilgilere göre, geçen yıl 85 milyon 500 bin kişi olan hava yoluyla taşınan yolcu sayısının, 2010 yılı sonunda yüzde 16,6’lık artışla 100 milyonu geçmesi bekleniyor. 2011 yılında ise bu rakamın 115 milyonu bulacağı tahmin ediliyor.Dünyaca ünlü Barcelona ve Manchester United gibi kulüplerle yaptığı sponsorluk anlaşmaları ve tanıtım reklamlarıyla tüm dünyada tanınırlığını daha da artıran Türk Hava Yolları’nın da (THY) yıl sonu itibarıyla önceki yıla oranla yurt içi yolcu taşıma miktarında yüzde 10, yurt dışı yolcu taşıma miktarında ise yüzde 15’lik bir artış yakalaması öngörülüyor. Geçen yılı yurt içinde 6 milyar 819 milyon yolcu/kilometre, yurt dışında da 33 milyar 311 milyon yolcu/kilometre yolcu taşıma miktarı ile kapatan THY’nin, bu yıl sonunda yurt içinde 7 milyar 500 milyon yolcu/kilometre, yurt dışında da 38 milyar 300 milyon yolcu/kilometre yolcu taşıma miktarına ulaşması bekleniyor.-KARAYOLU TAŞIMACILIĞI-Karayolu taşımacılığı da 2010 yılında yükselen bir grafik çizdi.Karayoluyla yurt içinde yolcu taşıma miktarının önceki yıla oranla yüzde 3, yük taşıma miktarının ise yüzde 6’lık bir artışla bu yılı kapatması öngörülüyor.Bölünmüş yol ağında 15 bin kilometre hedefine ulaşmak için 2010 yılı içinde ana güzergahlarda bölünmüş yol çalışmaları devam ediyor. Eylül ayı sonu itibarıyla bin 364 kilometre bölünmüş yol tamamlandı ve otoyollar dahil çok şeritli karayolu ağı 18 bin 874 kilometreye ulaştı.Bu kapsamda 2011 yılı içerisinde 2 bin 100 kilometre bölünmüş yol ile 2 bin kilometrelik yola da uygun bitümlü sıcak karışım (bsk) kaplama yapımı gerçekleştirilecek.Gelecek yıl karayolu alt yapısındaki kara noktaların iyileştirilme çalışmalarına da devam edilecek. Bu kapsamda 140 noktada iyileştirme çalışması yapılacak.2011 yılı içerisinde ana karayolu güzergahlarındaki otokorkuluk, yatay ve düşey işaretleme ile trafik levhaları da iyileştirilecek. Gelecek yıl, yapımı tamamlanmış bölünmüş yollar başta olmak üzere, karayollarında 600 kilometre otokorkuluk yapım ve onarımı, 16,5 milyon metrekare yatay işaretleme ve 95 bin metrekare düşey işaret levhalarında yenileştirme ve iyileştirme yapılması planlanıyor.Gelecek yıl, ağırlık denetimleri de daha etkin hale getirilecek. Mevcut denetim istasyon sayısı artırılarak, yıllık 10 milyon aracın denetlenmesi sağlanacak.-DEMİRYOLU TAŞIMACILIĞI- Geçen yıl düşüş trendinde olan demiryoluyla yurt içi yolcu taşımacılığında, 2010 yılı sonunda yüzde 12,4, yurt dışı yük taşımacılığında ise yüzde 17’lik bir artış öngörülüyor. Yurt içi yük taşımacılığında ise yüzde 7,6’lık bir azalma bekleniyor.Gelecek yıl, Ankara-İstanbul Hızlı Tren Projesi’nin Köseköy-Gebze kesimi ile Irmak-Karabük-Zonguldak Demiryolu Rehabilitasyon ve Sinyalizasyon Projesi’nin ihalelerinin tamamlanarak, inşaatına başlanması hedefleniyor.Ankara-Konya Hızlı Tren Projesi’nin de gelecek yıl içerisinde test ve sertifikasyon işlemlerinin tamamlanması ve Ankara-Konya arasında hızlı trenin işletmeye açılması planlanıyor. Hızlı trenin devreye girmeyisle Ankara-Konya arasındaki seyahat süresi 1 saat 15 dakikaya düşecek.Gelecek yıl ayrıca Ankara-Afyonkarahisar-İzmir Hızlı Tren Projesi’nin, Ankara-Afyonkarahisar kesiminin alt yapı ihalesine çıkılacak.-DENİZYOLU TAŞIMACILIĞI- Denizyolu taşımacılığında ise 2010 yılı sonunda önceki yıla oranla yurt içi yük taşıma miktarında yüzde 4,5, yurt dışı yük taşıma miktarında ise yüzde 13’lük artış yakalanması öngörülüyor.Operasyonel programda yen alan liman projelerinden, Çandarlı Limanı Projesi yerli kaynaklarla en kısa sürede hayata geçirilmesi amacıyla programdan çıkarılırken, yerine Filyos Limanı Projesi önerilmişti. Bu çerçevede, gelecek yıl Filyos Limanı’nın, AB kaynaklarından faydalanmak suretiyle hayata geçirilmesi yönünde adımlar atılacak.Güvenli sürüşün sırlarını öğrenmek için tıklaYorum yaz</TEXT>
</DOC>
