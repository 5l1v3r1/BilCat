<DOC>
<DOCNO> 1341069 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc71d05/l/0l0smilliyet0n0btr0czirvedeki0ekadin0eama0eher0eseyden0eonce0eanne0cekonomi0chaberdetay0c190b110b20a10a0c13158110cdefault0bhtm/story01.htm </URL>
<DATE> 2010/11/19 </DATE>
<TIME> 01:00:57.0 </TIME>
<AUTHOR>  </AUTHOR>
<HEADLINE>
zirvedeki kad��n ama her ��eyden ��nce anne
</HEADLINE>
<TEXT>EYLEM TÜRKFinancial Times gazetesi, "Zirvedeki 50 İş Kadını" çalışmasının yanı sıra, bu yıl ilk defa geleceğin liderleri olarak gösterilen iş kadınlarına 'Alternatif 50' listesinde yer verdi. Bu listeye Türkiye'den giren isimlerden birisi de PepsiCo'nun Asya-Pasifik bölge yöneticisi Ümran Beba oldu. Görev yaptığı Hong Kong'dan sorularımızı yanıtlayan PepsiCo Asya Pasifik Bölge Başkanı Ümran Beba, 18 ülke ve 6 binden fazla çalışandan sorumlu. Ancak bir başka sorumluluğu daha var. Hong Kong saatiyle gece 23.00'e denk gelen aramamız sırasında Beba, oğlunu uyutmaya çalışan bir anne aynı zamanda.Financial Times'ın 'Alternatif 50' listesine girmesinin kendisi için çok sevindirici ve gurur verici olduğunu söyleyen Beba, geçtiğimiz aylarda Fortune dergisinin 'Global Kadın Liderler' listesinde de 23'üncü sırada yer almıştı. "Her sıralama beraberinde sorumluluk getiriyor" diyen Beba, şöyle devam ediyor:"Fortune listesine girdiğim zaman da aynı gururu yaşamıştım. Türkiye listelerinden dünya listelerine girmek tabii ki çok özel bir duygu. Ancak bir o kadar da ek sorumluluk yüklüyor bana. Bu sıralamalara girmek kadar kalmak ve yükselmek de önemli. Bunun için de yaptığınız işte iyi olmanız, sonuç üretmeniz, yeni liderler yetiştirmeniz gerekli."8 aydır Hong Kong'daPepsiCo Asya Pasifik Bölge Başkanlığı görevinde 8 ayını doldurduğunu söyleyen Beba, şunları söylüyor: "Çok yoğun bir süreçti. Yeni ülkeleri, işleri, iş ortaklarımızı ve çalışanlarımızı tanımak, yeni iş stratejileri geliştirmek, büyümeyi hızlandıracak yeni yatırımlara karar verip onaylamak ve inovasyonu yeni bir boyuta taşıyabilmek. Bunlar için yeni bir organizasyon yapısını oluşturmak. Tahmin edebileceğiniz gibi oldukça yoğun ama bir o kadar da geliştirici bir süreçti. Hangi noktada olursanız olun yeni bir şeyler öğrenmek ve buna bağlı yeni stratejiler yaratmak çok önemli ve keyifli." Vietnam’a 250 milyon dolarlık yatırım yapacakAsya Pasifik'in ana hatlarıyla 18 ülkeden oluştuğunu kaydeden Beba, "Bu grup içinde gelişmiş ve gelişmekte olan ülkeler var. Bu portföy için büyüme stratejilerini netleştirdik" diyor. Hızlı büyüyen ülkeler için yatırım kararlarını hızlandırdıklarını belirten Beba, şu bilgileri veriyor: "Örneğin önümüzdeki 3 yıl içinde Vietnam'da 250 milyon dolarlık yatırımımız olacak. Bu kararları onaylayıp yatırımlara devam ediyoruz. Pakistan'da ciddi bir doğal afet yaşandı. İşimizi devam ettirmek için gerekli yatırımları yaparken ülkenin ihtiyaçları için de gerekli destekleri PepsiCo Vakfı aracılığıyla yardım kuruluşlarına ilettik." ‘Önceliğimiz yetenek yönetimi’Tüm pazarlarda yeni ürün lansmanlarıyla büyümeyi hızlandırdıklarını   belirten Ümran Beba, şunları söylüyor: "Tayland'da SunBites lansmanı çok başarılı oldu. Kore'de G2 düşük kalorili sporcu içeceği, Avusturalya'da yeni Red Rock Deli tatları, Yeni Zelanda'da Doritos ve Japonya'da 7UP Dry  bazı örnekler. Asya Pasifik'te büyüme, inovasyon ve yetenek yönetimi ana önceliklerimiz. Yetenek yönetimi kapsamında lokal yönetici sayısını artırmak, global yönetici havuzunu geliştirmek ve multi kültürel bir iş ortamını desteklemek  ana odak alanlarımız." İŞ HAYATINA 1986’DA BAŞLADIİş hayatına 1986 yılında Barem Pazar Araştırma ve Eğitim Merkezi'nde başlayan Beba, PepsiCo Türkiye Çerez Bölümü'ne geçmeden önce Başer-Colgate firmasında 6.5 yıl marka müdürlüğünden pazarlama direktörlüğüne kadar çeşitli görevlerde bulundu. PepsiCo'daki kariyerine 1994 yılında Türkiye Pazarlama Direktörü olarak başlayan Beba, şirketin İnsan Kaynakları ve Ticari Bölüm direktörlüklerini de yürüttükten sonra 2001 yılında Genel Müdür oldu. 2004 yılında Doğu Akdeniz Bölgesi Gıda ve İçecek Bölümü Başkanlığı görevine getirilen Ümran Beba, PepsiCo'nun Suriye ve Irak pazarlarına girişinde önemli katkılarda bulundu ve bu ülkelerdeki işletmelerin büyütülmesinde olağanüstü sonuçlar elde edilmesini sağladı. Beba, 2009 yılında ise grubun Güneydoğu ve Avrupa Bölgesi Başkanı olarak görev yapmaya başladı. Beba, son olarak bu yılın başında şirketin Asya Pasifik Bölgesi başkanlığına getirildi. 18 ülke ve 6 binden fazla çalışanın bulunduğu bölgenin başında olan Beba, görevini Hong Kong'dan yürütüyor.PepsiCo'nun CEO'su Indra Nooyi, daha önce Beba hakkında, "Bir gün Pepsi CEO'su olabilir" ifadesini kullanmıştı.En yeni konut projelerinin adresi burası.Yorum yaz</TEXT>
</DOC>
