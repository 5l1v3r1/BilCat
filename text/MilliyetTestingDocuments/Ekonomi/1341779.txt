<DOC>
<DOCNO> 1341779 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fca0d67/l/0l0smilliyet0n0btr0cinternette0een0ecok0eo0etiklandi0cekonomi0csondakika0c190b110b20a10a0c13159250cdefault0bhtm/story01.htm </URL>
<DATE> 2010/11/19 </DATE>
<TIME> 13:00:58.0 </TIME>
<AUTHOR>  </AUTHOR>
<HEADLINE>
internette en ��ok o t��kland��
</HEADLINE>
<TEXT>Vatandaşların ev hasreti ve merakı, Toplu Konut İdaresi’ni (TOKİ), internette en çok "tık’lanan" kamu kurumu haline getirdi.Yaptığı konut çalışmalarıyla adından söz ettiren Toplu Konut İdaresi Başkanlığı (TOKİ), yazılı ve görsel basın ile yazışmalarda adı en fazla geçen kamu kuruluşu oldu. TOKİ’yle birlikte Dış Ticaret Müsteşarlığı (DTM), Türk Standartları Enstitüsü (TSE), Devlet Planlama Teşkilatı (DPT) ve PTT de internet ortamında 10 milyon indeksin üzerine çıkarak projelerini kamuoyuna başarıyla aktaran kuruluşlar arasına girdi.İnternet arama motoru Google’de yapılan taramada ’Toplu Konut İdaresi’ ifadesi, 18 milyon 700 bin kez indekslenerek birinci olurken, DTM ve TSE 14 milyon 600 bin indeksle ikinci, DPT ise 12 milyon 800 bin indeksle üçüncü sırada yer aldı.Konut sektöründe yaptığı çalışmalarla adını yurt dışına kadar duyuran TOKİ, çalışmalarını kamuoyuna duyurma konusunda da başarıyı yakaladı. Yazılı, görsel, süreli ve sanal tüm haber kanallarını etkin biçimde kullanarak hedef kitleye mesajlarını doğrudan aktaran TOKİ, en fazla haber yapılan kamu kuruluşları arasında ilk sırayı aldı.Son dönemde et fiyatlarındaki artışla birlikte medyada geniş yer alan Et ve Balık Kurumu 203 bin indekslemeye yükselirken, Kürtçe isimlere patent verilmesiyle gündeme gelen Türk Patent Enstitüsü ise indeksleme sayısını 182 bine çıkardı.</TEXT>
</DOC>
