<DOC>
<DOCNO> 1342521 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fcee834/l/0l0smilliyet0n0btr0cirlanda0eteslim0ebayragini0ecekti0eyardim0ehaftaya0egeliyor0cekonomi0chaberdetay0c20a0b110b20a10a0c131610a20cdefault0bhtm/story01.htm </URL>
<DATE> 2010/11/20 </DATE>
<TIME> 01:01:00.0 </TIME>
<AUTHOR>  </AUTHOR>
<HEADLINE>
irlanda teslim bayra����n�� ��ekti, yard��m haftaya geliyor
</HEADLINE>
<TEXT>İrlanda Maliye Bakanı Brian Lenihan, “Bankacılık sektöründeki sorunları çözmek için dış yardıma ihtiyaç olduğu çok açık” dedi. İrlanda Başbakan Yardımcısı Mary Coughlan ise AB’nin ortalamasının oldukça altında olan İrlanda’daki yüzde 12.5’lik kurumlar vergisinin “müzakere edilemeyeceğini” bildirdi. Mary Coughlan, kurumlar vergisini artırmayacaklarını ifade etti.İrlanda’da kurumlar vergisinin düşük olması, ülkeye yabancı yatırımlar açısından çok fazla avantaj sağladığı gerekçesiyle birçok AB ülkesi tarafından eleştiriliyor.Ekonomistler, İrlanda’nın sadece dışarıdan gelecek yardıma dayanmasına izin verilmemesi, bunun yanı sıra kamu gelirlerini artırmak için kurumlar vergisinin de artırılması gerektiğini tartışıyorlar. Lenihan, İrlanda’nın sorununun çok borçlu bankacılık sisteminden kaynaklandığını, banka kurtarmaların maliyetinin 45 milyar avroyu (60.1 milyar dolar) bulduğunu belirterek, bankacılık sistemini istikrara kavuşturmak için dış yardım almak gerektiğini kaydetti.Kemer sıkma yolda...Avrupa Birliği ve IMF, İrlanda için yardım planının önümüzdeki hafta netleşeceği bildirildi. AB kaynağına göre, yardım planı, İrlanda’nın 4 yıllık tasarruf programı ile birlikte ya da kısa bir süre sonra netleşecek. İrlanda Toplum Bakanı Pat Carey, hükümetin 4 yıllık mali planı ile 2011-2014 yıllarında 15 milyar euro tasarruf yapılmasının öngörüldüğünü belirtti. Bir başka kaynak ise AB-IMF yardımı ile tasarruf programının aynı zamana denk gelmesinin iyi bir zamanlama olduğunu söyledi. </TEXT>
</DOC>
