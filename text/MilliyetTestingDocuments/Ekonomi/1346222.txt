<DOC>
<DOCNO> 1346222 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/ffbc8e3/l/0l0smilliyet0n0btr0cteb0efortis0ebirlesmesinde0eson0edurum0cekonomi0csondakika0c250b110b20a10a0c13184150cdefault0bhtm/story01.htm </URL>
<DATE> 2010/11/25 </DATE>
<TIME> 17:00:44.0 </TIME>
<AUTHOR>  </AUTHOR>
<HEADLINE>
teb-fortis birle��mesinde son durum
</HEADLINE>
<TEXT>tarihli Yönetim Kurulu toplantısında İstanbul 10. Asliye Ticaret Mahkemesi’nin görevlendirdiği bilirkişiler ile uzman kuruluş Ernst Young Kurumsal Finansman Danışmanlık A.Ş. tarafından hazırlanan raporlarda tespit edilerek adil ve makul bulunan oranlar dikkate alınmak suretiyle birleşme oranının yüzde 49,90 ve değiştirme oranının 1,0518 olarak belirlenmesine ve devralma suretiyle birleşme neticesi bankamızın artırılacak 1.104.390.000 TL’lik sermayesinde Fortis Bank A.Ş.’nin mevcut ortaklarına 1 adet Fortis Bank A.Ş.hissesi karşılığında 1,0518 adet Türk Ekonomi Bankası A.Ş. hissesi teklifi öngörülmüştür.Bahse konu uzman kuruluş ve bilirkişiler tarafından düzenlenen raporlarda birleşmeye esas alınan 30 Haziran 2010 tarihli mali tablolardan sonra bankamızın ve Fortis Bank A.Ş.’nin özkaynaklarını ve finansal tablolarını önemli ölçüde etkileyen gelişmeler dikkate alınmış ve ’özkaynak yöntemi’, ’indirgenmiş temettü yöntemi’ ve ’piyasa çarpanları yöntemi’ esas alınarak hesaplamalar yapılmıştır.Hazırlanan bilirkişi ve uzman kuruluş raporları ilgili başvurumuz kapsamında, işbu açıklamamızı takiben derhal 26 Kasım 2010 tarihinde SPK’ya iletilecek ve bankamızın Fortis Bank A.Ş.’nin tüzel kişiliği sona ermek suretiyle bütün aktif ve pasifi ile birlikte diğer hak ve yükümlülükleri ile birlikte devralınması suretiyle birleşmesine izin verilmesi konusunda Bankacılık ve Düzenleme ve Denetleme Kurumu’na da gerekli evrak ibraz edilecektir." Açıklamada, yukarıda bahsi geçen birleşme oranları, artırılacak sermaye tutarı ve birleşme sözleşmesinin henüz kesinleşmemiş olduğu ve SPK’nın onayından sonra kesinleşeceği belirtilerek, SPK’nın nihai kararı sonrası birleşmeye ilişkin duyuruların ayrıca yapılacağı kaydedildi.Oranlar ve artırılan sermayeyi içeren birleşme sözleşmesi, SPK’nın ve BDDK’nın birleşmeye ilişkin onaylarını müteakip, her iki şirketin tarihi bilahare açıklanacak Olağanüstü Genel Kurul toplantılarında görüşülecek ve pay sahiplerinin onayına sunulacak.</TEXT>
</DOC>
