<DOC>
<DOCNO> 1339503 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fbb889d/l/0l0smilliyet0n0btr0c0eyunanistan0ea0eyardimda0eerteleme0eyok0e0cekonomi0csondakika0c170b110b20a10a0c13153940cdefault0bhtm/story01.htm </URL>
<DATE> 2010/11/17 </DATE>
<TIME> 19:00:28.0 </TIME>
<AUTHOR>  </AUTHOR>
<HEADLINE>
���yunanistan���a yard��mda erteleme yok���
</HEADLINE>
<TEXT>AB Komisyonunun ekonomik ve parasal işlerden sorumlu üyesi Olli Rehn, Yunanistan için hazırlanan 110 milyar avroluk acil yardım paketinin üçüncü diliminin verilmesinde ertelemenin söz konusu olmadığını bildirdi.Rehn, yaptığı açıklamada, "paketin üçüncü diliminin serbest bırakılmasıyla ilgili fiili kararın aralık ayında alınacağını ve ocak ayında da serbest bırakılacağını" söyledi.Paketin üçüncü diliminin verilmesinin her zaman ocak ayında olacak gibi göründüğünü belirten Rehn, ödemeyle ilgili nihai kararın, şu anda kredi anlaşmasının gereklerini yerine getirip getirmediğini belirlemek için Atina’da bulunan AB, Uluslararası Para Fonu (IMF) ve Avrupa Merkez Bankası (AMB) heyetinin raporuna bağlı olacağını belirtti.Yunanistan Maliye Bakanlığından yapılan açıklamada da Avrupa Komisyonu ile önceden üzerinde anlaşıldığı ve teknik sebepler yüzünden olduğu için erteleme konusunun kaygıya yol açmadığı bildirildi.Açıklamada, "Yunanistan’ın AB ve IMF ile yaptığı 110 milyar avroluk kredi anlaşmasının 9 milyar avroluk diliminin verilmesi konusunda kesinlikle kaygı yaratacak bir durum yok. Bu konuda uzun süre önce Avrupa Komisyonu ile uzlaşma sağlanmıştı ve ülkemiz için bir nakit sıkıntısı yaratmıyor" denildi.Avusturya Maliye Bakanı Josef Proell, Avro Bölgesi maliye bakanlarının dün Brüksel’de yaptığı toplantıda, Yunanistan için hazırlanan acil yardım paketinin aralık ayında verilmesi gereken bölümünün ocak ayına ertelenmesi konusunda anlaştığını, ayrıca bu ülke kredi anlaşmasının gereklerini tam olarak yerine getirmediği için kendi vermeleri gereken 190 milyon avroluk kısmı serbest bırakmayacağını açıklamıştı.Yunanistan Maliye Bakanı Yorgo Papaconstantinu dün ülkesinin ekonomide gösterdiği çabayı savunmuş, "Yunanistan’ın bu yıl şimdiye kadar Avro Bölgesi’ndeki en büyük konsolidasyon çabasını sergilediğini, 2011 yılı hedeflerine tam olarak uyacaklarını ve gerekli bütün önlemleri alacaklarını" söylemişti.Avro Bölgesi ve Uluslararası Para Fonu (IMF) Yunanistan’ın borç krizinden çıkması için üç yıl süreli 110 milyar avro tutarında acil yardım paketi hazırlamıştı.Konut kredisi için bankaya gitmeyin.Yorum yaz</TEXT>
</DOC>
