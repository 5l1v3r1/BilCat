<DOC>
<DOCNO> 1344244 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd7335b/l/0l0smilliyet0n0btr0cdtm0eden0emuteahhitlere0e30a0emilyon0edolarlik0edestek0cekonomi0csondakika0c210b110b20a10a0c13165640cdefault0bhtm/story01.htm </URL>
<DATE> 2010/11/21 </DATE>
<TIME> 13:00:53.0 </TIME>
<AUTHOR>  </AUTHOR>
<HEADLINE>
dtm'den m��teahhitlere 30 milyon dolarl��k destek
</HEADLINE>
<TEXT>Türk müteahhitler 2003 yılında yurtdışında 3 milyar dolarlık iş alırken bu rakam 2007 yılında 27 milyar dolarla rekor kırdı. Türk Müteahhitler Birliği (TMB) 5 yıl içerisinde bu rakamı 55 milyar dolara çıkarmayı hedeflerken, yabancı ülke mevzuatları ve bu mevzuatları bilen Türk Teknik Müşavirlerin yetersiz olması, Türk müteahhitlerin yerli inşaat malzemesi ürünlerini kullanmalarını güçleştiriyor.Türk inşaat malzemesi üreticilerinin yurtdışında daha çok iş almaları için harekete geçen Dış Ticaret Müsteşarlığı, başta Avrupa olmak üzere, Türk müteahhitlerin yoğun olduğu ülkelerde Türk Teknik Müşavirlik Büroları açmaya karar verdi. Proje için 30 milyon dolar ayıran Dış Ticaret Müsteşarlığı, bu projeyi Türkiye Müteahhitler Birliği (TMB), İnşaat Malzemesi Üreticileri Derneği (İMSAD), Türkiye İhracatçılar Meclisi (TİM) ve Türkiye Müşavirler, Mimarlar ve Mühendisler Birliği (TMMMB) ile birlikte yürütecek.Türk inşaat malzemesi üreticilerinin yurtdışında yaşadıkları sorunları anlatan İstanbul Maden ve Metaller İhracatçı Birlikleri (İMMİB) üyesi birliklerden İstanbul Demir ve Demirdışı Metaller İhracatçılar Birliği Yönetim Kurulu Üyesi Serdar Urfalılar, üreticilerin en büyük sıkıntısının teknik şartname aşamasında yaşandığına dikkat çekti. Teknik şartnameleri yabancı teknik müşavirlerin hazırladığını söyleyen Urfalılar, “Teknik şartnameler her ülkenin kendi teknik müşavirleri tarafından hazırlandığı için, işi alan Türk müteahhit olsa bile, şartname o ülkenin teknik müşavirleri tarafından hazırlandığı için şartnamedeki standartlar yerli inşaat malzemesi üreticilerine uymuyor ve Türk müteahhit de yerli inşaat malzemesi ürünlerini, istediği halde, kullanamıyor” diye konuştu. Türk inşaat malzemesi sektörünün kalite açısından dünya standardında olduğunu belirten Urfalılar, “Şartnamede yer alan bazı sertifikalar, bilgi yetersizliği nedeniyle, yerli üreticilerimizin çoğunda yok” dedi.30 milyon dolarlık hibe Dış Ticaret Müsteşarlığının inşaat malzemesi üreticilerinin yurtdışında yaşadığı teknik şartname sıkıntısını aşması ve Türk Müteahhitlerin yerli inşaat malzemesi ürünlerini tercih edebilmeleri için çalışma başlattığını açıklayan Serdar Urfalılar, 30 milyon dolarlık bir bütçesi olan proje ile Türk müteahhitlerin yoğun iş aldıkları ülkelerde Türk Teknik Müşavirlik Büroları açılacağını söyledi. Serdar Urfalılar, bu proje sayesinde yurtdışında Türk Teknik Müşavirlerin güçlendirileceğini ve ülkelerin standartları doğrultusunda yerli firmalara bilgi ve tecrübe aktarımı sağlanarak, zaman içerisinde ülke şartnamelerine uygun standart sertifikalarına kavuşturulacaklarını kaydetti. Türkiye’de İstanbul ağırlıklı olmak üzere toplam 6 bin 500 inşaat malzemesi üreticisinin olduğunu vurgulayan Serdar Urfalılar, “2009 yılı rakamlarına göre Dünya inşaat malzemesi sektörünün ithalat hacmi 426 milyar dolar civarında seyretti. Aynı yıl Türkiye’de ise bu rakam 15 milyar dolar civarında idi. BU yıl ise bu rakam yüzde 14’lük bir artış seyredecek” dedi.En yeni konut projelerinin adresi burası.Yorum yaz</TEXT>
</DOC>
