<DOC>
<DOCNO> 1343278 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd4695b/l/0l0smilliyet0n0btr0c0eyamyamlik0eyapti0eyilin0eisadami0eoldu0cekonomi0chaberdetay0c210b110b20a10a0c13164270cdefault0bhtm/story01.htm </URL>
<DATE> 2010/11/21 </DATE>
<TIME> 03:00:39.0 </TIME>
<AUTHOR>  </AUTHOR>
<HEADLINE>
���yamyaml��k��� yapt�� y��l��n i��adam�� oldu
</HEADLINE>
<TEXT>EKONOMİ SERVİSİABD'nin önde gelen ekonomi dergilerinden Fortune, 'Yılın İşadamı' olarak sürpriz bir ismi seçti. Fortune dergisinin 2010 yılı için seçtiği en başarılı işadamı ABD'li film kiralama şirketi Netflix'in CEO'su Reed Hastings oldu. Hastings, Apple CEO'su Steve Jobs, Berkshire Hathaway'in Başkanı Warren Buffett ve Facebook CEO'su Mark Zuckerberg gibi ünlü isimleri sollayarak birincilik koltuğuna oturdu.Fortune Yazıişleri Müdürü Andy Serwer, "Zor bir seçim oldu. Özellikle Apple ve Ford gibi şirketler varken... Ancak sonunda Reed Hastings'i seçtik. Çünkü o yerinde saymak yerine kendi şirketinin 'yamyamı' olmayı göze aldı. Bu neredeyse hiç olmaz. Şu anda Hollywood ve Silikon Vadisi'nde herkes birbirine 'Netflix'e karşı stratejin nedir?' diye soruyor" dedi. Sürünerek  çıkan değİl ‘fırlayanlar’ kazandıFortune dergisinin sıralamasında ikinci sırayı Ford CEO'su Alan Mulally alırken, 3'üncü Apple CEO'su Steve Jobs oldu. 2009’un kriz yılı olduğunu hatırlatan Fortune bu yılki sıralamada krizden sürünerek çıkanları değil, fırlayıp çıkanları seçtiklerini yazdı. Fortune, "Mark Zuckerberg'in Facebook'u 12 ayda 150 milyon kullanıcı kazanmayı başardı. Steve Jobs yeni bir bilgisayar sınıfı yarattı ve Apple'ı dünyanın en değerli teknoloji şirketi yaptı. Alan Mulally, iflasın eşiğinden aldığı Ford'u tekrar şaha kaldırdı. Reed Hastings ise küçük bir oyuncunun tüm sektörü dönüştürebildiğini gösterdi" dedi.Yakında dünyaya açılıyorFortune, Reed Hastings'e atfettiği 'yamyam' benzetmesine şöyle açıklık getirdi: "Netflix posta yoluyla DVD kiralıyor ve yılda 2 milyar dolarlık bir iş hacmi var. Bu yıl Hastings bunu riske atarak internetten de film izletmeye başladı. Şirket devleşti. Paramount, MGM ve Lionsgate gibi film şirketleri Netflix'e filmlerinin internetten yayın hakkını verdi. 5 milyon aboneye ulaştı. Önce Kanada'ya açıldı. Diğer ülkeler e sırada. 200'ün üzerinde DVD oynatıcı Netflix'e uyumlu. Tüm bunlara Blockbuster'ın iflası da eklenince Netflix hisseleri yılbaşından bu yana yüzde 200 değer kazandı. Piyasa değeri 9 milyar dolara ulaştı". Fortune seçimiyle ilgili olarak, "Reed Hastings film dağıtım işini zaten baştan aşağı değiştirmişti. Postayla DVD satma işi hâlâ büyürken internetten film ve TV programlarını izletmeye başlayarak sektörü dönüştürüyor" dedi.</TEXT>
</DOC>
