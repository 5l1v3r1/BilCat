<DOC>
<DOCNO> 1339683 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fbe2caf/l/0l0smilliyet0n0btr0cseker0ebaklava0ebahane0ebayramda0emakaron0esahane0e0cekonomi0chaberdetay0c180b110b20a10a0c13154710cdefault0bhtm/story01.htm </URL>
<DATE> 2010/11/18 </DATE>
<TIME> 01:00:57.0 </TIME>
<AUTHOR>  </AUTHOR>
<HEADLINE>
��eker, baklava bahane bayramda makaron ��ahane!
</HEADLINE>
<TEXT>BESTE ÖNKOLKlasikleşen bayram tatlarına yeni bir alternatif eklendi: Makaron (macaroon). İyi kalite bir baklavanın kilosunun 34, akidenin 24, badem ezmesinin 52 TL olduğu İstanbul’da makaronlar kilosu 100 TL’den alıcı buluyor. Türkçeye bademli beze olarak da çevirilebilen makaronlar lezzetiyle damakları şenlendirirken fiyatlarıyla da düşündürüyor. Türkiye’yi bu lezzetle tanıştıran ve vitrinlerindeki makaron kuleleriyle adından söz ettiren Baylan’da bayramda satışlar iki katına çıktı. Badem tozu, pudra şekeri ve çeşidine göre kremasıyla yapılan ve kilosu 100 lira olan makaronlardan bayramla beraber günde 30 kilo sattıklarını söyleyen Baylan Bebek Mağaza Müdürü Ali Haydar Usta, 8 farklı çeşitlerinin olduğunu ve en çok tercih edilen iki tadın fıstıklı ve çikolata olduğunu anlattı. Usta, Türk kahvesiyle gösterdiği uyum nedeniyle karamelli çeşidin de üçüncü sırada olduğa dikkat çekti. 2 gün içinde tüketilmesi gereken bezelerin fiyatlarının yüksekliğinin ise hammadde ve yoğun el işçiliğinden kaynaklandığını ifade eden Usta, “Baylan’da 6 makaron ustası var. Onların başında ise Fransız bir şef. Onlar sadece makaron yapımından sorumlu. Yapımı, doğru kıvamı tutturması ve sununmuyla zor bir iş” diye konuştu. Yeni doğanlara pembeMakaronların daha çok yeni yaygınlaşmaya başladığını hatırlatan Usta ortaya çıkan farklı geleneklere ilişkin şunları anlattı: “Özellikle yeni doğum yapanlar hastane gelen ziyaretçilerine makaron ikram ediyor. Kızlar için pembe, erkekler için beyaz makaron alıyor. Türkiye’de pek tercih edilmeyen ancak mavi renge sahip lavantalı ve menekşeli çeşitleri de erkekler için yapacağız. Ayrıca, nikah şekeri olarak beyaz makaron alanlar da bulunuyor.” Usta, müşterilerden gelen talep üzerine güllü çeşit üzerine yaptıkları çalışmaları tamamlamak üzere olduklarını ifade etti. Gloria Jean’s Baylan oldu 87 yıldan bu yana Lenas ailesinin sahibi olduğu Baylan geçen yıl Kahve Dünyası tarafından satın alınmıştı. Nisanda ikinci şubesini Bebek’te açan Baylan yeni yerine geçmek için gün sayıyor. Baylan’ın hemen bitişiğinde daha önce kahve zinciri Gloria Jean’s’in bulunduğu binayı satın alan marka yeni yılla birlikte bu binaya geçecek. Bebek’te cadde üzerinde faaliyet gösteren mağaza ise ‘take a way’ yani sadece satın alıma yönelik olarak devam edecek. İtalya’dan Fransa’ya ‘gelin’ oldu-  Venediklilerin Rönesans döneminde deniz yolculukları sırasında uzak ülkelerde keşfettikleri bir tat olarak biliniyor. -  Makaronlar İtalyan Medici Ailesi’nden Catherine’in Fransa Kralı II. Henri ile evlenmesi sonucu Fransa’ya taşındı.-  Makaroni İtalyanca kökenli bir kelime ve ‘ince hamur’ anlamında. -  Yumurta akı, pudra şekeri ve badem tozu makaronun ana malzemelerini oluşturuyor.-  Fıstıklı, çilekli, limonlu, frambuazlı başta olmak üzere pekçok çeşidi bulunuyor. Lavanta ve menekşeli makaron en çok Fransa’da yeniliyor. -  İyi bir makaoron kenarında ‘fırfırlı etek’ diye tabir edilen kıvrımlardan anlaşılıyor. Kıvam tutmazsa ‘fırfırlı etek’ oluşmuyor. -  Raf ömrü 2 gün olan makaronların 5 derecede saklanması gerekiyor. Mucit Ladurèe’de kilosu 150 euro Divan pastanesi, Beyaz Fırın ve Kitchenette’de benzer fiyatlarla alıcı bulan makaronlara bir marka daha eklendi.Paris’te Champs-Elysèes’te, İsviçre, Monaco, Tokyo, Dublin, Bahreyn, Milan ve Dubai’de zincir mağazaları olan Ladurèe, makaronun mucidi olarak biliniyor. 1862 yılında Louis-Ernest Ladurèe’n küçük bir fırın kurmasıyla başlayan macera, torun Pierre Desfontaines’in makaron fikriyle 1930’da çıka gelmesiyle üne kavuşuyor. Kırmızı tabanlı ayakkabıların yaratıcısı Christian Louboutin ve Yazbükey’in de  özel kutu tasarladığı marka, son olarak John Galliano ile anlaştı. Bayram sonrası Bebek’te satışlarına başlayacak olan Ladurèe’de makaronlar, Paris fiyatıyla yani kilosu 150 euro‘dan alıcı bulacak.</TEXT>
</DOC>
