<DOC>
<DOCNO> 1343303 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd11ad2/l/0l0smilliyet0n0btr0cbag0ekur0eluya0eeziyet0esona0eeriyor0e0cekonomi0csondakika0c20a0b110b20a10a0c13162590cdefault0bhtm/story01.htm </URL>
<DATE> 2010/11/21 </DATE>
<TIME> 03:02:44.0 </TIME>
<AUTHOR>  </AUTHOR>
<HEADLINE>
ba��-kur'luya eziyet sona eriyor!
</HEADLINE>
<TEXT>Çalışma ve Sosyal Güvenlik Bakanlığı, sosyal güvenlikte yeni sistem ile müjde üstüne müjde vermeye devam ediyor.Kanunun geçici maddesindeki 'Dosya bazı' ifadesi yüzünden emekli maaşından yüzde 10 sağlık primi kesilen esnaf emeklileri bu yükten kurtuldu. 10 yıl şartında daha önce sayılmayan Sosyal Sigorta Kurumu (SSK) ve Emekli Sandığı'ndaki çalışılan gün sayısı Bağ-Kur'a eklenebilecek. Şu anda 50 ile 100 lira arasında sağlık primi kesilmesi gereken Bağ-Kurlu sayısı 5 bini geçiyor.SSK, Bağ-Kur ve Emekli Sandığı gibi kuruluşların Sosyal Güvenlik Kurumu çatısı altında toplanmasının ardından önceki dönemde yaşanan mağduriyetler bir bir sona eriyor. Devletin aynı Hazinesi'ne sigorta primi yatırmasına rağmen farklı uygulamalara maruz kalan çalışan kesimi arasındaki ayrım ortadan kalkıyor. Son olarak Bağ-Kur'lulara dönük düzenleme yıllardır süren bürokratik eziyeti sona erdirecek. Kanun'un geçici 19 maddesinde yer alan 'Dosya bazı' ifadesine bakarak esnafa iki kere sağlık primi yatırma şartı koşuluyordu.Bağımsız çalışan bir Bağ-Kurlu emekli olduğunda 10 yıldan az sağlık primi ödemişse 10 yılı tamamlayana kadar emekli maaşından yüzde 10 sağlık primi kesintisi yapılıyordu. Bu kişi başka bir statüde çalışmışsa örneğin iş veya memur gibi sigorta primleri 10 yılı tamamlamak için sayılmıyordu. Bu, 10 binlerce vatandaşın mağduriyetine sebep oluyordu. Yeni düzenlemede kişinin SSK ve Emekli Sandığı çalışma gün sayıları da 10 yılı tamamlamada esas alınacak. Böylelikle 10 binlerce Bağ-Kur'lu iki kere sağlık primi ödemekten kurtulacak. Kendisi ve bakmakla yükümlü olduğu eş ve çocukları için işçi ve memurun yararlandığı tedavi ve ilaç hizmetlerinden yararlanacak.'DOSYA BAZI' İFADESİ 10 BİNLERİ MAĞDUR ETTİSosyal güvenlik sisteminde 2000 yılında yapılan düzenlemeyle gelen mağduriyet 'Deli dumrul' vergisi dedirtecek cinsten. 18 yıl boyunca SSK ve Emekli Sandığı'nda sigorta primi yatıran bir kişi emekliliğine 2 yıl kala Bağ-Kur'a geçmesi halinde sağlıktan yararlanmak için 10 yılı tamamlaması isteniyordu. Diğer iki sosyal güvenlik kuruluşunda çalıştığı ve yatırdığı primler günden sayılmıyordu. Bunun için 10 yılı tamamlaması için 8 yıl boyunca yüzde 10 sağlık primi kesintisi yapılıyordu. (Akşam)</TEXT>
</DOC>
