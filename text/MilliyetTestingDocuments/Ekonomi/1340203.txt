<DOC>
<DOCNO> 1340203 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc13043/l/0l0smilliyet0n0btr0cenerji0ebakani0eyildiz0edan0ezam0eaciklamasi0cekonomi0csondakika0c180b110b20a10a0c131560a70cdefault0bhtm/story01.htm </URL>
<DATE> 2010/11/18 </DATE>
<TIME> 11:00:19.0 </TIME>
<AUTHOR>  </AUTHOR>
<HEADLINE>
enerji bakan�� y��ld��z���dan "zam" a����klamas��
</HEADLINE>
<TEXT>Enerji ve Tabii Kaynaklar Bakanı Taner Yıldız, referandumdan bir gün önce TETAŞ Genel Müdürlüğü ile BOTAŞ Genel Müdürlüğü’nün elektrik ve doğalgaza yılbaşına kadar zam yapılmayacağına ilişkin herhangi bir resmi açıklaması olmadığını bildirdi.CHP Mersin Milletvekili Ali Rıza Öztürk’ün soru önergesini yanıtlayan Enerji ve Tabii Kaynaklar Bakanı Taner Yıldız, elektrik ve doğalgaza yılbaşına kadar zam yapılmayacağına ilişkin haberleri yalanladı.Söz konusu dönem içerisinde elektrik ve doğalgaza yılbaşına kadar zam yapılmayacağına ilişkin herhangi bir resmi açıklama olmadığını ifade eden Yıldız, şöyle dedi: "TETAŞ Genel Müdürlüğü ve BOTAŞ Genel Müdürlüğü’nün söz konusu dönem içerisinde elektrik ve doğalgaza yılbaşına kadar zam yapılmayacağına ilişkin herhangi bir resmi açıklaması olmadığı gibi, Bakanlığımızın ve hükümetin başka bir yetkilisi tarafından da böyle bir açıklama yapılması yönünde bir talimatı söz konusu değildir."-"SEÇMENİN İRADESİNE ETKİ YOK"- Seçmenin iradesine etki edilmesi yönündeki iddiaların doğru olmadığını vurgulayan Enerji Bakanı, "Önergede söz edilen seçmenin iradesine etki edilmesi yönündeki iddialara da Bakanlığımızca katılınmamaktadır" dedi.-GAZETECİLERE VERİLEN CEVAPLAR MALİYET BAZLI FİYATLANDIRMA MEKANİZMASININ UYGULANMASINA YÖNELİKTİR"- Bakanlık tarafından zaman zaman gazetecilerin sorularına verilen cevapların Maliyet Bazlı Fiyatlandırma Mekanizmasına (MBF) yönelik olduğunu vurgulayan Bakan Yıldız, şöyle dedi: "MBF Usul ve Esaslarına göre üçer aylık periyotlar ile tespit edilen birim satış fiyatları uygulama döneminin başlangıcından bir ay öncesinde EÜAŞ tarafından EDAŞ’lara ve TETAŞ’a bildirilmektedir. Hazine Müsteşarlığı da MBF’nin uygulanmasına ilişkin gerekli gözetim ve koordinasyonu yapmaktadır."</TEXT>
</DOC>
