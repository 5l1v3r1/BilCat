<DOC>
<DOCNO> 1341773 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fca4388/l/0l0smilliyet0n0btr0ckey0ealamayanlara0emujde0cekonomi0csondakika0c190b110b20a10a0c13159360cdefault0bhtm/story01.htm </URL>
<DATE> 2010/11/19 </DATE>
<TIME> 13:00:23.0 </TIME>
<AUTHOR>  </AUTHOR>
<HEADLINE>
key alamayanlara m��jde
</HEADLINE>
<TEXT>Bugüne kadar yapılan 4 KEY ödemesinden yararlanamayan, bilgileri hatalı hak sahiplerine iki ödeme hakkı daha verilmesi öngörüldü. Bu ödemelerden ise yaklaşık 500 bin kişinin yararlanması bekleniyor.Kamuoyundan KEY olarak bilinen Konut Yardımı Hesapları'nın geri ödemesinde, 4. tur bayram öncesi tamamlandı. Dördüncü KEY ödemesi çerçevesinde, toplam 139 bin hak sahibinin hesabına 48 milyon lira yatırıldı. Tasfiye Halindeki Emlak Bankası Yönetim Kurulu Başkanı Zeki Sayın, Star'a yaptığı açıklamada, KEY ödemelerine ilişkin yasa kapsamında 2011 yılının mart ayına kadar, hak sahiplerine ödem yapma yetkilerinin bulunduğunu hatırlatarak, bu yetki çerçevesinde iki ödeme daha yapmayı planladıklarını kaydetti. Halen 500 bin hak sahibinin bilgileri eksik olduğu için ödemelerden yararlanamadığını vurgulayan Sayın, gerekli yazışmaların yapılması ve bilgilerin yenilenmesi halinde önümüzdeki ödemelerden yararlanacaklarını söyledi.11.909 KİŞİYE 3.9 MİLYAR TL Sayın “Bu yılın sonunda ve Mart 2011'de olmak üzere iki ödeme daha planlıyoruz. Şimdiye kadar ödemelerden yararlanmayan kişiler önümüzdeki ödemelerden yararlanabilecekler. Ancak bize sağlıklı bilgilerin teslim edilmesi gerekiyor. Tutarı eksik olan veya KEY ödemesinden hiç yararlanamayan kişiler, kayıtlarını kurumlarından temin etmesi halinde ödemelerden yararlanabilirler” dedi. Dört ayrı ödemeden, toplam 11 bin 909 bin kişi yararlandı. Ödeme tutarı ise 3.9 milyarı lirayı aştı.</TEXT>
</DOC>
