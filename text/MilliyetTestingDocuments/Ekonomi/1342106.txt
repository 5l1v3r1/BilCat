<DOC>
<DOCNO> 1342106 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fcbef52/l/0l0smilliyet0n0btr0csanayici0eson0eceyrekten0eumutlu0cekonomi0csondakika0c190b110b20a10a0c13159720cdefault0bhtm/story01.htm </URL>
<DATE> 2010/11/19 </DATE>
<TIME> 17:00:52.0 </TIME>
<AUTHOR>  </AUTHOR>
<HEADLINE>
sanayici son ��eyrekten umutlu
</HEADLINE>
<TEXT>Tüm Sanayici ve İşadamları Derneği (TÜMSİAD) Bursa Şubesi Başkanı Önder Matlı, üretim artışının sanayicinin yüzünü güldürdüğünü söyledi.Matlı, Eylül ayı sanayi üretim endeksi rakamlarını değerlendirdiği yazılı açıklamada, geçen yılın aynı ayına oranla yüzde 10,8 artış gösteren üretim endeksinin devletin kalkınma hızını ve kararlılığını göstermesi açısından önemli bir gelişme olduğunu belirtti.2010 yılının başından itibaren üretim endeksi rakamlarının sürekli artıları gösterdiğini kaydeden Matlı, son çeyrekte de bu artışın devam edeceğini bildirdi.Üretimdeki artışın talep yoğunluğundan kaynaklandığını vurgulayan Matlı, şunları kaydetti: "Durgun geçmesi beklenen yaz dönemlerinde bile üretim artışı devam etti.Sene başından itibaren istikrarlı bir artış gözlemliyoruz. Bundan sonraki dönemde de herhangi bir azalma olmayacaktır. Yılın ilk üç çeyreğinde sürekli bir artış oldu. Bu artışlar sanayici ve iş adamlarını memnun etmektedir. Son çeyreğin de aynı şekilde geçmesini umut ediyoruz. Üretim artışı sanayicinin yüzünü güldürüyor." Türkiye’nin kriz sonrası hızlı bir kalkınma hamlesi yaptığını ifade eden Matlı, iki yıllık süre içinde devlet desteği ve özel sektör girişimleriyle önemli ve prestijli projelerin hayata geçirildiğini anlattı.İstikrarlı ve sürdürülebilir kalkınma hamlelerinin yurt dışındaki yatırımcının ilgisini Türkiye’ye çekmek konusunda katkılar sağladığına dikkati çeken Matlı, ekonomi politikalarının sağlamlığı, ülkedeki güven ortamı ve bu gelişmeler karşısında uluslararası kredi derecelendirme şirketlerinin Türkiye’ye verdiği artı puanların yabancı yatırımcının dikkatinden kaçmadığını belirtti.Konut kredisi için bankaya gitmeyin.Yorum yaz</TEXT>
</DOC>
