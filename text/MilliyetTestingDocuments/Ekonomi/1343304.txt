<DOC>
<DOCNO> 1343304 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd13081/l/0l0smilliyet0n0btr0cithal0ekoyun0eturk0eu0ebozdu0cekonomi0csondakika0c20a0b110b20a10a0c13162630cdefault0bhtm/story01.htm </URL>
<DATE> 2010/11/21 </DATE>
<TIME> 03:02:44.0 </TIME>
<AUTHOR>  </AUTHOR>
<HEADLINE>
ithal koyun t��rk'�� bozdu
</HEADLINE>
<TEXT>Kurban Bayramı'nda Trakya'da satılması için ithal edilen küçük ve büyükbaş hayvanlara vatandaş ilgi göstermedi. Fiyatların düşük olmasına rağmen satılamayan hayvanlar elde kalınca Anadolu'ya geçiş yasağı kaldırıldı ama bu yöntem de işe yaramadı. Vatandaş, yerli kurbanlıktan vazgeçmedi.Avustralya'dan ithal edilen küçükbaş hayvanlardan 80 bini elde kaldı. Büyükbaşlarda da Angus'da hayal kırıklığı yaşandı. Büyük umutlarla getirilen Angus'ların yüzüne kimse bakmadı. Alanlar kesmekte zorlandı. Kesilebilenler ise hayvanların etlerinin kararması ve koku yüzünden rahatsız oldu. Satıcılar zarar edince tepkilerini Ankara'ya iletti. Bunun üzerine devreye giren Tarım Bakanlığı, kurban kesimi sona erdiğinden hayvanların Anadolu'ya sevkine izin verdi. Kararın ardından küçükbaşlar kamyonlara yüklenerek İstanbul Tuzla'ya götürüldü.ETLERİ SATILACAK Aynı şekilde Uruguay'dan ithal edilen ve Lüleburgaz'da Et ve Balık Kurumu'nda satışa sunulan yaklaşık 13 bin 'Angus' cinsi kurbanlıklardan da 6 bini elde kaldı. Satılamayan kurbanlıklar şimdi Et ve Balık Kurumları'nda kesilerek değerlendirilip, etleri piyasaya sürülecek.ANGUS BEĞENİLMEDİ Türkiye'ye büyük umutlarla getirilen Angus'lar bekleneni veremedi. Çıkan söylentiler yüzünden satışı az oldu. Alanlar kesmekte zorlandı. Kesilenlerin etleri ise beğenilmedi. (Takvim)</TEXT>
</DOC>
