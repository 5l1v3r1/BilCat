<DOC>
<DOCNO> 1338102 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fb54476/l/0l0smilliyet0n0btr0cozal0edan0egul0ee0eherkese0ecince0eceviriyi0eo0eyapti0cekonomi0chaberdetay0c170b110b20a10a0c1315220a0cdefault0bhtm/story01.htm </URL>
<DATE> 2010/11/17 </DATE>
<TIME> 03:01:12.0 </TIME>
<AUTHOR>  </AUTHOR>
<HEADLINE>
��zal���dan g��l���e herkese ��ince ��eviriyi o yapt��
</HEADLINE>
<TEXT>KADİFE ŞAHİNÇin’de yaşayan Garanti Bankası’nın Çin Temsilcisi Noyan Rona, Turgut Özal’dan Cumhurbaşbakanı Abdullah Gül’e tüm devlet büyüklerinin resmi görüşmelerindeki Çince çeviriyi yaptı.Mesleği çevirmenlik olmayan Noyan Rona, Dışişleri Bakanlığı’nın göreve çağırması üzerine devlet büyüklerinin çevirisini üstleniyor ve bunun karşılığında yol ve konaklama ücretleri dışında kendisine bir ödeme yapılmıyor. Türkiye’nin Çin’le olan resmi görüşmelerinde çeviri sorumluluğunu üstlenen Rona, Garanti Bankası’nın Çin Temsilcisi. Dışişleri Bakanlığı’ndan devlet büyüklerinin Çin ziyaretleri sırasında çeviri için görev teklif edilen Rona, çalıştığı banka olan Garanti Bankası’nın üst yönetiminden izin alıyor. Gerek Türkiye gerekse de Çin’de günler süren yoğun programlarda Çince çeviri yapan Noyan Rona, ilginç deneyimler yaşamış.Çince’den Çince’ye çeviriRona, Çin tarafının yaptığı bir çeviri hatasında enflasyonun erezyon olarak aktarılmasına müdahale etmek zorunda  kaldığını anlattı.Bir Çin devlet adamının sokak Çincesi konuşması nedeniyle iki tercümanın görevlendirildiği bir resmi görüşmede de Rona, Çin devlet adamının sokak Çince’sinin bir Çinli tercüman tarafından diğer Çinli tercümanca resmi Çinceye çevrildiğini, daha sonra da kendisinin resmi Çinceyi Türk tarafına Türkçe olarak aktardığını belirtti.Noyan Rona’nın yaşadığı Çinlileri de şaşırtan ilginç olaylardan biri de Türkiye Cumhuriyeti 9. Cumhurbaşkanı Süleyman Demirel’in 1995 yılında Çin’de yaptığı resmi ziyaret sırasında gerçekleşmiş.9. Cumhurbaşkanı Süleyman Demirel, Türkiye’de yaşanan yoğun gündemi Türk gazetecilerle resmi görüşmeler sırasında Çinliler’in önünde konuşunca Çinliler önce çevirileri dinledikçe şaşkınlığa uğramış, ardından kendilerini ilgilendirmeyen konuları iki saate yakın bir süre dinlemek zorunda kalınca uyumaya başlamışlar.Bu iki saatlik çevirinin kendisini çok yorduğunu ifade eden Garanti Bankası Çin Temsilcisi Noyan Rona, bazı devlet büyüklerinin Türkçeyi çok net ve güzel konuştuğunu bazılarının ise cümleleri düşük sesle yarım bırakarak çeviriyi zorlaştırdığını söyledi.Erdoğan net konuşuyorEn son Ekim ayında Türkiye’ye gelen Çin Halk Cumhuriyeti Başbakanı Wen Jiabao’nun resmi görüşmelerinde simultane çeviri yapan Rona, Başbakan Recep Tayyip Erdoğan’ın tane tane ve net konuştuğunu bu nedenle çevirisinin de daha kolay olduğunu belirtti. Rona, “Bazı devlet büyüklerimiz lafı ağzında yarım söylüyor, anlamanız zor olabiliyor” dedi.Ekim ayında Türkiye’ye gelen Çin Başbakanı Jiabao’nun resmi görüşmelerinde öne çıkan ancak dikkatlerden kaçan bir konunun iki ülke arasındaki mal alış verişinin artırılmasına yönelik olduğunu söyleyen Rona, önümüzdeki aylarda Türkiye ile Çin arasındaki mal alış verişini artırmaya yönelik 100 kişilik bir ekibin Türkiye’ye geleceğini söyledi.Rona, Çin’in Türk tahvili alacağını ancak bunun beklendiği kadar yüksek olmasını tahmin etmediğini söyledi.Şirketlere ücretsiz danışmanlık yapıyorTürkiye’nin bugün Çin’e bor, boraks, mermer, krom gibi madenler dışında, deri ürünleri, demir çelik, oto yedek  parça, makina aksamı, perde, fındık ve şarap da satmaya başladığını anlatan Noyan Rona, Garanti’nin Çin faaliyetleri hakkında şöyle konuştu:“Çin’de firma kurmak isteyen şirketlere Garanti olarak yardımcı oluruz. KOBİ paketlerimiz var. İhracatı teşvik programlarımız var. İhracat ve ithalatlarını destekliyoruz. Çin Temsilciliği olarak yer bulmaları ve insanlarla tanışmalarında yardımcı oluyoruz. Tanıtımlarını yapıyoruz. Çin’e ilgi duyan Türk firmalarına, Türkiye’ye ilgi duyan Çin firmalarına Garanti olarak yardımcı oluyoruz. Hiç bir ücret almadan danışmanlık yapıyoruz. Pazara yerleşmeleri, tanıtım yapmaları, Çin’e geldikten sonra virajlı yollardan ziyade daha doğru yollardan gitmelerine önayak oluyoruz.”</TEXT>
</DOC>
