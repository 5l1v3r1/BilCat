<DOC>
<DOCNO> 1339682 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fbe2cb0/l/0l0smilliyet0n0btr0czirvedeki0eturk0ekadini0cekonomi0chaberdetay0c180b110b20a10a0c13154690cdefault0bhtm/story01.htm </URL>
<DATE> 2010/11/18 </DATE>
<TIME> 01:00:55.0 </TIME>
<AUTHOR>  </AUTHOR>
<HEADLINE>
zirvedeki t��rk kad��n��
</HEADLINE>
<TEXT>EKONOMİ SERVİSİSabancı Holding Yönetim Kurulu Başkanı Güler Sabancı, Financial Times gazetesi tarafından her yıl  düzenlenen “Dünyanın Zirvedeki 50 İş Kadını” (Top 50 Women In World Business) listesinde üçüncü sıraya yükseldi. Sabancı geçen yılki listede beşinci sırada yer almıştı.Bu yılki listenin ilk sırasında yer alan isim PepsiCo CEO’su Indra Nooyi oldu. Listede ikinci sırayı ise Avon CEO’su Andrea Jung aldı. Sabancı’nın ardından dördüncü sırayı Kraft CEO’su Irene Rosenfeld, beşinci sırayı Gree Electric Appliances CEO‘su Dong Ming Zhu, altıncı sırayı ise Xerox CEO’su Ursula Burns aldı.Financial Times, Güler Sabancı’ya ilişkin tanıtım yazısında, Sabancı’nın sadece Türkiye’nin en büyük şirketlerinden birinin yönetim kurulu başkanı olmadığını, aynı zamanda ülkenin siyasi, sosyal ve kültürel hayatında da önemli bir güç olduğunu belirterek şu görüşlere yer verdi: “Başında bulunduğu şirket; bankacılık, sigortacılık, çimento, perakende, lastik, tekstil, enerji ve kimyasal maddeler gibi birçok endüstriyi de kapsayan bir dev. İşle ilgili konuşurkenki akıcılığını; Türkiye’de eğitimin gelişimi, temiz enerji, şarap üretimi, Picasso, Mozart ve Osmanlı hat sanatından bahsederken de sürdürüyor.”FT, Güler Sabancı’nın, “Ben ailenin ilk kız torunuydum. Cinsiyetimle ilgili hiçbir zaman bir farklılık hissetmedim. Büyürken hiç farklı davranış olmadı. Dedem ve amcalarım zamanlarının ötesindeydiler. Uzak görüşlüydüler” sözlerine yer verdi.GE Başkanı: Türkiye yüksekten uçuyorKonferansın bir diğer konuşmacısı olan GE International’ın Başkanı ve CEO’su Ferdinando Beccalli - Falco da Türkiye’nin artık gelişmekte olan bir ülke olmadığını, bu safhayı geçtiğini söyledi ve “Son zamanlarda oldukça yükseklerden uçuyorsunuz” diye espri yaptı. Alternatif 50’de iki Türk yöneticiFinancial Times gazetesi, “Zirvedeki 50 İş Kadını” çalışmasının yanı sıra, bu yıl ilk defa çeşitli şirket ve gruplarda en tepede olmasa da üst düzey yönetici pozisyonunda bulunan ve geleceğin liderleri olarak gösterilen iş kadınlarını da listeliyor. Listedeki bazı isimler büyük şirketlerin kendi başına önemli bir şirket gibi faaliyet gösteren işleri niyönetirken, bazıları bir holdinge ya da hisselerin çoğunu elinde bulunduran büyük ortağa bağlı şirketlerin başında.Bu listede Türkiye’den iki isim var. Biri PepsiCo’nun Asya-Pasifik bölge yöneticisi Ümran Beba, diğeri ise Akbank Yönetim Kurulu Başkanı ve Murahhas Üye Suzan Sabancı Dinçer. FT, sıralamayı tanıttığı yazıda, “Alternatif 50 listesinde yer alan iş kadınları en üst düzey yönetici olmadıkları için ana listeye giremeyen kıdemli teğmenler” denildi. Listede Akbank Uluslararası Danışma Kurulu Üyesi olan Olayan Financing Group Yönetim Kurulu Başkan Yardımcısı ve CEO Lubna Olayan, Banco Santander’in iştiraki Banesto’nun Yönetim Kurulu Başkanı Ana Patricia Botin, Morgan Stanley CFO’su Ruth Porat, BlackRock Yönetim Kurulu Başkan Yardımcısı Susan Wagner gibi isimler yer aldı. Suzan Sabancı DinçerAkbank Yönetim Kurulu BaşkanıAkbank Yönetim Kurulu Başkanı Suzan Sabancı Dinçer, lisans öğrenimini İngiltere’deki Richmond College’da Finans ve Uluslararası Pazarlama üzerine yaptı. Boston Üniversitesi’nden işletme dalında lisans üstü (MBA) derecesi olan Suzan Sabancı Dinçer, çalışma hayatına, 1986’da Sabancı Grubu kuruluşlarından BNP - AK - Dresdner Bank’ın Hazine Bölümü’nde başladı. Daha sonra Akbank’ta Hazine Bölüm Başkanı olarak görev alan Sabancı Dinçer, 1994’te Akbank’ta Hazineden Sorumlu Genel Müdür Yardımcılığı görevine atandı. Sabancı Dinçer, 1997’de Fon Yönetimi ve Uluslararası İlişkilerden Sorumlu Murahhas Üye, 2000’de ise tüm konulardan sorumlu Murahhas Üye olarak Yönetim Kurulu’na atandı.2008 mart ayında Akbank Yönetim Kurulu Başkanlığı görevini devralan Sabancı Dinçer aynı zamanda Citigroup Uluslararası Danışma Kurulu, National Bank of Kuwait Uluslararası Danışma Kurulu, Blackstone Uluslararası Danışma Kurulu, Chatham House Mütevelli Heyeti, Institute of International Finance Yönetim Kurulu üyesi.Sabancı Dinçer ayrıca  DEİK Türk-İngiliz İş Konseyi Yürütme Kurulu Başkanı, Global İlişkiler Forumu Yönetim Kurulu Üyesi olarak da görev yapıyor Ümran BebaPepsico Asya-Pasifik Bölge YöneticisiBeba, Coca-Cola Company’nin Başkanı Muhtar Kent’ten sonra, bir diğer küresel içecek devi PepsiCo’nun zirvesine adım adım ilerleyen isim olarak görülüyor. Robert Kolej’deki eğitiminden sonra Beba, Boğaziçi Üniversitesi Endüstri Mühendisliği’nde lisans, İşletme Bölümü’nde ise yüksek lisans derecesini aldı.Beba, PepsiCo Türkiye Çerez Bölümü’ne geçmeden önce Başer-Colgate firmasında 6.5 yıl marka müdürlüğünden pazarlama direktörlüğüne kadar çeşitli görevlerde bulundu. PepsiCo’daki kariyerine 1994’te Türkiye Pazarlama Direktörü olarak başlayan Beba, şirketin İnsan Kaynakları ve Ticari Bölüm direktörlüklerini de yürüttükten sonra 2001 yılında Genel Müdür oldu. 2004 yılında Doğu Akdeniz Bölgesi Gıda ve İçecek Bölümü Başkanlığı görevine getirilen Ümran Beba, PepsiCo’nun Suriye ve Irak pazarlarına girişinde önemli katkılarda bulundu. 2009’da grubun Güneydoğu ve Avrupa Bölgesi Başkanı olan Beba, şimdiki görevine bu yılın başında getirildi.Güler Sabancı, FT’nin yemeğinde İngiltere eski Başbakanı Tony Blair’in eşi ve kendi adına kurduğu vakfın başkanı Cherie Blair ile bir araya geldi. ‘Lehman Sisters olsaydı belki de batmazdı’Güler Sabancı, FT’nin düzenlediği “Zirvedeki Kadınlar” konulu konferansa da katıldı. Sabancı, Londra’daki Mandarin Otel’de düzenlenen konferanstaki konuşmasında, krizden sonra eski iş yapma şekillerinin geride kaldığını söyledi. Sabancı, kadınların sahip olduğu uzlaşma, daha az risk alma, empati yapabilme gibi özelliklerin iş dünyasında işe yaradığını belirterek, şöyle konuştu: “Krizden sonra birçok şirket ataerkil hiyerarşilerin yerine, işbirliği ve network kurma gibi daha modern yönetim biçimlerine önem vermeye başladı. Bu konuda kadınlar doğuştan avantajlı. Bazıları Lehman Brothers, Lehman Sisters olsaydı kriz olmayabilirdi diyorlar.”Sabancı Holding’in cinsiyet eşitliği konusunda her zaman öncü olduğunu söyleyen Sabancı, “Cinsiyetim asla önemli olmamıştır. Yönetim kurulu başkanlığına atandığımda da durum aynıydı. TÜSİAD’ın ilk kadın üyesi benim ki şu anda başkanı bir kadındır. Sabancı Topluluğu’nda kadın yöneticilerin oranını yüzde 26’ya yükselttik. Akbank’ta çalışanların ise yüzde 53’ü kadın”  dedi.Akıl hocası amcasıSabancı, kariyerindeki iki dönüm noktasının 1994’te Sabancı Üniversitesi’nin kurulması kararı, diğerinin ise 2004’te, holdingin başına geçmesi olduğunu kaydetti. Sabancı, “Sakıp Amcam beni bu görev için yetiştirmiş. Bana çok inanırdı ve ‘Ben sana kapıyı açabilirim. İçeriye girip orada kalabilmek senin sorumluluğundur’ derdi.  Akıl hocam amcamdı” dedi.Krize dirençli ekonomiSabancı; Türkiye ekonomisinin bu sene yüzde 7 - 7.5 civarında büyüyeceğini ve global krizde Türkiye’nin çok iyi bir refleks gösterdiğini söyledi. Türkiye’nin finans krizini 2001’de yaşadığını ve son krizde Türk finans sektörünün oldukça hazırlıklı olduğunu belirten Sabancı, “Krizin ilk altı ayında bütün yönetim takımımla birlikte, holding şirketlerini üçer defa ziyaret ettim. Çalışanlarımızla konuşup dertlerini dinledim. Sonuçta ekonomik krizden en az etkilenen gruplardan biri olduk” dedi. Jüride iş dünyasının seçkin isimleri yer aldıFinancial Times tarafından hazırlanan listede seçimler, uluslararası iş dünyasının önde gelen temsilcilerinden oluşan bir jüri tarafından yapıldı. Jüride yer alan isimler şöyle:-  Dame Marjorie Scardino (Pearson) -  Ferdinando ‘Nani’ Beccalli - Falco (GE International) -  Dame Clara Furse -  Rachel Kyte (International Finance Corporation) -  Damien O’brien (Egon Zehnder) -  Jacob Wallenberg (Investor Group) -  Sari Baldauf (Nokia)Güvenli sürüşün sırlarını öğrenmek için tıklaYorum yaz</TEXT>
</DOC>
