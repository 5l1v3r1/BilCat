<DOC>
<DOCNO> 1343042 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fd064f0/l/0l0smilliyet0n0btr0c20a10a0eda0eyabancilarin0eborsadaki0eislemleri0eyuzde0e450eartti0cekonomi0csondakika0c20a0b110b20a10a0c13162190cdefault0bhtm/story01.htm </URL>
<DATE> 2010/11/20 </DATE>
<TIME> 11:00:53.0 </TIME>
<AUTHOR>  </AUTHOR>
<HEADLINE>
2010'da yabanc��lar��n borsadaki i��lemleri y��zde 45 artt��
</HEADLINE>
<TEXT>Yabancıların İMKB’de yaptıkları işlemlerin hacmi 2010 yılı Ocak-Ekim döneminde geçen yılın aynı dönemine göre yüzde 45 oranında artarak 106 milyar 550 milyon dolara yükseldi. Geçen yıl 10 aylık dönemde toplam 1 milyar 470.1 milyon dolar net alımla sonuçlanan yabancı işlemleri, bu yıl aynı dönemde de 3 milyar 205 milyon dolar net alım olarak gerçekleşti. Bu yılın ilk 10 ayında İMKB’de yabancı alışları yüzde 46 artışla 54 milyar 877 milyon dolara, yabancı satışları yüzde 43.2 artarak 51 milyar 672 milyon dolara yükseldi.ANKA’nın İMKB verilerinden yaptığı belirlemeye göre, 2010 yılının Ocak-Ekim döneminde geçen yılın aynı dönemine göre yabancıların alış işlemleri yüzde 46 artarak 54 milyar 877 milyon dolar düzeyinde gerçekleşti. Aynı dönemde satış işlemleri yüzde 43.2 artışla 51 milyar 672 milyon dolara yükselince, yabancıların işlem hacmi de yüzde 44.6 artarak 106 milyar 550 milyon dolara ulaştı. Geçen yıl 10 aylık dönemde 1 milyar 470 milyon dolar net alımla sonuçlanan yabancı işlemleri, bu yıl aynı dönemde 3 milyar 205 milyon dolarlık net alım olarak gerçekleşti. 2009 yılının son çeyreğinde ve 2010 yılı Ocak ayında net alım olarak gerçekleşen yabancı işlemleri, Şubat’ta 365 milyon dolarlık net satım, Mart’ta 576 milyon dolarlık net alım, Nisan’da 76 milyon dolarlık net alım, Mayıs’ta 422 milyon dolar net satım, Haziran’da 314 milyon dolar net alım, Temmuz’da 707 milyon dolar net alım, Ağustos’ta 32 milyon dolar net alım, Eylül’de 1 milyar 276 milyon dolar net alım, Ekim’de 809 milyon dolarlık net alım olarak gerçekleşmişti.-YABANCILARIN ALIŞ İŞLEMLERİ YÜZDE 46 ARTTI-Yabancı alış işlemleri yılın 10 ayında, geçen yılın aynı dönemine göre yüzde 46 artarak 37 milyar 566 milyon dolardan 54 milyar 877 milyon dolara yükseldi. Yabancı alış işlemleri, küresel ekonomik kriz nedeniyle 2009 yılının genelinde gerilemiş, 2009 yılının son çeyreğinde ise artış göstermişti. Sırasıyla 2009 yılı Ekim ayında alım işlemlerinde 2008 yılına göre yüzde 36, Kasım’da yüzde 60, Aralık’ta ise yüzde 114.3 oranında artış yaşanmıştı. 2010 yılı Ocak ve Şubat aylarında ise geçen yılın aynı ayına göre yükseliş trendini sürdüren alım işlemleri sırasıyla yüzde 146.3 ve yüzde 202 artışla sonuçlanmıştı. 2010 Mart’ta alım işlemleri yüzde 138.7, Nisan’da yüzde 26.9, Mayıs’ta 23.1, Haziran’da yüzde 5.8, Temmuz’da 40.2 oranında artmıştı. Ağustos’ta yüzde 9.2 oranında azalırken, Eylül’de yüzde 50.4, Ekim’de yüzde 33.8 artmıştı.-SATIŞ İŞLEMLERİ YÜZDE 43 ARTTI-Ocak-Ekim döneminde Borsa’da yabancıların satış işlemleri yüzde 43 artarak 36 milyar 96 milyon dolardan 51 milyar 672 milyon dolara çıktı. Satış işlemleri 2009 yılının 9 aylık döneminde bir önceki yılın aynı dönemine göre gerilerken, yılın son çeyreğinde artış eğilimi göstermişti. Yabancıların satışları 2009 yılı Ekim’de yüzde 10, Kasım’da yüzde 40.1, Aralık’ta yüzde 95.3 artmıştı. 2010 yılı Ocak ve Şubat aylarında Borsada yabancıların satım işlemlerinde artış eğilimi sürdü. Ocak’ta geçen yılın aynı ayına göre artış yüzde 124.4, Şubat’ta yüzde 156.2, Mart’ta yüzde 110.9, Nisan’da yüzde 67, Mayıs’ta 41.7, Haziran’da yüzde 1, Temmuz’da yüzde 33.6 oranında artış yaşanmıştı. Ağustos’ta ise satış işlemleri yüzde 4.7 oranında gerilerken, Eylül’de yüzde 16.1, Ekim’de 23.5 artış gerçekleşmişti.-İŞLEM HACMİ YÜZDE 45 ARTTI-Bu işlemler sonucunda ortaya çıkan işlem hacmi bu yılın Ocak-Ekim döneminde geçen yılın aynı dönemine göre yüzde 45 artarak 73 milyar 661 milyon dolardan 106 milyar 550 milyon dolar düzeyinde gerçekleşti. 2010 yılı Ocak ayında bir önceki yılın aynı ayına göre artış yüzde 135, Şubat ayında yüzde 176.5, Mart ayında 124.7, Nisan ayında yüzde 44, Mayıs ayında yüzde 32.1, Haziran ayında 3.4, Temmuz ayında ise yüzde 37 artış göstermişti. Ağustos’ta yüzde 7.1 gerileyen işlem hacmi Eylül’de yüzde 33.2, Ekim’de 28.7 artmıştı.</TEXT>
</DOC>
