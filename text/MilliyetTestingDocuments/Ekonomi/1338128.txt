<DOC>
<DOCNO> 1338128 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/faffbc5/l/0l0smilliyet0n0btr0cguney0ekore0efaiz0eoranini0eyuzde0e20e50ee0eyukseltti0cekonomi0csondakika0c160b110b20a10a0c13150a430cdefault0bhtm/story01.htm </URL>
<DATE> 2010/11/17 </DATE>
<TIME> 03:02:09.0 </TIME>
<AUTHOR>  </AUTHOR>
<HEADLINE>
g��ney kore faiz oran��n�� y��zde 2,5���e y��kseltti
</HEADLINE>
<TEXT>Güney Kore Merkez Bankası gösterge faiz oranını yüzde 2,5’e yükseltti.Güney Kore Merkez Bankası, enflasyon artışının yarattığı kaygılar nedeniyle yüzde 2,25 olan gösterge faiz oranını, yüzde 2,5’e çıkardığını açıkladı. Böylece bu yıl içinde ikinci kez gösterge faiz oranını artıran banka, 17 ay boyunca yüzde 2 seviyesinde seyreden faiz oranını temmuz ayında yüzde 2,25 yapmıştı.Merkez Bankası enflasyon hedefini yüzde 3 olarak belirlese de ekim ayında enflasyon oranı yüzde 4,1’e çıktı.Enflasyondaki yükselişin tarımsal üretimdeki yüksek fiyatlardan kaynaklandığını belirten banka, içeride ekonominin güçlü olmayı sürdürmesine ve ham madde maliyetlerinin artmasına uyumlu biçimde "yukarı yönlü baskıların" devam etmesinin beklendiğini kaydetti.Ekonomideki oynaklık olasılığının arttığını belirten ve "büyük ülkelerde" döviz kurlarındaki hareketleri uluslararası risk unsurları olarak gösteren banka, faiz oranlarının iki yıl olağanüstü düşük seviyelerde seyrettikten sonra daha normal seviyelere yükselmesinin devam edeceğine işaret etti.Asya’nın dördüncü büyük ekonomisi Güney Kore’nin büyüme hızı yavaşlamıştı. Güney Kore ikinci çeyrekte yüzde 1,4 oranında büyürken, bu oran üçüncü çeyrekte yüzde 0,7 olmuştu.Güney Kore Merkez Bankası, 2008 yılındaki küresel finansal ve ekonomik krizle mücadele için yüzde 3,25 olan faiz oranını yüzde 2’ye çekmiş, faiz oranını Ekim 2008 ve Şubat 2009 arasında bu seviyede tutmuştu. Banka, enflasyon korkularının artmasıyla birlikte temmuz ayında bu oranı yüzde 2,25’e çıkarmıştı.Avustralya Merkez Bankası ve Hindistan Merkez Bankası da yine artan enflasyon kaygılarıyla faiz oranlarını bu ay başında yükseltmişti.</TEXT>
</DOC>
