<DOC>
<DOCNO> 1346208 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/ffc5568/l/0l0smilliyet0n0btr0c0e20a110ebankalar0eicin0eoldukca0ezorlu0egececek0e0cekonomi0csondakika0c250b110b20a10a0c13184490cdefault0bhtm/story01.htm </URL>
<DATE> 2010/11/25 </DATE>
<TIME> 17:00:15.0 </TIME>
<AUTHOR>  </AUTHOR>
<HEADLINE>
'2011 bankalar i��in olduk��a zorlu ge��ecek'
</HEADLINE>
<TEXT>Bankacılık Düzenleme ve Denetleme Kurumu(BDDK) Başkanı Tevfik Bilgin, daralan faiz marjları, bankalararası rekabet ve piyasa faizlerindeki artış beklentisinin sektörün mevcut aktif ve pasif vade yapısı nedeniyle 2011 ve sonraki yılların bankalar açısından oldukça zorlu geçeceğini söyledi. Bilgin, bankaların 2010 ya da 2011 yılının ilk aylarında 1 trilyon TL aktif büyüklüğe ulaşacağını vurgulayarak, Türk bankacılık sektörünün ortalama büyüme hızı ile 2013 yılı sonunda 1.5 trilyon TL aktif toplamına ulaşabileceğine belirtti.TBMM Plan ve Bütçe Komisyonu’nda Devlet Planlama Teşkilatı Müsteşarlığı Türkiye İstatistik Kurumu Başkanlığı, GAP Bölge Kalkınma İdaresi Başkanlığı, Hazine Müsteşarlığı, Bankacılık Düzenleme ve Denetleme Kurumu, Sermaye Piyasası Kurulu ve Tütün ve Alkol Piyasası Düzenleme Kurumu’nun 2011 Yılı Bütçeleri ve 2009 Yılı Kesin hesapları görüşülmeye başladı. BDDK Başkanı Tevfik Bilgin kurumunun 2011 yılı bütçesinin sunumunu yaptı.BDDK Başkanı Tevfik Bilgin, daralan faiz marjları, bankalararası rekabet ve piyasa faizlerindeki artış beklentisinin sektörün mevcut aktif ve pasif vade yapısı ile devam eden küresel istikrarsızlık ortamı nedeniyle 2011 ve sonraki yılların bankalar açısından oldukça zorlu geçeceğini söyledi. Bilgin, BDDK olarak gelecekte de bankalarla birlikte, sorunlarını çözmek ve tasarruf sahiplerinin haklarını korumak için gerekli denetim ve düzenlemelerle yola devam edileceğini ifade etti. Kurum olarak bankacıların da anlayışıyla son dört yılda kar dağıtımında çok kısıtlı davrandıklarını belirten Bilgin, bu karların gelecek zorlu dönemler için yedek akçe olarak bünyede kaldığını ve bir kısmının da tekrar kredi olarak kullandırıldığının altını çizdi.-"BANKACILIK SEKTÖRÜ KRİZDEN SAĞLAM ÇIKMA YOLUNDA"- Bilgin, Türk bankacılık sisteminin krize sağlam girdiğini ve krizden sağlam çıkma yolunda olduğunu söyledi. Bankacılığın bir risk alma sanatı olduğunu belirten Bilgin, kurum olarak banka bazında ya da bankacılık sistemi genelinde bankaların aşırı risk almalarını engelleme yönünde uyarı ve tedbirlerin geçmişte olduğu gibi bundan sonra da devam edeceğini ifade etti. Bilgin, bu kapsamda BDDK gibi kurumların asıl fonksiyonun önleyici tedbirlerle, sorun büyümeden önlem alabilmek olduğunu vurguladı.-"2013 SONUNDA BANKALAR 1.5 TRİLYON TL AKTİF TOPLAMINA ULAŞACAK"- BDDK Başkanı Tevfik Bilgin bankaların 2010 ya da 2011 yılının ilk aylarında 1 trilyon TL aktif büyüklüğe ulaşacağını söyledi. Bilgin, "1950’lerde büyüklüğü birkaç milyar dolan olan Türk bankacılık sektörünün ulaşacağı büyüklük ile bu sektöre emek vermiş olanlara anlamlı bir mesaj gönderecektir" dedi.Türk bankacılık sektörünün ortalama büyüme hızı ile 2013 yılı sonunda 1.5 trilyon TL aktif toplamına ulaşabileceğine dikkat çeken Bilgin, "Aktifte ortalama olarak kredilerin yüzde 60 düzeyine ulaşırsa, krediler de 900 milyar TL’ye ulaşacaktır. Ancak bunun için bankalarımızın 3 şeye ihtiyacı vardır. Bunlardan ilki önlerini görebilecekleri gri alanları en aza indirilmiş bir düzenleme ve denetleme alt yapısı. Bir diğeri büyümeyi finanse edecek tasarruf, yurtdışı kaynaklar ve pasifte yeni enstrümanlarla uzun vadeli bir kaynak yapısı ve belki de en önemlisi istikrardır" diye konuştu.-"ÇEVRE BANKACILIĞIYLA DA İLGİLENMELİYİZ"- Ülke bankacılığı olarak artık çevre ile de ilgilenmek zorunda olunduğunu söyleyen Bilgin, "Ancak bunu yaparken mantıklı, karlı ve gelecek vaat eden bölgelerde bulunmalıyız" dedi. Son aylarda bu konuda da bankaların anlamlı teşebbüslerinin Mısır, Irak, Rusya, Makedonya gibi ülkelerde bizleri gururlandırdıklarını ifade eden Bilgin, "Mevcut durumda sektörümüz 64 yurtdışı şube, 48 iştirak ve 15 temsilcilikle 31 farklı ülkede faaliyet göstermektedir. Yurtdışı organizasyonların aktif büyüklüğü Haziran 2010 itibariyle 103 milyar dolar ile sektör aktif toplamının yüzde 17.9’una ulaşmıştır. Önümüzdeki dönemlerde karlı yatırımlar ile bu büyüklüğün daha da artmasını bekliyoruz" şeklinde konuştu.-KOMİSYONDA BEKLEYEN TASARIYI HATIRLATTI- Bilgin, sektörlerin getirdiği finansman çeşitliliği ve çalışma esasları sebebiyle özellikle kriz dönemlerinde faydalarının bir kez daha anlaşıldığını vurgulayarak, komisyon nezdinde yaklaşık 2 yıldır bekleyen ve sektörle de koordinasyon halinde hazırlanmış olan leasing, factoring ve tüketici finansman alanını büyütecek ve bu sektörleri farklı boyutlara getirebileceğini ifade etti.</TEXT>
</DOC>
