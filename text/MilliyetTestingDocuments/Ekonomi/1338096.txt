<DOC>
<DOCNO> 1338096 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fb54479/l/0l0smilliyet0n0btr0cs0ep0ekibris0erum0ekesimi0enin0enotunu0eindirdi0cekonomi0chaberdetay0c170b110b20a10a0c13152170cdefault0bhtm/story01.htm </URL>
<DATE> 2010/11/17 </DATE>
<TIME> 03:00:53.0 </TIME>
<AUTHOR>  </AUTHOR>
<HEADLINE>
s&p, k��br��s rum kesimi���nin notunu indirdi
</HEADLINE>
<TEXT>S&P’den yapılan açıklamada Kıbrıs Rum Kesimi’nin not görünümü ise “negatif“ olarak açıklandı. Not indirimine gerekçe olarak ise ülkenin borç krizindeki Yunanistan’daki bankacılık sektöründeki açık pozisyonu gösterildi. Açıklamada, son 10 yılda Kıbrıs Rum Kesimi’nin gayri safi yurtiçi hasılasının (GSYH) iki katı kadar Yunanistan’da açık pozisyonu oluştuğu, bu pozisyonların Yunan devlet tahvilleri ile Yunan vatandaşları ve şirketlerinin kullandığı kredilerden oluştuğu belirtildi. Açıklamada ayrıca Kıbrıs Rum Kesimi’nin kredi hacmindeki büyümenin de hızlandığına ve GSYH’nin yüzde 280’ine ulaştığına vurgu yapıldı. S&P, Kıbrıs Rum Kesimi’ni haziran ayında not indirimi yapabileceği konusunda uyarmıştı.  Rum Kesimi’nin bütçe açığının GSYH’ye oranı 2009’da yüzde 5.96 olarak açıklanmıştı. Bu oranın bu yılın sonunda yüzde 5.5 olması bekleniyor. Euro Bölgesi’nde ise kabul edilebilir sınır yüzde 3. S&P’den yapılan açıklamada, kamu borcunun GSYH’ye oranının da 2011’de yüzde 79’a ulaşacağı öngörüsünde bulunuldu. Bu oran, 2008’de yüzde 48 seviyesindeydi. Kıbrıs Rum Kesimi hükümeti, S&P’nin not kararının ardından yaptığı açıklamada, indirimin borçlanma maliyetlerini artırmayacağını belirtti. Maliye Bakanı Karilaos Stavrakis, “Üç büyük kredi derecelendirme kuruluşundan birinin not indirmesi tabii ki olumsuz bir gelişme. Neyse ki hükümetimiz gelecek ay için borçlanmasını tamamlamıştı ve bu indirim, vergi mükellefleri üzerinde olumsuz bir etki yaratmayacak” dedi.Konut kredisi için bankaya gitmeyin.Yorum yaz</TEXT>
</DOC>
