<DOC>
<DOCNO> 1340205 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fc13042/l/0l0smilliyet0n0btr0csimit0esarayi0efastfood0edevlerini0egecti0cekonomi0csondakika0c180b110b20a10a0c1315610a0cdefault0bhtm/story01.htm </URL>
<DATE> 2010/11/18 </DATE>
<TIME> 11:00:40.0 </TIME>
<AUTHOR>  </AUTHOR>
<HEADLINE>
simit saray��, fastfood devlerini ge��ti
</HEADLINE>
<TEXT>Nielsen’in fastfood ve unlu mamuller sektörüne yönelik yaptığı araştırmada, favori görülen ve tavsiye edilen markalar arasında Simit Sarayı’nın, McDonalds ve Burger King’i geçtiğini açıkladı.941 kişi ile yüz yüze görüşme tekniği ile yapılan araştırmaya göre, ankete katıların yüzde 30’u Simit Sarayı’nı favori zincir fastfood markası olarak gösterirken, yüzde 29’u tavsiye edeceği markanın Simit Sarayı olacağını söyledi. McDonalds’ın favori görülme oranı yüzde 26, tavsiye edilme oranı yüzde 25, Burger King’in favori görülme oranı yüzde 17, tavsiye edilme oranı yüzde 17 oldu.-4 KİŞİDEN 3’Ü SİMİT SARAYI MÜŞTERİSİ- Simit Sarayı, Nielsen’in fastfood ve unlu mamuller sektörüne yönelik yaptığı araştırma sonuçlarını açıkladı. Nielsen’in Eylül - Ekim aylarında 941 kişi ile yüz yüze görüşme tekniğiyle yaptığı araştırmaya göre, marka bilinirliği bölümünde Simit Sarayı, pazarda yıllardır var olan ve yoğun televizyon reklamı yapan dünya markalarına çok yakın bir skor elde etti. Ürün satın alınan fastfood zincirleri sorgulandığında, Simit Sarayı’nın en sık gidilen ve şimdiye kadar ürün alınmış zincir olarak, rakiplerinin önünde olduğu, ayrıca her 4 kişiden 3’ünün halihazırda Simit Sarayı müşterisi olduğu görüldü. Bunun yanı sıra Simit Sarayı’nın reddedilme sayısı yok denecek kadar az.-ANKETE KATILANLARIN YÜZDE 30’U SİMİT SARAYINI FAVORİ GÖSTERDİ- Araştırmaya göre, ankete katıların yüzde 30’u Simit Sarayı’nı favori zincir fastfood markası olarak gösterirken, yüzde 29’u tavsiye edeceği markanın Simit Sarayı olacağını söyledi. Bu araştırmaya göre, McDonalds’ın favori görülme oranı yüzde 26, tavsiye edilme oranı yüzde 25, Burger King’in favori görülme oranı yüzde 17, tavsiye edilme oranı yüzde 17 oldu. Simit Sarayı, bu veriler ışığında favori görülen ve tavsiye edilen markalar arasında da Simit Sarayı’nın, Mc Donalds ve Burger King’i geçerek birinci sıraya oturduğunun görüldüğünü belirtti.-EN DÜŞÜK RET SKORU SİMİT SARAYI’NIN- Araştırmaya göre, "Fiyatı ne olursa olsun bu markanın ürünlerini satın alırım" ifadesi en yüksek oranda Simit Sarayı için kullanıldı. Yapılan araştırmada Mc Donalds ve Burger King zincirlerinden ürün alma eğilimine bakıldığında, bu markaların diğerlerine oranla daha çok reddedildikleri görüldü. Araştırmada ayrıca, Simit Sarayı’nı bilen kişilerin yüzde 34’ü, Mc Donalds’ı bilenlerin yüzde 27’si, Burger King’i bilenlerin yüzde 18’i ve Mado’yu bilenlerin yüzde 10’u bu markaları başkalarına tavsiye ettiklerini bildirirken, reddedilme oranlarında ise Simit Sarayı rakiplerine oranla en düşük "ret skoru"nu elde etti.-GÜNDE 250 BİN KİŞİ ZİYARET EDİYOR, ŞUBE SAYIMIZ İKİ YILDA BİN’E ÇIKACAK- Simit Sarayı Yönetim Kurulu Başkanı Haluk Okutur, bugün yurtiçinde 150 şube ile hizmet verdiklerini söyledi. 2004’te TÜBİTAK ile ortaklaşa geliştirdiği 7 bin metrekarelik kapalı alan üzerine kurulu merkezi üretim tesislerinde ayda 6 milyon adet üretim gerçekleştirdiklerine dikkat çeken Okutur, "Simit Sarayı mağazalarını her gün ortalama 250 bin kişi ziyaret ediyor. Dünyanın en büyük fastfood zinciri Mc Donalds’tan bir fazla şube açma amacıyla yola çıkan Simit Sarayı, Hollanda ve Kıbrıs’ta açtığı şubelerle dünyaya açılmış bulunuyor. Önümüzdeki günlerde Yunanistan ve Mekke’de de mağaza açacağız. İki yıl içerisinde yurt içinde 500, yurt dışında başta Hollanda, Almanya ve diğer Avrupa ülkeleri olmak üzere, 500 mağaza açmayı hedefliyoruz" dedi. Krizden güçlenerek ve hedef büyüterek çıktıklarını da ifade eden Okutur, "Türkiye sınırları bize artık dar geliyor. Simit sarayındaki hedefimiz, en az 100 bin çalışanı olması ve kısa zamanda Türkiye’de tüm şehirlerinde, ardından dünyadaki birçok ülkede bulunmak ve daha sonra dünyadaki en fazla restoran zincirine sahip marka olup, ilk 500 şirket arasına girmektir. Şu anda yaklaşık 35 ülke ile görüşmelerimiz devam etmektedir" açıklamasında bulundu.</TEXT>
</DOC>
