<DOC>
<DOCNO> 1346226 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/ffbc8e1/l/0l0smilliyet0n0btr0csanayi0ebakani0endan0eotv0eaciklamasi0cekonomi0csondakika0c250b110b20a10a0c13184190cdefault0bhtm/story01.htm </URL>
<DATE> 2010/11/25 </DATE>
<TIME> 17:00:51.0 </TIME>
<AUTHOR>  </AUTHOR>
<HEADLINE>
sanayi bakan��'ndan ��tv a����klamas��
</HEADLINE>
<TEXT>Sanayi ve Ticaret Bakanı Nihat Ergün, "Elektrikli otomobillerin nasıl vergilendirileceği konusu daha sonra Ekonomi Koordinasyon Kurulu’nda otomotiv strateji belgesi son halini aldığında ortaya çıkmış bir konu olacak" dedi.Yalta’da gerçekleştirilecek olan Uluslararası Karadeniz Ekonomik Forumu’na katılmak için Kırım’a giden Ergün, uçakta elektrikli otomobillerin vergilendirilmesine ilişkin gazetecilerin sorularını cevaplandırdı.Ergün, otomotiv sektörünü stratejik bir sektör olarak gördüklerini, otomotiv sektörünün bir çok sanayi sektörünü etkilediğini belirtti.Otomotiv üretiminde ülkenin iyi bir noktada olmasının o ülkenin ekonomisinin iyi bir noktada olduğunu gösterdiğini ifade eden Ergün, Türkiye’de üretilen otomobillerin sorunsuz olduğunu kaydetti.Ergün, Otomotiv sektöründeki teknolojik gelişmelerin yeni nesil otomobilleri ortaya çıkardığını ve son dönemde bu yeni nesil otomobillerin dünyada önemli bir konu olduğu kaydetti.Türkiye’nin bu yeni nesil otomobiller konusunda bir atılım yapabileceğini ifade eden Ergün, Türkiye’de de elektrikli otomobillerin üretimi ile ilgili teşviklerin genel teşviklerden bağımsız bir şekilde gündeme gelebileceğini anlattı.Nihat Ergün, Türkiye’de otomobillere ilişkin vergilendirmenin Avrupa’ya göre çok yüksek olduğuna dikkati çekerek, Türkiye’de eski otomobillerin vergilerinin daha düşük, yeni otomobillerin daha yüksek olduğunu, çevreyi kirleten otomobillerin vergilendirilmesinin yeniden ele alınması gerektiğini söyledi.-"PANİĞE GEREK YOK"- Elektrikli otomobillerin vergilendirmesinde Otomotiv Strateji Belgesi’nin bir gereği olarak Maliye Bakanlığı’nın çalıştığını bildirerek, sözlerini şöyle sürdürdü: "Maliye Bakanlığı, şimdi bir taslağın içerisine bir unsur koymuş değil.Torba kanunu içerisinde otomobil vergi konusu yok. Şu anda Başbakanlıktaki taslakta öyle bir şey konulmuş değil. Ama medyaya nereden yansıdı bu taslakta böyle bir şey var diye bunu şahsen bilmiyorum. Torba kanunun içerisinde otomobil vergileri ile ilgili bir şey yok. Otomotiv Strateji belgesinin bir gereği olarak bir çalışma var. Nasıl vergilendireceğiz elektrikli otomobilleri? Neyi esas alacağız? Motor hacmini esas alamıyoruz. Elektrikli otomobillerin nasıl vergilendirileceği konusu daha sonra Ekonomi Koordinasyon Kurulu’nda strateji belgesi son halini aldığında ortaya çıkmış bir konu olacak.Destekler sadece vergi desteği olmayacak. Satın alma, şarj istasyonu kurma, üretim, Ar-Ge destekleri olacak. Bugün itibariyle elektrikli araçların vergilendirilmesi ile ilgili bir mevzuat düzenlemesi gündemde değildir. Sektörün paniği yersiz. Maliye açısından 2011 yılında veya bugün bir elektrikli araç Türkiye karayollarında trafiğe çıkarsa, ben bunu nasıl vergilendireyim diye...Çünkü bir çalışma yok ortada, boşluk ortaya çıkmış olabilir. Bu boşluğu, elektrikli araçları, mevcut araçları nasıl vergilendiriyorsam en düşük seviyesinden vergilendireyim, boşluk olmasın diye düşünülmüştür." Bakan Ergün, bugün bazı basın yayın organlarında iş adamı Ali Ağaoğlu’nun elektrikli otomobilinin yüzde 37 oranında vergilendirildiğini okuduğunu belirterek, Maliye Bakanlığı’nın bu boşluğu fiilen doldurduğunu dile getirdi.Elektrikli araçların hangi yöntemlerle teşvik edileceği özel bir konu olduğunu vurgulayan Ergün, belkide elektrikli araç kullanana nakit destek vererek teşvik etmenin daha doğru olacağını anlattı.Sanayi Strateji belgesini imzaya açtıklarını ve Devlet Bakanı ve Başbakan Yardımcısı Ali Babacan ile Başbakan Recep Tayyip Erdoğan’ın imzalamasının ardından aralık ayında bu belgeyi ilan edeceklerini dile getiren Ergün, daha sonra sektör strateji belgelerini EKK’da birer birer gündeme alacaklarını, otomotiv strateji belgesine öncelik vereceklerini ifade etti.-"HİBRİD ARAÇLARIN KULLANIMI DA TEŞVİK EDİLECEK"- Nihat Ergün, bugünden yarına mevcut otomobillerin yarısının elektrikli olamayacağına işaret ederek, elektrikli otomobillerde hız, mesafe, şarj, akü, pil teknolojisi gibi soru işaretlerinin bulunduğunu, bu soru işaretlerinin daha ortadan kaldırılamadığını anlattı."2011 yılı elektrikli otomobiller açısından bir çok konunun daha net görüleceğinin, hangi teşviklerin hangi vergilendirme usullerinin Türkiye açısından daha uygun olacağının netleşeceği bir dönem olacaktır" diyen Ergün, insanların elektrikli araçları kullanmaya başladıkça bakanlıkların, hükümetin ve sektörün de adımlarını o taleplere göre hızlandıracağını, 2011 yılının bu uygulamalar açısından kritik bir yıl olduğunu söyledi.Ergün, hibrid araçların kullanımını teşvik edilmesinin de ayrıca ele alınması ve desteklenmesi gerektiğine işaret ederek, hibrid araçlara yönelik de bir vergilendirme çalışmasının olduğunu, bu çalışmanın elektrikliye göre biraz daha farklı olacağını sözlerine ekledi.</TEXT>
</DOC>
