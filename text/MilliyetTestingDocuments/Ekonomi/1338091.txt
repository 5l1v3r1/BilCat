<DOC>
<DOCNO> 1338091 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fb5447b/l/0l0smilliyet0n0btr0c0eeuro0ehayatta0ekalma0ekrizi0eyasamakta0e0cekonomi0chaberdetay0c170b110b20a10a0c13152150cdefault0bhtm/story01.htm </URL>
<DATE> 2010/11/17 </DATE>
<TIME> 03:00:35.0 </TIME>
<AUTHOR>  </AUTHOR>
<HEADLINE>
���euro hayatta kalma krizi ya��amakta���
</HEADLINE>
<TEXT>EKONOMİ SERVİSİBorç yükü altındaki İrlanda’nın Avrupa Birliği (AB) ve Uluslararası Para Fonu’ndan (IMF) yardım almamakta direnmesi euro’nun geleceğine ilişkin şüphelerin tıpkı Yunanistan krizinin zirve yaptığı dönemdeki gibi artmasına neden oldu. AB Başkanı Herman Van Rompuy, durumun kritik olduğunu belirterek, “Hayatta kalma krizi içindeyiz. Euro Bölgesi’ni hayatta tutmak için birlikte çalışmalıyız. Çünkü bunu yapmazsak Avrupa Birliği’ni de yaşatmamız mümkün değil” dedi. Öte yandan İrlanda dün, bankalarına destek sağlamak için Avrupa Birliği’nin yardım mekanizmasından yararlanabileceğinin sinyallerini verdi. Yaklaşık on gündür AB liderlerinin “yardımı al” baskılarına direnen Başbakan Brian Cowen, RTE televizyonuna yaptığı açıklamada, “Ortaklarımızla bu konuları görüşmeli ve Euro Bölgesi’nde finans ve bankacılık alanında istikrarı en iyi nasıl sağlayacağımıza karar vermeliyiz” dedi. 16 Euro Bölgesi maliye bakanının dün başlayan ve bugün de devam edecek olan toplantısında İrlanda’nın durumu ve kurtarma mekanizmasının nasıl çalışacağı ilk sıradaki gündem maddeleriydi. İrlanda hükümeti, toplantıya saatler kala hâlâ yardım alma konusuna direniyordu ancak Başbakan Cowen’ın açıklamaları, bankalar için bir yardım talebinin gündeme gelebileceği şeklinde yorumlandı.AB bakanları, İrlanda’nın herhangi bir destekten yararlanmak istiyorsa resmi olarak AB ve Uluslararası Para Fonu’nun (IMF) oluşturduğu programa başvurması gerektiğine dikkat çekti. ‘Vergiyi artır’ baskısı  İrlanda’nın yardım kullanmasını koşula bağlayanlar da var. Bunların en başında da Almanya geliyor. Alman hükümet yetkilileri, İrlanda’nın borç yükünü azaltmak için yüzde 12.5’lik kurumlar vergisini artırması gerektiğine dikkat çekiyor. Almanya Başbakanı Angela Merkel’in partisi CDU’nun mali konulardaki uzmanı Michael Meister, “İrlanda’daki vergi oranları Avrupa ortalamasının altında. Bu yüzden yüksek bütçe açığı göz önüne alındığında burada geliri artıracak, büyümeyi de tehlikeye atmayacak bir fırsat görüyorum” dedi. İrlanda ise, son yıllarda yüksek miktarda doğrudan yabancı yatırım çekmesini sağlayan düşük vergi oranı konusunda taviz vermeye razı değil. Hükümetin bütçe açığını azaltmak için üzerinde çalıştığı 4 yıllık bütçe planını gelecek hafta açıklaması planlanıyor. Adalet Bakanı Dermot Ahern, bütçe açığını 2014 yılına kadar gayrı safi yurt içi hasılanın (GSYH) yüzde 3’ü düzeyine indirebilmek için gündeme getirilen ve toplam 15 milyar euro tasarruf öngören planın ayrıntılarını gelecek haftanın başında kamuoyuyla paylaşmayı planladıklarını söyledi. İrlanda’da, geçen hafta rekor seviyeye yükselerek yüzde 9.25 olan 10 yıl vadeli devlet tahvillerinin getirisi dün yüzde 8.1’e geriledi. AB 2011 bütçesinde uzlaşma sağlanamadıAvrupa Birliği (AB) 2011 bütçesinin tartışıldığı görüşmelerde anlaşma sağlanamadı. Avrupa Parlamentosu, uzlaşmazlığın sorumlusu olarak üye ülkelerin diplomatlarından oluşan Avrupa Konseyi’ni sorumlu tutuyor. Parlementonun Polonyalı üyesi Sidonia Jedrzejewska, “görüşmelere katılan diplomatlar diyaloğa girmiyorlar” dedi.Avrupa Komisyonu’nun yeni bir bütçe taslağı hazırlaması ve bu taslağın ocak ayına kadar onaylanması gerekiyor. Yeni taslağın onaylanmaması halinde, AB her ay oluşturulacak aylık bütçelerle işleyecek. Bir hafta içinde ikinci kez uzlaşma sağlanamadan sona eren bütçe görüşmelerinin ilki geçen hafta gerçekleşmişti. Söz konusu toplantıda Avrupa Parlementosu’nun bütçe hazırlamadaki rolüne dair tartışmalar yaşanmıştı. Avrupa Parlementosu üyeleri, hükümetlerin talep ettiği yüzde 2.9’luk artışı destekliyor ancak diğer yandan, parlamentonun bütçe oluşturulma sürecindeki rolünün açıkça tanımlanmasını istiyor. Tartışmaların yoğunlaştığı bir diğer hassas konu ise birliğin 2014-2020 dönemine ilişkin finansmanı. Bu döneme ilişkin en büyük tartışma konuları tarım teşvikleri ve üye ülkelere yapılacak yardımlar. Avrupa Parlamentosu, Lizbon Antlaşması’yla bütçe konusunda söz söyleme hakkının üye ülkelerin hükümetleriyle aynı seviyeye yükseldiğini söylese de, bu değişikliğin ne şekilde uygulanacağı net olmayan bir konu.Avrupa Dış İlişkiler Servisi’nin finansmanı belirsiz 2011 bütçesinin ocak ayına kadar onaylanmaması, birliğin aylık bütçelerle çalışması anlamına gelecek. Bu durumda birliğn yeni diplomatik birimi Avrupa Dış İlişkiler Servisi (EEAS)’nın finansmanının nasıl sağlanacağı şu an için belirsiz.En yeni konut projelerinin adresi burası.Yorum yaz</TEXT>
</DOC>
