<DOC>
<DOCNO> 1339685 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fbe2cad/l/0l0smilliyet0n0btr0cirlanda0eya0e10a0a0emilyar0eeuro0eyardim0epaketi0emasada0cekonomi0chaberdetay0c180b110b20a10a0c13154750cdefault0bhtm/story01.htm </URL>
<DATE> 2010/11/18 </DATE>
<TIME> 01:00:59.0 </TIME>
<AUTHOR>  </AUTHOR>
<HEADLINE>
irlanda���ya 100 milyar euro yard��m paketi masada
</HEADLINE>
<TEXT>EKONOMİ SERVİSİÜst düzey Avrupalı yetkililer, borç sıkıntısı yaşayan İrlanda’ya 100 milyar euro’luk bir yardım paketinin altyapı hazırlıklarına başladıklarını söylerken, Avrupa Birliği (AB) ve Uluslararası Para Fonu’ndan (IMF) uzmanlar, ülkenin ekonomisini ve alarm veren bankacılık sistemini kontrol etmek için bugün Dublin’e gidiyor.Benzer bir heyet, ilkbaharda da borç krizini atlatmak için dış yardıma ihtiyacı olduğu kesinleşen Yunanistan’a gönderilmişti. İrlanda’ya gidecek heyette ayrıca Avrupa Merkez Bankası yetkilileri de yer alıyor. Wall Street Journal gazetesine konuşan üst düzey AB kaynakları, kurtarma paketinin büyüklüğünün tahminen 100 milyar euro civarında olabileceğini söyledi. AB yetkilileri, gönderilen ekibin “kısa ve odaklı” görüşmeler yaparak ülkenin içinde bulunduğu durumu değerlendireceğini söyledi. Heyet, İrlanda’nın yardım talep etmesi halinde ne tür önlemlerin alınacağını önceden belirlemek için çalışacak. İrlanda Başbakanı Brian Cowen, heyetin İrlanda’nın ne miktarda desteğe ihtiyacı olabileceğini belirlemek için geldiğini ancak henüz bir dış yardım talebinde bulunmadıklarını yineledi. Cowen, parlamentoda yaptığı konuşmada, “Önümüzdeki günlerde oturup sorunları düzgün bir şekilde ele almak için ne tür bir destek sağlanabileceğini belirlemek istiyoruz. Hükümetin kurtarma paketi müzakereleri yürütmesi gibi bir durum söz konusu değil” dedi.İrlanda Maliye Bakanı Brian Lenihan ise dün İrlanda radyosuna yaptığı açıklamada, zor durumda olanın ülkesi değil euro olduğunu vurgulayarak, “Euro’ya yönelik saldırıların hedefi son haftalarda İrlanda oldu. savunmamısı güçlendirip para biriminin korunduğundan emin olmamız gerekiyor. Bu yüzden İrlanda hükümeti bu sürece tamamen dahil olacak ve heyetle birlikte çalışarak İrlanda bankacılık sisteminin güvence altına alınması için her şeyi yapacak” dedi. İngiltere  devreye girdiİrlanda’da hükümetin olası bir kurtarma paketine ayak diremesinin önemli nedenlerinden biri 25 Kasım’da düzenlenecek ara seçimler. İktidar partisi, dış yardıma muhtaç bir görüntü vererek mecliste sandalye kaybetmekten çekiniyor. Euro Bölgesi’nde olmasa bile İrlanda’da yüklü miktarda açık pozisyonu bulunan İngiltere’nin de destek için tek başına devreye girebileceği söyleniyor. Ülkenin Maliye Bakanı George Osborne, “İrlanda bizim en yakın komşumuz ve ekonomisinin başarılı olması, bankacılık sisteminin istikrarlı olması bizim de ulusal çıkarımıza. İngiltere, İrlanda’ya istikrar getirecek adımlara destek vermeye hazır” dedi. İngiltere merkezli bankaların İrlanda’daki açık pozisyonunun 150 milyar dolar civarında olduğu tahmin ediliyor. Konuya yakın kaynaklara göre, birçok Euro Bölgesi ülkesi, AB’den yardım etmesi için İrlanda’ya baskı yapıyor, bazılarıysa yardım paketinde Avrupa ve IMF’in yanı sıra İngiltere’nin katkıda bulunması gerektiğini söylüyor.Yatırımcı kurtarma paketini fiyatlıyorYatırımcılar ise İrlanda’nın bir yardım paketi başvurusu yapmasının artık kaçınılmaz olduğu görüşünde. Bloxham adlı aracı kurumun baş ekonomisti Alan McQuaid, “Bir şekilde bir kurtarmanın artık kaçınılmaz olduğu havası güçleniyor. Eğer kurtarma olmayacaksa niye Dublin’e gidilsin ki?” dedi. Euro/dolar cephesi dün görece sakindi. Önceki gün 1.3446’ya kadar gerileyen euro/dolar paritesi dün 1.3508’e yükseldi. 10 yıllık İrlanda tahvilleriyle aynı vadeli Alman tahvilleri arasındaki getiri farkı ise yeni bir rekor kırarak 595 baz puanı gördü. İrlanda tahvillerini olası bir batığa karşı sigortalama primi olan CDS’ler de dün tırmanıştaydı. 5 yıllık İrlanda tahvillerinin CDS’leri 25 puan artarak 545 baz puana yükseldi. Endişeler İspanya ve Portekiz’in de CDS’ini yükseltti.İrlanda bankalarının hisseleri ise dün sert düşüş yaşadı. Yıl sonunda yüzde 90 hissesi devlet kontrolüne geçecek olan Allied Irish Bank’ın hisseleri yüzde 8 düştü.  Merkel bir kez daha eleştiri oklarının hedefi oluyorİrlanda’ya ilişkin gelişmeler, Avrupa Birliği’nin (AB) kilit liderlerinden Almanya Başbakanı Angela Merkel’i yeniden eleştirilerin merkezine oturttu. Financial Times gazetesinin haberine göre Merkel’in, Yunanistan’da olduğu gibi İrlanda’yı da dış yardım kullanmaya zorlayarak aslında sadece kendi ülkesinin çıkarlarını koruduğu yorumları yapılıyor. Merkel ayrıca bundan sonraki kurtarma paketlerinde finans kuruluşlarının da katkıda bulunmasını istediği için yatırım çevrelerinden de tepki çekiyor.  Avrupa Politika Çalışmaları Merkezi (CEPS) adlı düşünce kuruluşunun başındaki Daniel Gros, gazeteye yaptığı açıklamada, son dönemde Merkel hakkında duyduğu yorumların bir kısmının yazılamayacak kadar ağır olduğunu söyledi. Merkel’in daha önce Yunanistan’ın kurtarılmasına aylarca karşı çıktığını ve mayıs ayında tahvil piyasaları karışınca buna razı olduğunu hatırlatan Gros, “Merkel, piyasaların siyasi sistemler gibi çalışmadığını bazen anlayamıyor” dedi.   Merkel, Alman halkına hitaben yazdığı ve dün yayımlanan açık mektubunda harcamaları kısmaya devam edeceğini söyledi. Merkel mektubunda seçmenlere de Almanya’nın krizden herkesten daha iyi durumda çıkmasına yardımcı oldukları için teşekkür etti. Dünyanın Almanya ekonomisine bakarak bir mucizeden bahsettiğini belirten Merkel, “Ben mucizelere inanmam. Ama ben bu ülkenin insanlarına, onların fikirlerine, iyi niyetine ve ‘yapabiliriz’ diyen tavrına inanırım” dedi. En yeni konut projelerinin adresi burası.Yorum yaz</TEXT>
</DOC>
