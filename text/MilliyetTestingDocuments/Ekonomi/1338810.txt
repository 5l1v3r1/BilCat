<DOC>
<DOCNO> 1338810 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510887/s/fb7c3c9/l/0l0smilliyet0n0btr0cirlanda0ecowen0ebutce0esorunlarina0eguvenilir0ecozumler0ebulmaliyiz0e0cekonomi0csondakika0c170b110b20a10a0c13153150cdefault0bhtm/story01.htm </URL>
<DATE> 2010/11/17 </DATE>
<TIME> 11:00:37.0 </TIME>
<AUTHOR>  </AUTHOR>
<HEADLINE>
irlanda/cowen: "b��t��e sorunlar��na g��venilir ����z��mler bulmal��y��z"
</HEADLINE>
<TEXT>Borç krizindeki İrlanda’nın Başbakanı Brian Cowen, "bütçe sorunlarına güvenilir ve işe yarar çözümler bulmaları gerektiğini" söyledi.Cowen, Mecliste yaptığı konuşmada, "İrlanda hükümetinin, piyasalara güven verecek ve ülke ekonomisine istikrar kazandıracak, güvenilir, verimli ve işleyen çözümler bulması gerektiğine" işaret ederek, "mevcut piyasa koşulları çerçevesinde, uluslararası ortaklarla resmi düzeydeki görüşmelerin sürdüğünü" kaydetti.İrlanda’nın dış desteğe ihtiyacı olduğu yönünde medyaya yansıyan spekülasyonların yetersiz ve yanlış bilgiden kaynaklandığını vurgulayan Cowen, AB ya da IMF’ye destek için başvuruda bulunmadıklarını yineledi.Öte yandan, İrlanda basınında çıkan haberlere göre, AB Komisyonunun ekonomik ve parasal işlerden sorumlu üyesi Olli Rehn, bugün gazetecilere yaptığı açıklamada, AB, Uluslararası Para Fonu (IMF) ve Avrupa Merkez Bankası (AMB) yetkililerinin, İrlanda’nın bankacılık sorununa çözüm bulmaya çalıştıklarını belirterek, "temel sorunun İrlanda hükümetinde değil, İrlanda’nın bankacılık sektöründe olduğuna" işaret etti.Rehn, geçen hafta İrlanda’ya iki günlük ziyarette bulunmuş, siyasetçiler ve sendika temsilcilerine, hükümetin kemer sıkma politikalarını destekledikleri mesajını vermişti.</TEXT>
</DOC>
