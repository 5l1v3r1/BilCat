<DOC>
<DOCNO> 1340957 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fc5017f/l/0l0smilliyet0n0btr0cbahceli0eden0ekilicdaroglu0ena0esert0euyari0csiyaset0csondakika0c180b110b20a10a0c13156990cdefault0bhtm/story01.htm </URL>
<DATE> 2010/11/18 </DATE>
<TIME> 19:11:23.0 </TIME>
<AUTHOR>  </AUTHOR>
<HEADLINE>
bah��eli���den k��l����daro��lu'na sert uyar��
</HEADLINE>
<TEXT>MHP Genel Başkanı Devlet Bahçeli, CHP Genel Başkanı Kemal Kılıçdaroğlu’nun Fransa’da Yılmaz Güney ve Ahmet Kaya’nın mezarlarını ziyaret etmesini sert sözlerle eleştirerek, "Vatana ihanete saygı gösteriyorsan cezaevindeki vatana ihanet edenleri de utanmadan ziyaret et" dedi.Bahçeli, Kurban Bayramı’nın 3. gününde İstanbul’daki partililerle Grand Cevahir Otel’de bir araya geldi. Burada partililere seslenen Bahçeli, CHP Genel Başkanı Kemal Kılıçdaroğlu’nun Fransa ziyareti sırasında Ahmet Kaya ve Yılmaz Güney’in mezarlarını ziyaret etmesine ilişkin olarak, "Paris’te görüşmelerde bulunabilirsin ama sağın solun dolduruşuna gelerek, iki sanatçının kabrini ziyaret ederken çok iyi düşünmelisin" dedi.MHP’nin sanatçılara saygısının yüksek olduğunu vurgulayan Bahçeli, şöyle devam etti:"Sanatçıların varlığı milletin geleceğini aydınlatır. Hangi düşüncelerde olursa olsun sanatçılara MHP’nin saygısı büyüktür ama öyle dönemler vardır ki toplumu aydınlatması görevini üstlenmiş bu insanlar siyasi istismara vesile olmamalıdır. CHP’nin Paris’te kabirleri bulunan sanatçıları ziyaret etmesi kendi anlayışıdır. Bu sanatçıların bir de öte yüzünü görmek gerekir. Bir sanatçı vardır vatana ihanetten 3 yıl 9 ay ceza almış ve dolayısıyla yurt dışına kaçmış. Vatana ihanete saygı gösteriyorsan cezaevindeki vatana ihanet edenleri de utanmadan ziyaret et. Bir sanatçı var ki bir film çekiminde akşam eğlence için Adana’nın Yumurtalık ilçesinde bir gazinoya gidip eğlenirken orada bulunan hakimi bir silah denemesiyle öldürüp ondan sonra yurt dışına kaçmıştır. O zaman bu millet der ki ‘Paris’e gidip sanatçıların mezarlarını ziyaret ediyorsan Yumurtalık Hakimi Sefa Mutlu merhumun da ailesini ve kabrini ziyaret et’ Türkiye’nin geldiği sosyal kültürel, siyasi konumu ve Türkiye manzarasını ortaya koymak için anlatıyorum. İstismar edilmeyen hiçbir şey kalmadı."</TEXT>
</DOC>
