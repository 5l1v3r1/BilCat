<DOC>
<DOCNO> 1343508 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fd2fced/l/0l0smilliyet0n0btr0cdiyarbakir0ea0eparis0esiverek0ee0eil0esozu0csiyaset0csondakika0c20a0b110b20a10a0c13162780cdefault0bhtm/story01.htm </URL>
<DATE> 2010/11/21 </DATE>
<TIME> 03:34:09.0 </TIME>
<AUTHOR>  </AUTHOR>
<HEADLINE>
diyarbak��r'a paris siverek'e il s��z��
</HEADLINE>
<TEXT>CHP Genel Başkanı Kemal Kılıçdaroğlu, CHP’nin iktidarında, hak ve özgürlüklerin genişleyeceğini, etnik kimliklere, inançlara saygı duyulacağını belirterek, "Eski hapishane yıkılmayacak, orası müze yapılacak, orada dram var, insanlık dramı var, orada ve Diyarbakır’a hapishane değil, fabrikalar yapılacak" dedi.CHP Diyarbakır İl Başkanlığında konuşan Kılıçdaroğlu, vatandaşların Kurban Bayramını kutladı. Bayramın birinci ve ikinci günü Paris’te bulunduğunu anımsatan Kılıçdaroğlu, Türkiye’ye döndükten sonra Ankara’ya ve daha sonra Diyarbakır’a geldiğini belirtti.Kılıçdaroğlu, "Birileri bize, ’Sivas’ın ötesine gidemez’ diyordu. İşte buradayız, her yer bizim, her toprak bizim. Bu ülkeyi beraber kurduk, dedelerimiz Kurtuluş Savaşını beraber verdi. Dedelerimiz aynı toprakta şehit olarak yatıyor.Neyi paylaşamıyoruz, niye ayrılık gayrılık yapıyoruz? Beraber olacağız, özgür olacağız. Daha demokratik bir ülkede, sosyal hakların geliştiği ülkede, sosyal devletin olduğu bir ülkede barış içinde, huzur içinde, kardeşlik içinde yaşayacağız" diye konuştu.Diyarbakır’a ilk kez 1976 yılında geldiğini anımsatan Kılıçdaroğlu, o zamanlar Diyarbakır’ın mütevazi ve küçük bir şehir olduğunu, ancak zamanla büyüyerek, şehrin sorunlarının da arttığını belirterek, "Diyarbakır’ı bu bölgenin Paris’i yapmak CHP’nin boynunun borcudur" dedi.Diyarbakır’ın çok başbakan ağırladığını ifade eden Kılıçdaroğlu, şöyle devam etti: "Ama bir şeyi Diyarbakırlı kardeşlerimin vicdanına havale ediyorum. Bir başbakan geldi Diyarbakır’a, çok şey vaat edeceği söyleniyordu. Ve Diyarbakırlılara şunu söyledi; ’Eski hapishaneyi yıkacağım, söz size daha büyük bir hapishane yapacağım.’ Bakın şimdi, Diyarbakırlı kardeşlerime söylüyorum; CHP’nin iktidarında, hak ve özgürlükler genişleyecek, etnik kimliklere saygı duyulacak, inançlara saygı duyulacak. Eski hapishane yıkılmayacak, orası müze yapılacak. Orada dram var, insanlık dramı var orada. Ve Diyarbakır’a hapishane değil, fabrikalar yapılacak. Bugün Dünya Çocuk Günü. Çocuklarımızı gördünüz sokaklarda. İşsizliğin en yoğun olduğu kent Diyarbakır, boşanma davalarının en fazla olduğu kent Diyarbakır. Üniversiteyi bitirip iş bulamayanların kenti Diyarbakır. Bir kamyonun üzerinden ekmek dağıtılırken bir ekmek kapmak için birbirini ezen Bağcılar’daki kadınlarımızın sorunu da Diyarbakır’da. Oradaki dram da Diyarbakır’da. Diyarbakır bunu hak ediyor mu? Hayır. Diyarbakır bunu hak etmiyor." Diyarbakır’ın yaşadığı dramın sadece bu kente özgü olmadığını ifade eden Kılıçdaroğlu, aynı dramın Türkiye’nin her tarafında yaşandığını öne sürdü.Kılıçdaroğlu, "Ama burada şiddet de, acı da, gözyaşı da var. Acıyı, gözyaşını dindirmek bizim boynumuzun borcudur. Kardeşliği, barışı egemen kılmak CHP’nin görevidir ve bunu yapacağız" diye konuştu.-"TELEFONLARIN DİNLENMEDİĞİ BİR TÜRKİYE’Yİ YENİDEN KURACAĞIZ"-Barışı ve kardeşliği, özgürlüğü ve gerçek anlamda demokrasiyi sağlayacaklarını dile getiren Kılıçdaroğlu, "Telefonların dinlenmediği, özgürlüğün, bireysel hak ve özgürlüklerin genişlediği bir Türkiye’yi yeniden kuracağız, beraber kuracağız. Biz kardeşlik diyoruz, birileri ’ayrımcılık’ diyor.Biz özgürlük diyoruz, birileri baskı yapıyor. Kim ne yaparsa yapsın, el ele verdiğimizde, güçleri birleştirdiğimizde çözemeyeceğimiz hiçbir sorun yoktur" dedi.CHP lideri Kılıçdaroğlu, her sorunun çözümü için gerekeni yapacaklarını ifade ederek, "El birliğiyle, güç birliği içinde, bunun gereklerini yerine getirmek hepimizin görevidir" diye konuştu.Partiyi halka açtıklarını söyleyen Kılıçdaroğlu, "Sizden istirhamım var; gelin CHP’ye, sonuna kadar üyelikleri genişletelim" çağrısında bulundu.Siyaset anlayışlarının, "Siyaset bize ne verecek" değil, "Biz topluma ne vereceğiz" felsefesi üzerine kurulu olduğunu belirten Kılıçdaroğlu, o yüzden Diyarbakır’a katkı vermek isteyen, Diyarbakır için çalışmak isteyen, Türkiye için çalışmak isteyen, demokratik hak ve özgürlüklerin genişletilmesi için çalışmak isteyen her yurttaşı CHP’ye beklediğini söyledi.-"NİYE O ÇOCUKLARIMIZ ELLERİNE TAŞ ALIYOR?"-"Gelin üyeliğinizi yapın, hep beraber özgürlüklerin kapısını aralayalım" diyen Kılıçdaroğlu, şöyle konuştu: "Biz, bölgede yaşayan Kürt yurttaşlarımızın etnik kimliklerine saygılıyız, onlara ilk kez şunu söyledik; ’etnik kimlik herkesin şerefidir’ dedik, ’o şeref herkesin başının tacıdır’ dedik, ’herkesin inancına saygılıyız’ dedik, ’herkesin inancı başımızın üstündedir’ dedik. Ama dedik ki; ’devlet etnik kimlikler ve inançlar konusunda tarafsızdır, her yurttaşa eşit hizmet götürmek zorundadır, her yurttaşı kucaklamak zorundadır, her yurttaşa eşit eğitimi, sağlığı, işi, aşı, gücü vermek zorundadır, devlet budur, devletin varlık nedeni de budur.’ Devlet baskı yapmaz, asimilasyon yapmaz, fabrika, istihdam yaratır, herkesi kucaklar ve herkesin Türkiye Cumhuriyeti’nin aidiyet bağlarını güçlendirir, devlet budur.Bunun için vardır devlet. Bizim aslında sorarsanız nereden geldiğimiz çok önemli değil, nereye gittiğimiz çok önemli. Nereye gidiyoruz biz? Çağdaş uygarlığa gideceğiz. Özgürlükler içinde, barış içinde gideceğiz. ’Dünya Çocuklar Günü’ dedik. Çocuklarımızın eline taş verirsek bu ülkede huzur ve barışı sağlar mıyız? Niye o çocuklarımız ellerine taş alıyor? O zaman yapacağımız bir şey var, önce büyükler düşünmeli; ’niye çocuklarımız bu hale geliyor?’ Büyüklerimiz bilmeli, görmeli, sorunları görmeli, çözmeli. Siyaset kurumunun görevi şudur; varsa bir yerde sorun o sorunu çözmektir. Şiddetle, baskıyla, silahla değil, hak ve özgürlükleri genişleterek, demokrasiyi genişleterek barışı ve kardeşliği sağlamalıyız. Barışın ve kardeşliğin egemen olduğu bir Türkiye’de yaşamak dileğiyle sizleri selamlıyorum."-"HER DİYARBAKIRLI BU ÜLKENİN BİRİNCİ SINIF YURTTAŞIDIR"-Diyarbakırlılardan, "Acaba Şanlıurfa’ya gitmek için mi buraya geldi" diye düşünmemelerini isteyen Kılıçdaroğlu, şunları söyledi: "Diyarbakır bundan sonra benim en çok uğrayacağım illerden birisi olacak. Diyarbakır’a geçmişte az geldik, bizim kusurumuz var. Biz Diyarbakır’a az geldik, Diyarbakırlıların dertlerini az dinledik, sorunlarını yeteri kadar dinlemedik. Bizim kabahatimiz olabilir, kusurumuz olabilir, vardır da ama onu telafi etmek bizim görevimizdir. Buradayım, daha çok geleceğim. Bütün Diyarbakırlıları kucaklayacağım. Bize oy verir vermez o ayrı bir şey ama her Diyarbakırlı bu ülkenin birinci sınıf yurttaşıdır. Beraber yola çıkacağız." Kılıçdaroğlu, partililerden TEKEL işçilerinin sorununa ilişkin talep gelmesi üzerine de şöyle dedi: "TEKEL işçilerini biliyorum, TEKEL işçilerinin dertleriyle ilgileniyorum. Sonuna kadar ilgileneceğiz. TEKEL işçilerini Ankara’da da ziyaret ettik, onların olduğu çadıra da gittim. Çaylarını kahvelerini içtik. İçerde de söylediler bana, Ankara’ya gidince ilgileneceğiz. Bu ülkede alınteriyle herkesin çalışmasını, üretmesini, evine kazandığı ekmeğini götürmesini istiyoruz. Bizim arzumuz budur. O nedenle iş, aş, özgürlük, demokrasi bizim temel felsefemizdir.Cumhuriyet’in kurucu felsefesidir. 29 Ekim’de İstanbul’da, Kadıköy’deydim. On binlerce yurttaşımız vardı. Hep bir ağızdan bütün o yurttaşlarımıza dedim ki, Diyarbakır’a, Hakkari’ye, İzmir’e, onlar da ’selam gönderiyoruz’ dediler ve hep beraber selam gönderdik. Şimdi sizden aynı çağrıyı yapmanızı istiyorum. Ben söyleyeceğim lütfen siz de tekrar edin; İzmir’e, Hakkari’ye, Trabzon’a, Kırklareli’ne, Muğla’ya, Bitlis’e, Kars’a, Ardahan’a, Çorum’a ve Çankırı’ya, bütün Türkiye’ye selam olsun."-KILIÇDAROĞLU, POŞU TAKTI VE GENÇLERLE TAVLA OYNADI-Kılıçdaroğlu, konuşmasının ardından Sanat Sokağı’ndaki esnaf ve vatandaşlarla bayramlaşarak bir süre sohbet etti.Mısır satan gençlerle sohbeti sırasında Kılıçdaroğlu, gençlerin ana dilde eğitim, Kürt sorunu ve işsizlikle ilgili taleplerini dinledi.Diyarbakır’ın diğer illerden farkı olmadığını, Türkiye’nin bir bütün olduğunu ifade eden Kılıçdaroğlu, "Türkiye’de çözülemeyen tüm sorunların çözüm adresi olacağız, size söz veriyorum. Ana dilde eğitim talebini de zaten Meclis’te ilk ben dile getirmiştim. CHP, tüm sorunların çözümünü biliyor, sık sık Meclis’te gündeme getiriyor" dedi.Esnaf ziyaretleri sırasında vatandaşların "neden Diyarbakır’a sık gelmiyorsunuz" sorusuyla karşılaşan Kılıçdaroğlu, bu durumun kendilerinin hataları olduğunu, bundan sonra daha sık bölgeye geleceklerini söyledi.Kafelerde de gençlerle sohbet eden Kılıçdaroğlu, gençlerin sorunlarını bildiklerini ve halkın iktidarında sorunları çözeceklerini belirtti.Kemal Kılıçdaroğlu, uğradığı bir kafede de gençlerle bir süre tavla oynadı ve sohbet etti.Gençler, Kılıçdaroğlu’na poşu hediye etti. Gezi sırasında bir gencin öğretmen atamalarının yapılmadığını, binlerce üniversite mezunu gencin atama beklediğini söylemesi üzerine Kılıçdaroğlu, atanamayan öğretmenlerin sorunlarını da yakından takip ettiklerini bildirdi.Kılıçdaroğlu daha sonra boynundaki poşu ile vatandaşlarla bayramlaştı.Gezi sırasında bir vatandaşın, "Ergenekon davası kapsamında tutuklu olanlar için CHP bir heyet göndermişti, aynı şeyi KCK operasyonunda tutuklananlar için de düşünüyor musunuz" sorusuna Kılıçdaroğlu, "Ortada bir mağduriyet söz konusu ise onları da ziyaret ederiz" yanıtını verdi.SİVEREK'E İL SÖZÜ VERDİCHP Genel Başkanı Kemal Kılıçdaroğlu, saat 15.00 sıralarında beraberinde Genel Başkan Yardımcısı Gürsel Tekin, Hürşit Güneş, Mesut Değer ve uzun araç konvoyu ile Diyarbakır’dan Şanlıurfa'nın Siverek İlçesi'ne geldi. İlçe girişinde kalabalık partili grubu tarafından, davul-zurna ve zılgıtlar eşliğinde ‘Başbakan Kemal’ sloganları ile karşılanan Kılıçdaroğlu, parti otobüsünden inerek kalabalıkla tokalaştı.Yoğun izdiham nedeniyle yürümekte güçlük çeken Kılıçdaroğlu’nun rahat hareket etmesi için etrafında polis ve partililer tarafından zincir oluşturuldu. Kılıçdaroğlu, burada gelişi öncesi kadınların kullandığı ve ellerinde çeşitli dövizler ile 3 traktör römorkunu dolduran kadınlarla da tokalaştı. Bir süre burada vatandaşlarla tokalaşan Kılıçdaroğlu, yeniden parti otobüsüne binip, camından kalabalığı el sallayarak selamlayıp ilçe merkezine geçti.ESNAFLA ÇAY İÇTİKonvoy eşliğinde Hasan Çelebi Mahallesi’ne gelen Kılıçdaroğlu, burada otobüsten inerek esnafla tokalaştı. Daha sonra ilçenin meşhur Meydan Kahvesi’ne gelen Kılıçdaroğlu, burada beraberindeki partili yöneticiler ile çay içip, vatandaşlarla bir süre sohbet etti. Kılıçdaroğlu’na, çay sohbeti sırasında vatandaşlar 107 bin nüfuslu Siverek’in il olmasını beklediklerini ifade etti. Bir süre burada sohbet eden Kılıçdaroğlu yeniden güçlükle ilerleyip bindiği otobüs ile Siverek Belediyesi’nin önünde kendisini bekleyen yaklaşık 500 kişilik kalabalığa hitap etti.Parti otobüsünün üzerinde kalabalığa konuşan Kılıçdaroğlu, ilk olarak Sivas’ın ötesine geçilmemesi ile ilgili eleştirilere, “Dün Paris’teydik, bugün Siverek’teyiz” sözleriyle karşılık verdi. Siyaseti halka hizmet için yaptıklarını ve bu yolda yapacakları çalışmalara destek verilmesini isteyen Kılıçdaroğlu, şöyle konuştu:“Sivas’ın ötesine gidemiyorsunuz diyorlar. İşte geldik. Allah aşkına biz sizlerle dostuz. Biz başka ülkenin insanı değiliz, siz başka ülkenin insanı değilsiniz, hepimiz biriz. Bu ülkede bağımsızlık savaşını birlikte verdik, dedelerimiz birlikte yatıyor. Bizim yapacağımız şey birlik ve beraberliğimizi böldürmemek olacaktır. Elbette sorunlar var, sizin her türlü sorununuz benim başımın üstüne. Sizin sorununuzu çözmek benim temel işim. Biz bu yola halk için çıktık. Dün Paris’teydik, bugün Siverek’teyiz. Hepiniz Siverek’in il olması için mücadele ediyorsunuz. Geçmişte sizin il olma hakkınızı elinden aldılar, o hakkı yeniden sizler alacaksınız. Sizlere söz veriyorum, memur Kemal, emekli Kemal, işçi Kemal, Siverekli, İstanbullu İzmirli Kemal sözü veriyorum. İl olacaksınız, yeniden il olacaksınız. Benim tek umudum sizsiniz, yetki verin Türkiye’yi çağdaş uygarlığa taşıyalım. Biz siyasette zenginleşmeyeceğiz, halk için siyaset yapacağız. Bizim siyasette anlayışımız halka hizmettir. Halka hizmet, hakka hizmet, adalete hizmet, özgürlüğe, insana hizmet etmektir. Benim görevim budur ve size hizmet benim için onurlu bir görevdir.”3 İLÇEYE İL SÖZÜ VERDİMKılıçdaroğlu, buradaki konuşmasının ardından başkanlığını DP’li Ali Murat Bucak’ın yaptığı Siverek Belediyesi’ni ziyaret etti. Burada kendisine ikram edilen nar suyunu içen Kılıçdaroğlu, Belediye Başkanı Ali Murat Bucak’ın da il olma yönündeki ifadeleri üzerine, “İktidarımızda Siverek il olacaktır” dedi.Kılıçdaroğlu, gazetecilerin farklı ilçeler için aynı düşüncelere sahip olup olmadığı yönündeki sorusuna da, “Ben şu ana kadar 3 ilçeye il olma sözü verdim. Konya’nın Ereğli ve Seydişehir ilçeleri ile Siverek’i iktidarımızda il yapma konusunda halkımıza söz verdim” diye konuştu.Kılıçdaroğlu, belediye ziyaretinin ardından Hilvan İlçesi’ne hareket etti.Toplu taşıma yerine hayalindeki otomobil buradaYorum yaz</TEXT>
</DOC>
