<DOC>
<DOCNO> 1344328 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fd6ba1b/l/0l0smilliyet0n0btr0cchp0etrt0egelirlerine0egoz0edikti0csiyaset0csondakika0c210b110b20a10a0c13165370cdefault0bhtm/story01.htm </URL>
<DATE> 2010/11/21 </DATE>
<TIME> 13:09:25.0 </TIME>
<AUTHOR>  </AUTHOR>
<HEADLINE>
chp trt gelirlerine g��z dikti
</HEADLINE>
<TEXT>CHP Antalya Milletvekili Osman Kaptan, TRT Kanunu ile TRT Gelirleri Kanunu’nda değişiklik yapılması için teklif verdi. Teklif ile TRT’nin gelirleri tırpanlanarak, vatandaşın kullandığı elektrikten alınan yüzde 2’lik katkı payı kaldırılıyor. Teklif yasalaşırsa TRT’nin yıllık finansman programında tespit olunan açık, genel bütçeden karşılanmayacak.CHP Antalya Milletvekili Osman Kaptan, TBMM Başkanlığı’na, Türkiye Radyo ve Televizyon Kanunu ile Türkiye Radyo ve Televizyon Gelirleri Kanunun Bazı Maddelerinin Yürürlükten Kaldırılması Hakkında Kanun Teklifi verdi.-TRT’NİN GELİRLERİNE TIRPAN-Teklife göre; Türkiye Radyo Televizyon Kurumu’nun yıllık finansman programında tespit olunan açık, genel bütçeden karşılanmayacak.Teklif, elektrik enerjisi satış bedelinin yüzde ikisi tutarındaki payın (Katma Değer Vergisi, diğer vergiler, fon ve paylar ile benzeri kesintiler hariç) Türkiye Radyo-Televizyon Kurumu’na intikal ettirilmesini öngören düzenlemeyi de kaldırıyor. Buna göre, kullanılan elektrikten yüzde 2 oranında pay kesilmeyecek.CHP’li Osman Kaptan, teklifin gerekçesinde; TRT haberlerinin doğruluğu ve yorumlarının yansızlığı konularında güvenirliliğinin kalmadığını da iddia etti. Kaptan, TRT’nin habercilik ilkelerine ters düşen yayın yaptığını belirterek, "TRT yayınları insanların ruh sağlığını bozan, kişilerin şereflerine dil uzatan bir konuma bürünmüştür" dedi</TEXT>
</DOC>
