<DOC>
<DOCNO> 1338382 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fb55762/l/0l0smilliyet0n0btr0cyeni0ekurt0eraporu0ehazirliyoruz0csiyaset0chaberdetay0c170b110b20a10a0c13152630cdefault0bhtm/story01.htm </URL>
<DATE> 2010/11/17 </DATE>
<TIME> 03:34:19.0 </TIME>
<AUTHOR>  </AUTHOR>
<HEADLINE>
yeni k��rt raporu haz��rl��yoruz
</HEADLINE>
<TEXT>A.ASosyalist Enternasyonal Konseyi toplantılarına katılmak için Paris’te bulunan CHP Genel Başkanı Kemal Kılıçdaroğlu, önceki akşam Fransa’daki Türk vatandaşlarının sorunlarını dinledi. Paris’teki çok sayıda Türk derneği temsilcisinin katıldığı toplantıda Türk vatandaşları, sosyal güvenlik, sigorta ve bankacılık konusunda karşılaştıkları sorunlara dikkati çekerek, CHP liderinden sorunlarının çözümü konusunda destek talep ettiler.Etnik kimlik herkesin şerefiCHP Genel Başkanı Kılıçdaroğlu, CHP’nin Brüksel’de bir temsilcilik açtığını, Almanya’dan sonra İngiltere ve ABD’de CHP’yi desteklemek amacıyla derneklerin kurulduğunu hatırlatarak, Fransa’da da bu konuda çalışma olursa gerekli desteği vereceklerini söyledi.“CHP’nin geçmişte hep itiraz eden, değişikliklere karşı çıkan bir parti olarak tanıtılmak istendiğini” belirten Kılıçdaroğlu, partisinin toplumu ileriye götüren çalışmalara destek vermeye devam edeceğini, toplumu geriye götüren girişimlerle kararlılıkla mücadele edeceğini ifade etti. Yeni CHP anlayışında gençlerin ve kadınların daha fazla siyasetegirmesini arzu ettiklerini bildiren Kılıçdaroğlu, bir soruyu yanıtlarken de  her türlü düşünce özgürlüğünü tartışmasız desteklediklerini ve görüşleri yüzünden kimsenin yargılanmasını istemediklerini kaydetti. Kılıçdaroğlu, başka bir soru üzerine, partisinin Türkiye’de demokrasinin ve laikliğin güvencesi olduğunu ifade etti. “CHP’nin neden Kürt sorunu konusunda girişimleri yok” şeklindeki bir soruyu yanıtlarken de Kılıçdaroğlu, Mecliste Güneydoğu Anadolu konusunda ilk kapsamlı raporu hazırlayan CHP’nin, yine bu konuda sivil toplum örgütleri temsilcileri ve akademisyenlerle görüşerek yeni bir rapor hazırladığını söyledi.Kılıçdaroğlu, “Etnik kimlik herkesin şerefidir, asimilasyona karşıyız, farklılıklara saygıyla entegrasyon içinde birlikte yaşamı savunuyoruz” dedi.Boyacı Keskin’i Fransa’dan aradıSosyalist Enternasyonal Konseyi toplantılarına katılan CHP Genel Başkanı Kemal Kılıçdaroğlu ve beraberindeki heyet, kaldıkları otelde Türk gazeteciler ve vatandaşlarla bayramlaştı. Kılıçdaroğlu,  gazetecilere ve vatandaşlara bayram çikolatası ikram etti. CHP lideri ayrıca İstanbul’da kanser tedavisi gören 24 yaşındaki Gül Baydar’ı ve Zonguldak’ta 10 Kasım törenlerinde saat 09.05 ’te işini bırakarak ayağa kalkan boyacı 10 yaşındaki Aykut Keskin’i telefonla arayarak bayramlarını kutladı.</TEXT>
</DOC>
