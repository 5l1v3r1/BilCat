<DOC>
<DOCNO> 1346751 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/ffe7298/l/0l0smilliyet0n0btr0cbasbakan0eerdogan0elubnan0eda0eturk0easkeri0ebirligini0eziyaret0eetti0csiyaset0csondakika0c250b110b20a10a0c1318520a0cdefault0bhtm/story01.htm </URL>
<DATE> 2010/11/25 </DATE>
<TIME> 21:11:39.0 </TIME>
<AUTHOR>  </AUTHOR>
<HEADLINE>
ba��bakan erdo��an, l��bnan���da t��rk askeri birli��ini ziyaret etti
</HEADLINE>
<TEXT>BAŞBAKAN Recep Tayyip Erdoğan, resmi ziyaret için bulunduğu Lübnan’da BM Geçici Gücü (UNIFIL) bünyesinde görev yapan Türk İstihkam ve İnşaat Bölüğü’nü ziyaret ederek, askerlerle karavana yedi.Başbakan Erdoğan, beraberinde Dışişleri Bakanı Ahmet Davutoğlu, Devlet Bakanı Faruk Çelik, Sağlık Bakanı Recep Akdağ ile Güney Lübnan’ın Sur şehri yakınlarında bulunan Şaitiye Köyü’ndeki Türk İstihkam ve İnşaat Bölüğü’nü ziyaret etti. Burada askeri törenle karşılanan Başbakan Erdoğan, daha sonra bölük şeref defterini imzaladı. Bölük yetkilileri yaptıkları faaliyetlerle ilgili Başbakan Erdoğan ve beraberindeki heyete brifing verdi. KARAVANA YEDİ, ASKERLERLE SOHBET ETTİBaşbakan Erdoğan brifingin ardından rosto, salata, çorba ve tatlıdan oluşan karavanayı askerlerle yedi. Yemeğin ardından askerlere “Afiyet olsun” diyen Erdoğan, bölüğün çeşitli birimlerini gezdi. Bu sırada, Başbakan Erdoğan’a bölük fırınında imal edilen ekmekler tattırıldı. Erdoğan eline aldığı bir ekmek parçasını yanında bulunan bakanlara ikram ederek, “Çok tazeymiş, güzelmiş, bunun içine bir de kaşar peyniri koysanız herkes tadına bakmak ister” dedi. Başbakan Erdoğan burada bölük yetkilileri ve askerlerle de sohbet etti.FİDAN DİKTİErdoğan, daha sonra bölük içinde bulunan alanda bir fidan dikti ve suladı. Başbakan Erdoğan ve beraberindeki heyet daha sonra bölükte bulunan subay ve askerlerle hatıra fotoğrafı çektirip Beyrut’a hareket etti. Başbakan Erdoğan, daha sonra kaldığı İntercontinental Otel’e döndü. Erdoğan burada Lübnanlı siyasi parti yetkilileri ile biraraya geldi. Bu arada Başbakan Erdoğan otel girişinde sevgi gösterileriyle karşılandı. Otel girişinde toplanan kalabalığı selamlayan Başbakan Erdoğan, bir çocuğu da kucağına alarak sevdi.</TEXT>
</DOC>
