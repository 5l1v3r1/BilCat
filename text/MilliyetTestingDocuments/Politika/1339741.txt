<DOC>
<DOCNO> 1339741 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fbe2f1b/l/0l0smilliyet0n0btr0cchp0eden0ebdp0eye0ehas0etan0emhp0eye0ebayram0eziyareti0csiyaset0chaberdetay0c180b110b20a10a0c1315450a0cdefault0bhtm/story01.htm </URL>
<DATE> 2010/11/18 </DATE>
<TIME> 01:09:15.0 </TIME>
<AUTHOR>  </AUTHOR>
<HEADLINE>
chp���den bdp���ye has���tan mhp���ye bayram ziyareti
</HEADLINE>
<TEXT>RA MilliyetGenel Başkan yardımcıları İsa Gök ve İzzet Çetin ile PM üyesi Nuran Yıldız’dan oluşan CHP heyeti, eski Genel Başkan Deniz Baykal’ın yerine Kemal Kılıçdaroğlu’nun Genel başkan olmasının ardından BDP Genel Merkezi’ne bayram ziyaretinde bulundu. BDP Genel Merkezi’nden ayrılırken gazetecilerin sorularını da yanıtlayan Gök, bir gazetecinin “uzun süre sonra BDP’ye ilk ziyaretiniz. Bir gelenek bozuldu” sözleri üzerine, “Bu coğrafyada yaşayan herkes bizim kardeşimizdir. CHP bu düşünceden hareketle herkesle görüşecektir” dedi. Gök, gazetecilerin, “Seçimde ittifak söylentisi var” sözlerine de “Şu an için bunun yeri değil” karşılığını verdi. Liderlerin üslubu!   Has Parti Kurucular Kurulu üyeleri Havva Karademir, Seyfullah Şahin, Yaşar Buhan ve Fethi Acar’ın MHP’yi ziyareti sırasında kısa süreli gerginlik yaşandı. Bayramlaşma sırasında, Havva Karademir, MHP’li Osman Durmuş’un, siyasi üsluba yönelik sözlerine, Numan Kurtulmuş dışındaki liderlerin tamanının üslubunda sorun olduğu yanıtını verdi. Kısa süre süreli gerginlik, Durmuş’un, Erdoğan’a yönelik “Oy ihtiyaç olunca ’Ülkücü kardeşlerim’, ihtiyaç olmayınca ’Kafatasçı’... Bu nasıl perhiz nasıl lahana turşusu” sözleriyle son buldu. MHP’ye daha sonra, milletvekilleri Bayram Özçelik ve Orhan Erdem ile Gençlik Kolları Genel Sekreteri Yasin Bölükbaş’tan oluşan AK Parti heyeti geldi. Durmuş, bir oturumda tartıştığı ve  rkasından gelerek kendisine yumruk atmaya çalışırken parmağını kıran TBMM İdare Amiri Ak Partili Orhan Erdem nedeniyle, Ak Parti heyetini karşılamadı. DP’nin MHP ziyareti ise Durmuş’un “Genel Başkan Hüsamettin Bey mi?” sözleri nedeniyle 5 dakika sürdü.  Genel Sekreter Yardımcısı Deniz Çakır başkanlığındaki EDP heyetinin BDP’yi ziyaret sırasında Çakır,        BDP’lilere Kürtçe olarak “Bayramınız kutlu olsun” dedi.MHP: Bayramlık eleştiriMHP Genel Başkanı Devlet Bahçeli, Başbakan Recep Tayyip Erdoğan’a türban sorunun 2011 yılında yapılacak milletvekili seçiminden sonra çözeceklerine ilişkin tutumundan vazgeçmesi çağrısında bulundu. Bahçeli, 70 milletvekili ile türban sorunun çözümüne katkı vereceklerini açıkladı.MHP Genel Merkezi’nde Bahçeli’nin katılımıyla bayramlaşma töreni düzenlendi. AKP yönetimine bayram vesilesi ile tekrar seslenmek istediğini vurgulayan Bahçeli, “Bunu ’2011 yılında yapılacak olan milletvekilliği genel seçimleri sonrasına bırakarak çözeceğiz’ ifadesinden vazgeçmeli. TBMM’ye çözüme dayalı bir gündem getirilirse MHP 70 milletvekili ile bu gündemin arkasında olacaktır ve yasal zeminde, TBMM’nin yetkisi ile bu sorunun bir daha doğmamak üzere çözümüne katkı sağlayacaktır” diye konuştu.</TEXT>
</DOC>
