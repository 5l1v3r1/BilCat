<DOC>
<DOCNO> 1339434 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fbaa8bf/l/0l0smilliyet0n0btr0cchp0eli0ekulkuloglu0eakp0ehalki0eangus0eyerine0ekoydu0e0csiyaset0csondakika0c170b110b20a10a0c13153850cdefault0bhtm/story01.htm </URL>
<DATE> 2010/11/17 </DATE>
<TIME> 17:11:59.0 </TIME>
<AUTHOR>  </AUTHOR>
<HEADLINE>
chp'li kulkulo��lu: "akp, halk�� angus yerine koydu"
</HEADLINE>
<TEXT>İl örgütü tarafından düzenlenen bayramlaşma törenine, İl Başkanı Enver Özdemir, CHP milletvekili Şevki Kulkuloğlu, ilçe başkanları, Kayseri Belediye eski Başkanı Niyazi Bahçecioğlu ve partililer katıldı. CHP milletvekili Şevki Kulkuloğlu, arife günü basın toplantısında verdiği bayram mesajının hiçbir yerel kanalda yayınlanmadığını öne sürerek, şöyle dedi:“Baskıcı rejimlerdeki basın yayın sansürü, Kayseri'de had safhada. Arife günü yaptığım basın toplantısı ve bayram mesajı hiçbir yerel televizyon tarafından verilmedi. Bu, ‘mahalle baskısıyla' oluşan sansür anlayışının çok açık göstergesidir.“AK Parti'nin 8 yıllık iktidarındaki bayramları değerlendiren Kulkuloğlu, politikacıların bayram namazı ibadetlerini, camilerde bulunduklarını anons ettirerek nefislerine yenik düşerek ilginç hale getirdiğini öne sürdü. Kulkuloğlu, şöyle konuştu:“Bayram namazlarının dahi siyasetin kullanılır hale gelmesini sağladılar. Halkı ‘Angus’ yerine koydular. AKP iktidarında hayvancılığın yok edildiği yetmiyormuş gibi, ithal kurbanlıkla tanıştırdılar. 8 yıllık AKP iktidarında maaş artışları yerinde sayarken, kurbanlık fiyatları 8 yıl sonunda yer yer 3- 5 katına çıktı. Borçsuz insanın kesmesi gereken kurban, borç altında inleyen vatandaşın kendisine, evladına karşı yoksulluk psikozundan kurtulmak ve bununla mücadele edebilmek için dik durabilmek adına borçlanarak kurban kestiği bayramlara dönüştü.  AKP iktidarı devraldığında 4 milyon baş kurban kesilip ülkede 2 milyon kişi işsizken, bugün 4 milyon işsizimiz var, 1.5 milyon baş kurbanlık kesildi. 8 yıllık AKP iktidarında çalışanlar işini kaybederek iktidar kurbanı oldu. Kurbanlıklar iktidarın mağduru oldu, en önemlisi kamu kurumları artık 8 yılın sonunda yalan söyler hale geldi.”</TEXT>
</DOC>
