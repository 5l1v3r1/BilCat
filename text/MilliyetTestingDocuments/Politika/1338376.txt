<DOC>
<DOCNO> 1338376 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fb55768/l/0l0smilliyet0n0btr0cerdogan0esertlestirdi0csiyaset0chaberdetay0c170b110b20a10a0c13152460cdefault0bhtm/story01.htm </URL>
<DATE> 2010/11/17 </DATE>
<TIME> 03:33:46.0 </TIME>
<AUTHOR>  </AUTHOR>
<HEADLINE>
erdo��an sertle��tirdi
</HEADLINE>
<TEXT>RA Milliyet - ANKA - İSTANBUL Milliyet - DIŞ HABERLER SERVİSİNATO Zirvesi öncesi Türkiye’nin füze kalkanına ilişkin tutumunu daha da sertleştirdiği öne sürüldü. Wall Street Journal gazetesi, Başbakan Erdoğan’ın füze kalkan sistemine ev sahipliğini yapmak için Türkiye’nin öne sürdüğü koşulları artırdığını belirterek “NATO planı için Türk komutanının gerektiğini söylüyor” dedi. Erdoğan’ın zirve öncesi Türkiye’nin pozisyonunu “sivrileştirdiği” yorumunu yapan gazete, “Ancak Türkiye’nin pozisyonunun, onu Washington ile karşı karşıya getirme potansiyeli var” görüşünü de dile getirdi.ABD’nin çok satan gazetesi Wall Street Journal, füze kalkanı sistemine ilişkin karar verileceği NATO Zirvesi öncesi Türkiye’nin yaklaşımına ilişkin, “Türkiye, Kalkan Üzerinde Kontrol İstiyor” başlıklı haberinde Başbakan Recep Tayyip Erdoğan’ın açıklamalarını kastederek “Başbakan, koşulları artırdı, NATO planı için Türk Komutanının gerektiğini söylüyor” spotunu kullandı.Gazete, Başbakan Erdoğan’ın Türkiye, NATO’dan, bir Türk komutanının görevlendirmesini talep edeceğini söylediğini belirterek “Sayın Erdoğan, bu hafta Lizbon’da yapılacak NATO liderleri zirvesi öncesi ülkesinin tutumunu sivrileştirerek Türkiye’nin diğer başlıca kaygıları arasında sisteminin radar sensörlerinin nereye konuşlandırılacağı ve durdurulan füzelerin parçalarının nereye düşeceğinin de bulunduğunu söyledi.”Türk liderlerinin de kamuoyu önünde NATO ile İran arasında bir tercih yapmak durumunda kalmamak için yoğun bir çalışma yaptığı kaydedilen analizde Ankara’nın İran’ın tehdit olarak zikredilmemesini istediğini, ABD’nin ise, kalkanın inşa edilmesinin başlıca nedeni olarak defalarca İran’ı gösterdiği anımsatıldı. Gazete şöyle devam etti:Türkler  istemedi“NATO nezdinde görevli Avrupalı bir büyükelçi, füze savunması konusunda Türklerin son haftalarda daha ‘zor’ olduğunu söylüyor. Bir ABD savunma yetkilisi de, geçen hafta ABD yetkilileriyle yapılan bire bir görüşmede Türk yetkililerinin savunma sisteminin komutasını talep etmediklerini ifade etti. Diplomatlar, Ankara’nın sonunda NATO’nun kalkanı insa etmesini bloke etmesini beklemiyorlar ve Türkiye’nin, Portekiz’deki zirvede Sayın Erdoğan’ın gündeminin ne kadarında israr edeceği belli değildi. Ancak Türkiye’nin pozisyonunun, onu Washington ile karşı karşıya getirme potansiyeli var”ERDOĞAN’IN DANIŞMANI:Düğmeyi istemiyoruzWSJ, Başbakan Erdoğan’ın Pazartesi günü dile getirdiği, komuta ve kontrolün kimde olacağı gibi hususların çoğunun ise, muhtemelen zirve sonrasının görüşüleceğini de belirtirken, bu çerçevede “ABD Savunma yetkilisine dayanarak, ‘potansiyel yeni bir komuta yapısının yerini  görüşmek için erken olduğunu” yazdı. Daha sonra da şu görüşleri öne sürdü:“Sayın Erdoğan’ın üst düzey bir danışmanına göre, Türkiye’nin, parmağını kalkanın düğmesi üstünde tutmak gibi bir isteği yok. Diplomatlar da, gelen füzeleri durdurmak için zaman çerçevesi, siyasi kontrole imkan tanımayacak kadar kısadır diyorlar. Bu da, kalkanın, tüm NATO üyelerince önceden belirlenen angajman kurallarına göre işleyeceği anlamına geliyor.Sadece radar sistemi olurDışişleri Bakanı Ahmet Davutoğlu, NATO’nun kuracağı füze savunma sistemiyle ilgili olarak Türkiye’nin “bir tarafı tercih edip, diğer tarafla ilişkilerinin bozulacağı” yolundaki beklentilerin temelsiz olduğunu vurgulayarak, “Tercihi biz başka ülkelerle kurduğumuz ilişkiler üzerinden değil, kendi vizyonumuzla yaparız” dedi. Önceki akşam Haber Türk televizyonuna konuşan Davutoğlu, “Türkiye’nin doğal interlandı ile NATO’nun gerilime girmesini istemedikleri” belirterek, füze savunma sistemiyle ilgili olarak bütün aşamalar kaydedilse dahi, Türkiye’de sadece bir radar sistemi olacağını bildirdi.  Türkiye’ye bir uygulamanın dayatılacağının düşünülmemesi gerektiğini vurgulayan Davutoğlu, “Bu bir psikolojik operasyon” dedi.Kurtulmuş: Füze kalkanı için referandum yapılsınHalkın Sesi Partisi (HAS Parti) Genel Başkanı Numan Kurtulmuş, Türkiye’nin Füze Kalkanı Projesi’ne girmesinin asla kabul edilemeyeceğini ifade ederek, bu konuda referanduma gitmenin en doğru yol olacağı kanaatini taşıdığını söyledi. Bayram namazını Sultanahmet Camii’nde kılan HAS Parti Genel Başkanı Numan Kurtulmuş, daha sonra vatandaşlarla bayramlaşarak sohbet etti. Basın mensuplarının da bayramını kutlayan Kurtulmuş, bazı açıklamalarda bulundu. Hükümetin dış politikasını “komşularla sıfır problem” tezi üzerine inşa etmeye çalıştığını belirten Kurtulmuş, ancak “füze kalkanı” konusu ile bu  politikanın birbiriyle bağdaşmadığını savundu. Kurtulmuş, “Biz bu füze kalkanını kime karşı kullanacağız? Ya da kime karşı kullanılacaktır? Burada sayın Başbakan’ın temennileri tamam doğru temennilerdir, ama siyaset temenniden ibaret değildir. Madem bu kararlılık milletimizde var, buyurun dış politika kararlarını da millete soralım.”Kaygıları ilettikİran, NATO’nun füze kalkan sistemi ile ilgili kaygılarını Türkiye’ye bildirdiğini açıkladı. İran Dışişleri Bakanlığı Sözcüsü Ramin Mehmanperest dün yaptığı açıklamada, füze kalkanı projesinin amacının İsrail’i korumak olduğunu iddia etti ve “Bölge ve İslam ülkeleri, Siyonist rejimi desteklemeyi ve korumayı amaçlayan bu şüpheli adımla ilgili kuşkularını dile getirmişlerdir” dedi. Sözcü, “bu şüpheli plan hakkındaki endişelerini Türk yetkililere ilettiklerini” belirtti.Anlaşma yakınAmerikan Associated Press haber ajansı, ABD’li yetkilileri kaynak gösterdiği haberinde, NATO füze kalkanı konusunda anlaşmaya varılmasına az kaldığını yazdı. AP’ye konuşan Amerikalı yetkililer, anlaşmanın önündeki engellerin ortadan kalkacağını düşündüklerini söyledi. İsmi açıklanmayan yetkililer, Rusya’nın projeye katılmayı ciddi olarak düşündüğünü ve Türkiye’nin endişelerinin de çözülebileceğini belirtti. RAND Corp. düşünce kuruluşundan Avrupa güvenliği uzmanı F. Stephen Larrabee, “Ruslar işbirliği yapıyor gibi görünyor. Bu konuda açık fikirli oldukları izlenimini veriyorlar” dedi.</TEXT>
</DOC>
