<DOC>
<DOCNO> 1346436 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/ffcd5a5/l/0l0smilliyet0n0btr0cchp0eil0ebinasini0ebasan0eiscilerin0epatronu0ekonustu0csiyaset0csondakika0c250b110b20a10a0c13184590cdefault0bhtm/story01.htm </URL>
<DATE> 2010/11/25 </DATE>
<TIME> 17:12:58.0 </TIME>
<AUTHOR>  </AUTHOR>
<HEADLINE>
chp il binas��n�� basan i����ilerin patronu konu��tu
</HEADLINE>
<TEXT>’ya açıklama yapan fabrika sahibi CHP’li Meclis Üyesi Serhat Düvenci "Bu ekonomik bir olay. Siyasete alet edilmiştir" dedi.Mersin CHP İl Başkanlığı binası önünde sabah saatlerinde başlayan işçilerin eylemlerinde halen bekleyiş devam ederken, işçilerin çıkarıldığı fabrikanın sahibi Serhat Düvenci, halen bir anlaşma sağlanamadığını dile getirdi. Düvenci ekonomik kriz nedeniyle küçülmeye gittiklerinin altını çizerek "Bu ekonomik bir olay. Siyasete alet edilmiştir. İşçi ve işveren arasında sıkıntı var. Ekonomik kriz vardı biliyorsunuz. Kriz bizi de böyle etkiledi. Çok büyük zarar gördük. Yüzde 50’si İhracata dayalı ticaret yapıyoruz. Kurlardaki dengesizlik yılbaşından bu yana büyük zarara yol açtı. Bizi de tedbir almamız gerekti. Küçülmeyle gittik. İşçileri çıkartmaya karar verdik" diye konuştu.-"KARŞIMDA YETKİLİ SENDİKA YOK"-Düvenci, işçilerin sendikaya üye oldukları gerekçesiyle işten çıkarıldıkları yönündeki iddialarını da yalanlayarak sendikalaşmaya karşı olmadığını dile getirdi. Şu anda muhatap olabilecekleri yetkili bir sendika bulunmadığını dile getiren Düvenci, "Taraf olmayan insanlar karşıma çıkıyor. Şimdi Birleşim Metal İş Sendikası karşıma çıkıyor. Yarın Türk Metal-İş’in ya da başka bir sendikanın çıkmayacağı ne malum. Belgeleri yok. Bu işçileri temsil etmiyorlar. Konfederasyon Başkanı Süleyman Çelik beni aradı. Ama Ona küçülmeye gideceğimi söyledikten sonra beni aradı" dedi.Görüşmelerin ne aşamada olduğu yönündeki soruya ise Düvenci, "Görüşmelerimiz devam ediyor ama uzlaşmaya varamıyoruz bir türlü. Uzlaşmıyorlar" şeklinde yanıt verdi.-"PARTİM ZARAR GÖRÜRSE İSTİFA EDERİM"-Düvenci yaşanan bu olayın CHP İl Başkanlığı’na sıçraması sebebiyle istifa edeceği yönündeki iddiaların ise asılsız olduğunu söyledi. Henüz böyle bir kararın olmadığını açıklayan Düvenci, "Ama partimin zarar göreceğini düşünürsem ya da öyle bir şey gelirse gönülden partimi desteklerim, istifa ederim" dedi.</TEXT>
</DOC>
