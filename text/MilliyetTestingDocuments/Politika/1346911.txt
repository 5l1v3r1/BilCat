<DOC>
<DOCNO> 1346911 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fff54e1/l/0l0smilliyet0n0btr0cdevlet0eadina0edinleme0eyapanlar0eoldurecekti0csiyaset0chaberdetay0c260b110b20a10a0c13186420cdefault0bhtm/story01.htm </URL>
<DATE> 2010/11/26 </DATE>
<TIME> 01:09:58.0 </TIME>
<AUTHOR>  </AUTHOR>
<HEADLINE>
devlet ad������na dinleme yapanlar ������ld������recekti
</HEADLINE>
<TEXT>ESRA ALUSErgenekon kapsamında Savcı Zekeriya Öz tarafından hazırlanan 10. iddianamede ilginç suçlamalar yer aldı. İddianamede tutuksuz sanık Aydoğan Aksüngü’nün ifadelerine ve yaptığı telefon görüşmelerinin içeriklerine de yer verildi. Sanığın Kemal Aydın ile yaptığı bir telefon görüşmesinde, Aydın’ın sözde vatan haini olduğunu iddia ettiği kişilerin ve oluşumların ortadan kaldırılması görevine yardımcı olacağını söyleyip göreve hazır olduğunu ve örgütün kendisine vereceği görevleri yerine getireceğini bildirdiği kaydedildi. Aksüngü’nün telefon görüşmelerinden, devlet adına resmi dinleme yapan görevlileri dahi düşman gördükleri ve olası darbe sonrası başta yürütme organı olmak üzere yürütme organına bağlı tüm birimlerde çalışan görevlileri öldürmek dahil her türlü planı hazırladıkları belirtilen iddianamede “Bu düşüncenin de Ergenekon silahlı terör örgütünce prensip olarak kabul edilen ve sürekli uygulanmaya çalışılan bir metot olduğu ve sürekli Türkiye’de değişik gruplar arasında çatışma ortamı çıkarmaya gayret edip darbeye zemin hazırlamak için her türlü imkanı kullandıkları” ileri sürüldü.“Aksüngü’nün  örgüt içinde sanık Kemal Aydın grubuna bağlı hücrelerde görevli bir örgüt üyesi olduğu açıkça anlaşılmıştır” denilen iddianamede, şüpheliler arasında bulunduğu ileri sürülen ilişkiler ve suçlamalar özetle şöyle: -  Sanıklardan yayıncı Hayri Bildik’in telefon görüşmelerinde, kurmayı kararlaştırdıkları bir derneğin merkezinin Çankaya’da olacağını ve “gölge Cumhurbaşkanlığı” gibi kullanılacağını, her alanda insan yetiştireceğini anlattığına yer verildi.-  Hayri Bildik’in bir görüşmede, Albay Cemal Temizöz’ün yargılandığı faili meçhul cinayetlerle ilgili, kendisinin de aynı yapılanma içerisinde yer aldığı ve faili meçhul cinayetlere karıştığı imasında bulunduğu belirtildi. Naylon şirket-  Ele geçirilen “Ergenekon” kodlu dokümanda, ülke çıkarları ve rejim ilkelerine aykırı ideolojilere sahip siyasilere suikast yapılması, örgüte gelir temin etmek için naylon şirketler kurulması iddialarına yer verildi. -  Yusuf Erikel’in evinde ele geçirilen CD ve DVD’lerden,  Deniz Kuvvetleri Komutanı olduğu sırada haksız mal edindiği ve yolsuzluk yaptığı gerekçesiyle dava açılan ve cezaevine girip rütbesi oramirallikten “er”liğe indirilen İlhami Erdil’e yapılanların aynısının,  devlet kademesinde görev yapmış kişilere uygulanacağının anlaşıldığı belirtildi.   ‘Karargâhın sırrı sırrımızdır’İddianamede, sanık Neriman Aydın’ın Hayrı Bildik’le ilgili olarak gizli toplantılardan  bahsedilerek şöyle denildi: “Aydın’ın Bildik’e, ‘Jandarma Genel Komutanlığı’nda Paşa’nın emriyle toplantıya çağrıldım... Konuşulan  konuları karşılaştığımızda size aktarabilirim. Bildik, sizinle paylaştığım her cümle bir sırdır. ‘Karargâhın sırları sırlarımızdır’ şeklinde bilgi verdiği, bu nedenle toplantıların örgütsel içerikli gizli toplantılar olduğu anlaşılmıştır.”</TEXT>
</DOC>
