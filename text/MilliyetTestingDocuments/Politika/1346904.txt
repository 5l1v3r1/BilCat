<DOC>
<DOCNO> 1346904 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fff54e8/l/0l0smilliyet0n0btr0cisvicre0ede0egul0ee0eekmek0ekatik0esurprizi0csiyaset0chaberdetay0c260b110b20a10a0c131860a40cdefault0bhtm/story01.htm </URL>
<DATE> 2010/11/26 </DATE>
<TIME> 01:09:49.0 </TIME>
<AUTHOR>  </AUTHOR>
<HEADLINE>
isvi������re���������de g������l���������e ���������ekmek kat������k��������� s������rprizi
</HEADLINE>
<TEXT>BERN AAKarşılama töreninin ardından Gül,  Bern’e gitmek için hızlı trene bindi. Eşi Hayrünnisa Gül ve beraberindekilerin yanı sıra İsviçre Cumhurbaşkanı Leuthard ile aynı kompartımanı paylaşan Gül, tren istasyonunda İsviçreli çocuklar tarafından karşılandı. Gül’ü ellerindeki Türk ve İsviçre bayraklarını sallayarak karşılayan çocuklar, önce İsviçre çocuk şarkılarını söylediler. Çocuklar  Gül’e bir de sürpriz yaparak  “Ekmek buldum katık yok” adlı şarkıyı seslendirdiler.  Gül, İsviçre Parlamentosu’na da hitap etti. Gül “İsviçre, farklı etnik ve dini unsurlar arasında tesis ettiği diyalog, hoşgörü ve anlayış kültürüyle her zaman örnek gösterilmektedir. Ülkenizin önümüzdeki dönemde de bu özelliğini koruması tarihi bir sorumluluktur” dedi. İsviçre’de yaşayan ve nüfusu 120 bini aşan Türk toplumunun iki ülke arasındaki işbirliğinin çeşitlendirilmesi için önemli fırsat olduğunu,  kültürel anlamda da bir dostluk köprüsü teşkil ettiğini dile getiren Gül, “Bu vesileyle vatandaşlarımızın her alanda İsviçre toplumuna uyum sağlamasını desteklediğimizi ve teşvik ettiğimizi belirtmek istiyorum” diye konuştu. Gül ve Leuthard, ortak basın toplantısı da düzenledi. İsviçre’de halk oylamasıyla minare yapımının yasaklanmasıyla ilgili bir soruyu yanıtlayan Gül, “İbadethane hakkında daha çok özgüvenin olmasını görmek isterdim. Kilise de olabilir, cami de olabilir, sinagog da olabilir. Gerçekten o dinin mensupları varsa, onlar tabii ki mimari tarzlar, ona göre şehirle bütünleşecek şekilde oluşabilir. Ama minareden korkulacak bir şey de yok” dedi. Leuthard da, “Biz camiye karşı değiliz minare inşaat sorunudur” ifadelerini kullandı.  Cumhurbaşkanı Abdullah Gül ve beraberindekiler, İsviçre Cumhurbaşkanı Doris Leuthart ile hızlı trende aynı vagonda Zürih’ten Bern’e geçti.Gül’ün ziyareti nedeniyle sıkı güvenlik önlemi alındı.İşte o şarkıEkmek buldum katık yokKatık buldum ekmek yokOdun buldum kibrit yokKibrit buldum odun yokPara buldum cüzdan yokCüzdan buldum para yokBir at buldum meydan yokMeydan buldum bir at yokKalem buldum defter yokDefter buldum kalem yokKitap buldum gözlük yokGözlük bulduk kitap yok</TEXT>
</DOC>
