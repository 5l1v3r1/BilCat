<DOC>
<DOCNO> 1346438 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/ffc2d67/l/0l0smilliyet0n0btr0cchp0eli0etekin0ecami0eyolsuzlugunun0ebelgesini0eortaya0ekoydu0csiyaset0csondakika0c250b110b20a10a0c13184420cdefault0bhtm/story01.htm </URL>
<DATE> 2010/11/25 </DATE>
<TIME> 17:13:01.0 </TIME>
<AUTHOR>  </AUTHOR>
<HEADLINE>
chp'li tekin cami yolsuzlu��unun belgesini ortaya koydu
</HEADLINE>
<TEXT>)CHP Genel Başkan Yardımcısı Gürsel Tekin, genel merkezde bir basın bilgilendirme toplantısı düzenledi. Tekin, partisinin lideri Kemal Kılıçdaroğlu'nun Salı günü yaptığı grup toplantısında toplumun ortak değeri olan bazı ibadethanelerdeki yolsuzlukları açıkladığını, bunun üzerine de AKP Genel Başkan Yardımcısı Hüseyin Çelik'in dün bazı açıklamaları olduğunu hatırlattı. Gürsel Tekin, dosyalarla desteklediği konuşmasında "İnançlarımızın ana merkezlerinde yolsuzluklar oluyorsa, Türkiye'deki devlet kurumlarında nelerin olup olmadığını tüm kamuoyunun takdirine sunuyorum," diye konuştu. “SAYIN GENEL BAŞKANIMIZ, İKTİDAR YÜRÜYÜŞÜNÜ ESKİSİNDEN DAHA HIZLI SÜRDÜRECEK” CHP Genel Başkanı Kılıçdaroğlu'nun dün başarılı bir ameliyat geçirdiğini ve sağlık durumunun iyi olduğunu söyleyen Tekin, Kılıçdaroğlu'nun bir kaç gün dinlendikten sonra, aktif çalışmasına başlayacağını belirtti ve "Sayın Genel Başkanımız, iktidar yürüyüşünü eskisinden daha hızlı sürdürecek," dedi. Tekin, Kılıçdaroğlu'nun salı günü yaptığı grup toplantısında toplumun ortak değeri olan bazı ibadethanelerdeki yolsuzlukları açıkladığını, bunun üzerine de AKP Genel Başkan Yardımcısı Hüseyin Çelik'in dün bazı açıklamaları olduğunu hatırlattı. Çelik'in, toplantısında “İmar planları çıkarıldı, yandaşlarına rant olarak verildi iddiası bir anamuhalefet partisi liderine yakışmıyor," dediğini ifade eden Tekin, şöyle konuştu: "İNANÇLARIMIZIN ANA MERKEZLERİNDE YOLSUZLUKLAR OLUYORSA, TÜRKİYE'DEKİ DEVLET KURUMLARINDA NELERİN OLUP OLMADIĞINI TÜM KAMUOYUNUN TAKDİRİNE SUNUYORUM" "Sayın Kılıçdaroğlu'nun belgesiz konuşmayacağını hepimiz biliyoruz. Keşke sayın Çelik, sayın Genel Başkanımıza cevap vereceğine şu dosyanın ne olduğunu, kendilerinde olup olmadığını bilmiyorum mutlaka vardır, merak edip isteseydi. İnançlarımızın ana merkezlerinde yolsuzluklar oluyorsa, Türkiye'deki devlet kurumlarında nelerin olup olmadığını tüm kamuoyunun takdirine sunuyorum. Yine elimde toparlayabildiğim 10 kadar cami plan tadili var. Cami plan tadili elbette olur. Oraya plana, cami işlendi diye eğer ihtiyaçtan çıktıysa, bölgede yeni camiler yapılmışsa bu plan tadilleri, değişiklikler yapılabilir, ancak bu kamu yararına olmalı." Tekin, elindeki dosyalardan örnekler sunarken, bazı cami plan tadillerinin ise "Camiye ihtiyaç yok" denilerek, rezidans, alış veriş merkezi şeklinde değiştirildiğini savundu. </TEXT>
</DOC>
