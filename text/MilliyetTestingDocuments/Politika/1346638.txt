<DOC>
<DOCNO> 1346638 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/ffd4a92/l/0l0smilliyet0n0btr0ckadin0emilletvekilleri0ekadina0esiddeti0etartisti0e0csiyaset0csondakika0c250b110b20a10a0c13184750cdefault0bhtm/story01.htm </URL>
<DATE> 2010/11/25 </DATE>
<TIME> 19:12:36.0 </TIME>
<AUTHOR>  </AUTHOR>
<HEADLINE>
kad��n milletvekilleri kad��na ��iddeti 'tart����t��'!..
</HEADLINE>
<TEXT>'Kadına yönelik şiddetle mücadele günü' Meclis'in de gündemindeydi. Bu özel gün, Meclis'te siyasi parti ayrımı gözetmeksizin kadın milletvekillerini ilk defa bir araya getirdi. Dayanışma mesajları ile başlayan kadın vekillerin basın toplantısı görüş ayrılıklarının su yüzüne çıkmasıyla sona erdi. Kadın vekilleri karşı karşıya getiren Başbakan Recep Tayyip Erdoğan'ın üç çocuk tavsiyesiydi.Siyasi parti ayrımı gözetmeden kadın milletvekilleri ilk defa bir araya geldiler. 25 Kasım kadına yönelik şiddetle mücadele günü için kameraların karşısına geçtiler. Bir tek MHP'den kadın milletvekilleri yoktu, Ankara dışında programları olduğu gerekçesiyle.Nisan ayında yapılan bir eylemde polis panzerinden sıkılan tazyikli suyla kalça kemiği kırılan BDP'li Sevahir Bayındır da oradaydı... "Şiddete karşı dayanışma önemli" dedi ve ekledi: "Kadın milletvekilleri en çok bu dönemde mağdur oldu..." Bayındır'ın sözlerinde sitem vardı: "3 ay içinde iyileşmezsem bu dönemi kapatmış olacağım. Kınanmalı ya da en azından böyle diyorum." Onun bu sözlerine kimse yanıt vermedi, kimse 'kınıyoruz' demedi.Dayanışmak için bir araya gelen kadın milletvekillerinin arasındaki görüş ayrılıkları CHP İzmir Milletvekili Canan Arıtman'ın konuşmasının ardından daha net ortaya çıktı: "Biz sayın Başbakan'ın '3 çocuk doğurun demesini' istemiyoruz. Her şeye ağlayan milletvekillerinin şiddet için konuşmasını gözyaşı dökmesini bekliyoruz." İşte bu sözlerin ardından konuşan AK Parti'li Fatma Şahin, Başbakan'a yönelik eleştiriye tepki gösterdi, "Elimde rapor var" dedi.Şahin, "Nüfus artışı azalıyor. Rapor var elimde Hacettepe Üniversitesi'nden... Canan Hanım'a da vereceğim" dedi.Arıtman ise, "Üç çocuk doğurun demek de bir şiddettir" diye konuştu.Canan Arıtman, AK Partili Güldal Akşit'in devreye girmesiyle sadece bir kaç sözle yanıt verebildi Şahin'e ama toplantı bittiğinde iki kadın vekil konuşmaya devam etti. Şahin'in elindeki raporu Arıtman'a verdiği görüldü.</TEXT>
</DOC>
