<DOC>
<DOCNO> 1340468 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fc23ed9/l/0l0smilliyet0n0btr0cchp0eli0egumusdag0etopkapi0esurlari0eyikilmak0euzre0csiyaset0csondakika0c180b110b20a10a0c13156370cdefault0bhtm/story01.htm </URL>
<DATE> 2010/11/18 </DATE>
<TIME> 13:09:53.0 </TIME>
<AUTHOR>  </AUTHOR>
<HEADLINE>
chp'li g��m����da��: topkap�� surlar�� y��k��lmak ��zre
</HEADLINE>
<TEXT>İstanbul CHP İl Genel Meclis Üyesi Gökhan Gümüşdağ, yerinde inceleyerek fotoğrafladığı tarihi Topkapı Surları’nın yok olmak üzere olduğunu söyledi. Gümüşdağ yaptığı açıklamada, Tarihi Topkapı Surları’nın Korunması hakkında ki yazılı önergesinin ise İl Genel Meclisi’nin 2010 yılı Kasım ayı birleşiminde, ilgili komisyonlara oy birliği ile havale edildiğini belirtti. Gümüşdağ hazırladığı önergede, tarihi Topkapı surlarının kaderine terk edilerek tarihe ihanet edildiği, yok olmak üzere olduğu, Avrupa Birliği’nin Kültür ve Tabiat varlıklarının korunması için oluşturduğu fonlardan yararlanıp yararlanılmadığı sorusunu sordu.-AĞAÇ KÖKLERİ SUR DUVARLARINI BİR BİRİNDEN AYIRIYOR-Tarihi eserlerde en büyük tahrifatı doğanın kendisinin yaptığını belirten Gümüşdağ, önergesinde şu konulara değindi:"Resimler incelendiğinde görülecektir ki, restore edilmemiş ve kendi haline bırakılan tarihi sur duvarları üzerlerinde ve diplerinde yetişmekte olan yaban otları, zaman içinde ağaçlara dönüşmekte ve bu ağaç kökleri nerede ise sur duvarlarını bir birinden ayırarak yer yer duvarların yıkılmasına sebep olmaktadır. Bu yıkım bir gecede olmadığında hiç birimiz bu tahrifatın farkında değiliz. Oysaki sabırlı olan doğa bizlere fark ettirmeden bu yıkımı gün be gün yapmaktadır eserlerin iliklerine kadar. Yüz yılların eserleri bir daha aslı orijinali gibi olmayacak. Bu tarihi surlarımız İstanbul’u karakterize eden eserlerimizdir. 2010 kültür başkenti ne laik olmak için her gün bir yerlerde caz ve rock konserine ev sahipliği yapan İstanbul da unutulmuş surlarımız her gün biraz daha yok olmaya yüz tutmaktadır."-"YEDİKULE SAHİLİNDE BAŞLAYAN ÇALIŞMA NEDEN DEVAM ETMEDİ?"-Önergesinde, bir dönem çok hızlı bir şeklide Yedikule ve sahil yolunun bazı kısımlarının restore edildiğini dile getiren Gümüşdağ, son 10-15 yıldır surların, tamamen doğanın ellerine teslim edildiğini vurguladı. "Nedeni ne olursa olsun bu restorasyon çalışmaları durdurulmamalıydı" diyen Gümüşdağ, "Kuvvetli bir ihtimalle bütçe imkânsızlığı nedeni ile bu çalışmalar durdurulmuş bahanesi kendimizi bir süreliğine avutmak ve vicdan azabından kurtulmak için yeterli olacaktır" dedi.-"ORTADA BİR SUÇ VAR"-Avrupa Birliği’nin kültür ve tabiat varlıklarının korunması için oluşturduğu bir takım fonlar olduğunu hatırlatan Gümüşdağ, "Bu fonlardan faydalanılıyor mu" diye sordu. Bu fonlardan İstanbul un faydalanması için gerekli araştırmaların yapılması gerektiğinin altını çizen Gümüşdağ, bu tür desteklerden faydalanmanın surların restorasyonu için büyük önem arz ettiğini vurguladı. Gümüşdağ ayrıca, "Ortada bir suç vardır, bu suçu işleyen doğadır. Fakat asıl sorumlu bu duruma önlem almayarak çanak tutan kurumlardır. Bu surların neden yapılmadığı araştırılması ve sorumlu kurumların bu surları onarması için gerekli bilgilendirilmenin yapılmasının önemini yüce meclisimizi takdirlerine arz ederiz" dedi.</TEXT>
</DOC>
