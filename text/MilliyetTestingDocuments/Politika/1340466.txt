<DOC>
<DOCNO> 1340466 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fc23ed8/l/0l0smilliyet0n0btr0csecimler0esaadet0eve0eak0eparti0earasinda0egececektir0csiyaset0csondakika0c180b110b20a10a0c13156430cdefault0bhtm/story01.htm </URL>
<DATE> 2010/11/18 </DATE>
<TIME> 13:09:50.0 </TIME>
<AUTHOR>  </AUTHOR>
<HEADLINE>
se��imler saadet ve ak parti aras��nda ge��ecektir
</HEADLINE>
<TEXT>Şerafettin Kılıç, Saadet Partisi İzmir İl Başkanlığı’nda düzenlenen bayramlaşma törenine katıldı.Saadet Partisi’nin 17 Ekim’deki kongresinde şahlanışın coşkusunu ortaya koyduklarını belirten Kılıç, Milli Görüş’ün bittiğini, parçalandığını, dağıldığını düşünenlerin ne kadar yanıldıklarını bir kez daha gördüklerini söyledi. Milli Görüş’ün doğal lideri Necmettin Erbakan’ın zor dönemde yeniden iş başına geldiğini, toparlanma ve iktidara yürüyüş için hazırlanma vaktini yaşadıklarını ifade eden Kılıç, şunları söyledi: "Hiçbir siyasi partiye nasip olmayan böylesine coşkulu bir kongre, ancak Milli Görüşçülerde var olan aşk, azim, heyecan ve dinamizmle gerçekleştirilebilirdi. Milli Görüşçülerde var olan bu aşk, azim ve kararlılık, bir büyük davanın bugünlere taşınmasına yol açmıştır. Kongremiz bir kez daha göstermiştir ki Türkiye’de siyasal dinamizmi en güçlü hareket Milli Görüş tabanında vardır. Saadet Partisi’nden başka, Milli Görüş’ten başka Türkiye ve dünyanın sorunlarını çözecek bir yol yoktur. Yıllardır söylediğiniz ne varsa doğruluğu bugün ortaya çıkmıştır. Halkın vereceği destekle Milli Görüş hareketi önümüzdeki seçimlerde büyük bir çıkış yapacak, ardından da halkın beklediği gibi ahlak ve maneviyata sahip çıkacak, ülkemizi dışa bağımlılıktan kurtaracak, yerli çözümler üretecek kadrolarıyla iktidara gelecektir." Genel seçimlerin AK Parti ve Saadet Partisi arasında geçeceğini, CHP’nin yüzde 20’nin üzerinde oy alamayacağını öne süren Kılıç, "Önümüzdeki seçimlere gerçekte üç parti girecektir. Saadet Partisi, AK Parti ve CHP. Halk, Cumhuriyet Halk Partisi’ni yüzde 20 oy oranında mühürlemiştir. Bu da demektir ki seçimler Saadet Partisi ile AK Parti arasında geçecektir. Su gelmiş, teyemmüm bozulmuştur.Milletimiz seçimlerde adil bir düzeni, refah içerisinde yaşamayı, bolluk ve bereketi, yani Saadet Partisi’ni tercih edecektir" dedi.</TEXT>
</DOC>
