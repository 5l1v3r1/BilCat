<DOC>
<DOCNO> 1340741 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fc39ce8/l/0l0smilliyet0n0btr0cbakan0eeroglu0ekurban0ebayrami0enda0eyuzde0e970ekurallara0euyuldu0csiyaset0csondakika0c180b110b20a10a0c1315670a0cdefault0bhtm/story01.htm </URL>
<DATE> 2010/11/18 </DATE>
<TIME> 17:02:39.0 </TIME>
<AUTHOR>  </AUTHOR>
<HEADLINE>
bakan ero��lu: kurban bayram��'nda y��zde 97 kurallara uyuldu
</HEADLINE>
<TEXT>Çevre ve Orman Bakanı Veysel Eroğlu, Kurban Bayramında Türkiye genelinde yüzde 97.5 oranında kurallara uyulduğunu bildirdi.Eroğlu, yaptığı açıklamada, Türkiye genelinde 20 milyona yakın kişinin kurban kestiğini vurgulayarak, kurban kesiminde kuralara uyulup uyulmadığının İl Çevre ve Orman Müdürlükleri tarafından denetlendiğini söyledi. Çevre ve Orman Bakanı Eroğlu’nun konuyla ilgili açıklaması söyle: "Kurban kesme kural ve esasları hususunda, Çevre ve Orman Bakanlığı’nın da katkılarıyla Diyanet İşleri Başkanlığı’nca, ’2010 Yılı Kurban Hizmetlerinin Uygulanmasına Dair Tebliğ’ yayımlanmıştır. Ayrıca Bakanlığımız web sayfasında kurban satış ve kesim yerleri duyurulmuştur.İl ve ilçelerde kurulu Kurban Hizmetleri Komisyonu, Yönetmelik ve yayımlanan Tebliğ hükümleri çerçevesinde Kurban Bayramı münasebetiyle gerekli tedbirler alınmıştır.Bakanlığımızın ve ilgili kurumların aldığı tedbirler ve artırılan cezalar neticesinde bu yıl ülke genelinde yok denecek kadar az istenmeyen görüntüler meydana gelmiş ve kurallara uymayanlar hakkında da gerekli kanuni işlemler yapılmıştır. Çevre hassasiyetine ve kurallara uyan herkese teşekkür eder, bu vesileyle bütün vatandaşlarımızın Kurban Bayramını kutlarım."</TEXT>
</DOC>
