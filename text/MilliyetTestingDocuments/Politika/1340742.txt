<DOC>
<DOCNO> 1340742 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fc2e93e/l/0l0smilliyet0n0btr0csaray0ebosna0eda0evekili0eaglatan0ekonser0csiyaset0csondakika0c180b110b20a10a0c13156510cdefault0bhtm/story01.htm </URL>
<DATE> 2010/11/18 </DATE>
<TIME> 17:02:39.0 </TIME>
<AUTHOR>  </AUTHOR>
<HEADLINE>
saray bosna'da vekili a��latan konser
</HEADLINE>
<TEXT>Türkiye’nin yardım elini muhtaç insanlara uzatmak amacıyla Kimse Yok mu Derneğince organize edilen yardım kampanyası etkinlikleri kapsamında Saraybosna’da faaliyet gösteren bir kolejde konser düzenlendi.Kolejin Boşnak, Hırvat ve Sırp öğrencilerinden oluşan "Sultan Fatih Mehmet" korosu kolejin müzik okulunda düzenlenen konserde, çeşitli enstrümanlar eşliğinde Türkçe ve Boşnakça ilahiler seslendirdi.Konseri, AK Parti Ankara Milletvekili Zeynep Dağı’nın yanı sıra, İstanbul İl Milli Eğitim Müdürü Muammer Yıldız, Samanyolu Televizyonu Genel Koordinatör Yardımcısı Rıdvan Kızıltepe, Kimse Yok Mu Derneği yöneticileri, gönüllüleri ile koroda yer alan öğrencilerin aileleri de izledi.Öğrencilerin Türkçe ve Boşnakça ilahilerin okunduğu konserde Zeynep Dağı, eşi olan Zaman gazetesi yazarı İhsan Duran Dağı ile davetli birçok kişi gözyaşlarını tutamadı.Konserin ardından sahneye davet edilen Dağı, ağlayarak yaptığı konuşmada, "Ne diyeceğimi bilemiyorum. Çocuklarımızın bir arada bulunarak yaptıkları bu çalışma, beni çok duygulandırdı. Böyle bir manzara karşısında söyleyecek sözüm yok. Emeği geçenlere teşekkür ediyorum, bu güzel yavrularımızın gözlerinden öpüyorum" dedi.</TEXT>
</DOC>
