<DOC>
<DOCNO> 1339732 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fbe2f23/l/0l0smilliyet0n0btr0cyurtdisi0eharcirah0erekortmeni0ecavusoglu0csiyaset0chaberdetay0c180b110b20a10a0c13154330cdefault0bhtm/story01.htm </URL>
<DATE> 2010/11/18 </DATE>
<TIME> 01:09:06.0 </TIME>
<AUTHOR>  </AUTHOR>
<HEADLINE>
yurtd������ ���harc��rah��� rekortmeni ��avu��o��lu
</HEADLINE>
<TEXT>HABER MERKEZİAvrupa Konseyi Parlamenterler Meclisi (AKPM) Başkanı ve Ak Parti Antalya Milletvekili Mevlüt Çavuşoğlu, TBMM Başkanı dahil Meclis’teki tüm milletvekillerini geride bırakarak “harcırah şampiyonu” oldu. Çavuşoğlu, 2003 yılından Mart 2010’a kadar yurt dışı gezileri için toplam 408 bin 167 lira harcırah aldı.Gazeteport’un haberine göre, DSP İstanbul Milletvekili Süleyman Yağız’ın 22 ve 23. dönem milletvekillerinin yurtdışı ve yurtiçi gezileri nedeniyle aldıkları harcırah miktarına ilişkin soru önergesine Meclis Başkanvekili Nevzat Pakdil yanıt verdi. Milletvekilleri ve Meclis başkanlarının görev yaptıkları süre içinde aldıkları harcırahlar, yurtdışı ve yurtiçi gezilerine ilişkin ayrıntılı bilgi veren Pakdil’in yanıtına göre en çok harcırahı, ocak ayında AKPM Başkanı seçilen Çavuşoğlu aldı. Çavuşoğlu, çıktığı yurtdışı geziler nedeniyle 408 bin 167 TL harcırah aldı. Halen AKPM Başkanı ve Batı Avrupa Birliği (BAB) Türk Grubu üyesi olan Çavuşoğlu, milletvekillerinin aldığı aylık 8 bin 200 lira maaşına göre, yıllık maaşlarından da fazla miktarda harcırah almış oldu.Erdem ikinci sırada NATO Parlamenter Asamblesi Türk Grubu Başkanı olan Ak Parti Kırıkkale Milletvekili Vahit Erdem de, 338 bin 748 lira ile en çok harcırah alan ikinci milletvekili oldu. Ak Parti İzmir Milletvekili, AKPM ve BAB Asamblesi Türk Delegasyonu üyesi Mehmet Sayım Tekelioğlu’na da 316 bin 89 lira harcırah ödendi.Aynı dönemde Meclis başkanları içinde en çok yurtdışına çıkan ve en çok harcırahı alan isim, 2002 - 2007 arasında Meclis Başkanlığı yapan Bülent Arınç oldu. Arınç tam 41 kez yurtdışına çıktı ve 71 bin 26 lira harcırah kullandı. Arınç, en fazla harcırahı, 2003 yılında gittiği Japonya için (5 bin 565 lira) aldı.Eski Meclis başkanlarından Köksal Toptan görev süresi boyunca 26 kez yurtdışına çıktı, bu seyahatler için 43 bin 913 harcırah ödendi. Halen Meclis Başkanlığı’nı sürdüren Mehmet Ali Şahin ise Mart 2010’a kadar çıktığı 8 yurtdışı gezisinde toplam 11 bin 919 TL harcırah kullandı.Aynı dönem için milletvekillerinin yurtdışı ve yurtiçi gezileri için kullandıkları toplam harcırah miktarı da yaklaşık 10.5 milyon lira olarak gerçekleşti.</TEXT>
</DOC>
