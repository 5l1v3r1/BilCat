<DOC>
<DOCNO> 1343495 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fd45f16/l/0l0smilliyet0n0btr0cetnik0emezhepsel0esiyaset0eyapilmaz0csiyaset0chaberdetay0c210b110b20a10a0c131640a50cdefault0bhtm/story01.htm </URL>
<DATE> 2010/11/21 </DATE>
<TIME> 03:31:49.0 </TIME>
<AUTHOR>  </AUTHOR>
<HEADLINE>
etnik, mezhepsel siyaset yap��lmaz
</HEADLINE>
<TEXT>CHP eski Genel Başkanı Deniz Baykal, etnik ve mezhepsel ayrışma temelinde siyaset yapmayı kesinlikle reddettiklerini belirterek, “Öyle siyaset yapanlarla o zeminde yarışmak da bizim işimiz değildir” dedi. CHP’nin bu tuzağa düşmeyeceğini belirten Baykal, teröre karşı bütün siyasi unsurların net tavır takınmasını isteyerek, “Hem silah olsun masanın üzerinde, hem de müzakere yapalım. Bu olmaz. Silahı reddetmeye cesaretiniz yoksa ülke olarak, ona rağmen demokrasi içinde siyasi müzakere yoluna giriyorsanız artık siz teslim olmuşsunuzdur” dedi.Trabzon Havalimanı’nda CHP İl Başkanı Volkan Canalioğlu ve partili grubu tarafından karşılanan Baykal’a kadın kolları çiçek verdi. Baykal, CHP Trabzon İl Başkanlığı’nda bir basın toplantısı düzenledi. CHP Merkez İlçe Başkanı Muharrem Şahin’in oğlunun nikah törenine katılacak olan Baykal, “Bütün CHP’lileri birarada görmekten mutlu olduğunu” belirterek; Türkiye‘nin CHP’deki dayanışma ve kardeşliğe ihtiyacı olduğunu söyledi. Muhalefette bugüne kadar yanlışları önleyerek büyük görev yaptıklarını belirten Baykal, iktidar olmanın kestirme yollarının insanı hatalara sürükleyebileceğine dikkat çekti. Baykal, “Kimse bizi ‘şöyle yap iktidara taşırız, şöyle yap iktidara getiririz’ laflarıyla aldatamaz. Eğriyi doğruyu en iyi şekilde biliriz. Kendi kimliğimizi siyasi pazarlık konusu yapmayız. CHP’nin kimliği Türkiye’nin kimliğidir. Türkiye’nin birliği, bütünlüğü CHP’nin duruşuna bağlıdır. Bunun bilincindeyiz. CHP’yi değiştirerek, dönüştürerek, bozarak ne CHP’ye iyilik yapmak mümkündür ne Türkiye’ye iyilik yapmak mümkündür” diye konuştu.  Kılıçdaroğlu’ndan Baykal’a yanıtKılıçdaroğlu, Diyarbakır’da bir gazetecinin Deniz Baykal’ın Trabzon’da bugün yaptığı, “etnik ve dinsel siyasetin yanlış olduğu ve CHP’nin de buna alet edilmek istendiği” yönündeki açıklamalarını hatırlatması üzerine, “Doğru. Etnik ve dinsel siyaset doğru değil, CHP öteden beri bunları reddediyor” dedi.</TEXT>
</DOC>
