<DOC>
<DOCNO> 1340738 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fc47a8b/l/0l0smilliyet0n0btr0cak0eparti0eden0ebuyukelci0eedelman0ea0esert0etepki0csiyaset0csondakika0c180b110b20a10a0c13156950cdefault0bhtm/story01.htm </URL>
<DATE> 2010/11/18 </DATE>
<TIME> 17:02:36.0 </TIME>
<AUTHOR>  </AUTHOR>
<HEADLINE>
ak parti'den b��y��kel��i edelman'a sert tepki
</HEADLINE>
<TEXT>Çelik yaptığı yazılı açıklamada; ABD’nin eski Türkiye Büyükelçisi Edelman’ın, "Türkiye’de yargı, medya ve ordunun saldırı altında olduğunu, Ergenekon, Balyoz gibi davaların hükümet karşıtlarını mahkemeye göndermek için kullanıldığını, Gülen cemaatinin polis ve istihbarata sızdığını, on binlerce insanın dinlendiğini, ülkede bir korku iklimi oluştuğuna" yönelik sözlerini değerlendirdi.Edelman’ın açıklamalarını "Muhatap alınmasına gerek görülmemekte birlikte söylemlerinin belli bir zihniyeti yansıtması bakımından değerlendirilmesi zorunlu olmuştur" diyen Çelik, "Başbakanımıza ve AK Parti iktidarına yönelik provokatif değerlendirmeleri, haksız iddiaları ve saldırgan üslubu dikkat çekmiştir" dedi.AKP iktidarları döneminde Türkiye’de büyükelçi olarak görev yaptığını hatırlatan Ömer Çelik, Türkiye’nin iç siyasetine yönelik yaptığı değerlendirmelerin gerçeği yansıtmadığını savundu.Çelik Edelman’ın sözlerini, "İktidarımız döneminde demokratikleşme, temel hak ve hürriyetlerin güçlendirilmesi, AB üyelik süreci ve serbest piyasa ekonomisi alanında kaydedilen büyük ilerlemelere karşı bir tutum" sözleriyle yorumladı. Çelik şöyle dedi:"Edelman’ın, Türk iç siyasetinde taraf olarak, kendi temsil ettiği zihniyeti Türk iç siyasetinde bir muhalefet partisinin destekçisi olarak konumlandırması manidardır. Söz konusu kişinin ülkemizde devam etmekte olan önemli hukuki süreçler tam bilgi sahibi olmaksızın, konunun bir tarafıymış gibi açıklamalarda bulunması da yadırganmıştır. Bunu bir adım ileri götürerek açıkça askeri darbe savunuculuğu yapması ise kınanması gereken bir durumdur. Edelman askeri darbe savunusu yapmakla, aslında vatandaşı olduğu ABD’nin temel demokratik değerleriyle çelişen, ayrıca tüm değerleri dışlayan bir tutum sergilemiştir."Edelman’ın, daha önce Türkiye’nin dış politikasını "eksen kayması" olarak değerlendirdiğini de hatırlatan Çelik, "Türkiye’nin yüksek demokratikleşme performansını Başbakanımızın, partimizin ve Hükümetimizin demokratik değerlere bağlılığını sorgulayarak gölgeleme gibi boş bir umudun içindedir" dedi.</TEXT>
</DOC>
