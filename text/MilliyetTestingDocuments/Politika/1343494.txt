<DOC>
<DOCNO> 1343494 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fd45f17/l/0l0smilliyet0n0btr0c0ediyarbakir0ei0eparis0eyapacagiz0csiyaset0chaberdetay0c210b110b20a10a0c131640a40cdefault0bhtm/story01.htm </URL>
<DATE> 2010/11/21 </DATE>
<TIME> 03:31:40.0 </TIME>
<AUTHOR>  </AUTHOR>
<HEADLINE>
���diyarbak��r����� paris yapaca����z
</HEADLINE>
<TEXT>Diyarbakır CHP Genel Başkanı olarak ilk kez gelen Kemal Kılıçadoğlu, barış ve kardeşlik mesajları verip, partilerini halka açtıklarını söyledi.  Sanat Sokağı’nda biraraya geldiği vatandaşın Kürt sorununu çözmesini istediği Kılaçdaroğlu, Diyarbakır’a hapishane değil, fabrika yapacaklarını söyledi. Kılıçdaroğlu, Türkiye’yi yeniden birlikte kuracaklarını belirterek, “Biz kardeşlik diyoruz, birileri ayrımcılık diyor. Özgürlük diyoruz, birileri baskı yapıyor. Kim ne yaparsa yapsın elele verdiğimizde, güçleri birleştirdiğimizde çözemeyeceğimiz bir sorun yoktur. Her sorunun haddini vereceğiz, gerekeni yapacağız. El ele güç birliği içinde bunun gereklerini yerine getirmek hepimizin görevidir” dedi.  Diyarbakır’a THY’nin tarifeli uçağıyla beraberinde Genel Başkan Yardımcıları Gürsel Tekin, Hurşit Güneş, Mesut Değer, Mehmet Zeki Gündüz, İsa Gök, Genel Sekreter Süheyl Batum ve bölge milletvekilleri ile birlikte saat 11.00’de gelen CHP Genel Başkanı Kemal Kılıçdaroğlu, havalimanında partililer ve bölge illerinden gelenlerin de bulunduğu vatandaşlar tarafından karşılandı. Havalimanından parti otobüsüyle kent turu atan Kılıçdaoğlu’na BDP’nin kalesi durumundaki merkez Bağlar İlçesi’nde özellikle küçük çocuklar otobüsünün peşinden koşarak, ‘Kemal abi’ diyerek seslendi. Kılıçdaroğlu, parti binasına geçerek partililerle görüştü. Parti binası önünde toplanan vatandaşların, ‘Başbakan Kemal’, ‘Barışın adı Kemal’ sloganlarıyla karşılanan Kılıçdaroğlu, burada 1000 kişiye seslendi.Konuşmasından önce vatandaşların bayramını kutlayan Kılıçdaroğlu, Diyarbakır’a gelmekten son derece mutlu olduğunu söyledi. Kılıçdaroğlu, “Birileri bize diyordu ki, Sivas’ın ötesine gidemiyorsunuz. Niye gitmeyelim? Ulusal bağımsızlık savaşını beraber verdik, ülkeyi beraber kurduk. Dedelerimiz aynı toprakta şehit olarak yatıyor. Birlik beraber olacağız. Demokratik bir devlette barış içinde, huzur içinde, kardeşlik içinde yaşayacağız, yaşamakta da kararlıyız” dedi.‘Hem kent, hem sorunlar büyüdü’Diyarbakır’a ilk kez 1976 yılında geldiğini anlatan Kılıçdaroğlu, “O zaman daha mütevazi, daha küçük bir Diyarbakır’dı. Sorunları bu kadar büyük değildi. Diyarbakır büyüdü, sorunları da büyüdü. Diyarbakır’ı sorunlardan ayırmak ve bölgenin Paris’i haline getirmek CHP’nin boynunun borcudur. Kesinlikle özgürlükleri genişleteceğiz. Hak ve özgürlükler Diyarbakır’a da gelecek. Ekmek ve iş de Diyarbakır’a gelecek. Devlet etnik kimlikler ve inançlar konusunda tarafsızdır. Her yurttaşa eşit hizmet götürmek zorundadır. Devlet budur. Devlet baskı yapmaz, asimilasyon yapmaz. Fabrika yaratır, istihdam yaratır, herkesi kucaklar, bunun için vardır” dedi.Diyarbakır’ın çok Başbakan ağırladığını kaydeden Kılıçdaroğlu, şöyle dedi: “Bir Başbakan geldi Diyarbakır’a. Çok şey vaadedeceği söyleniyordu ve şunu söyledi. Eski hapishaneyi yıkacağım söz size daha büyük bir hapishane yapacağım’ deyince partililer yuhh çekti. Bakın şimdi Diyarbakırlı kardeşlerime söylüyorum. CHP iktidarında hak ve özgürlükler genişleyecek. Etnik kimliklere saygı duyulacak, inançlara saygı duyulacak. Eski hapishane yıkılmayacak, orası müze yapılacak.”Bugünün Dünya Çocuklar Günü olduğunu hatırlatan Kılıçdaroğlu, sokaklarda işssizliğin en yoğun olduğu kentin Diyarbakır olduğunu söyledi.. Kılıçdaroğlu, “Diyarbakır’ın yaşadığı dram sadece Diyarbakır’a özgü değil. Aynı durumu Türkiye’nin her tarafında yaşıyoruz. Ama burada şiddette vardı, acı ve gözyaşı da vardı. Acıyı gözyaşını dindirmek bizim boynumuzun borcudur. Barışı ve kardeşliği sağlayacağız, özgürlüğü sağlayacağız. Özgürlük diyoruz, birileri baskı yapıyor. El ele güç birliği içinde bunun gereklerini yerine getirmek hepimizin görevidir” diye konuştu. ‘Gerçek aşk ölmez’CHP lideri olarak ilk kez Diyarbakır’a giden Kemal Kılıçdaroğlu sokakta vatandaşlarla bir araya geldi. “Biz Diyarbakır’a az geldik, Diyarbakırlıların dertlerini az dinledik” diyerek özeleştiri yapan Kılıçdaroğlu bir gazetecinin “Kürtlerle aşk yeniden alevleniyor diyebilir miyiz?” sorusu üzerine de, “Aşk ölmez, eğer gerçekse” yanıtını verdi.   SİVEREK’E İL SÖZÜ VERDİKılıçdaroğlu, saat 15.00 sıralarında Diyarbakır ’dan Şanlıurfa’nın Siverek İlçesi’ne geldi. İlçe girişinde davul-zurna ve zılgıtlar eşliğinde karşılanan Kılıçdaroğlu, kalabalıkla tokalaştı. Kılıçdaroğlu, “Ben şu ana kadar 3 ilçeye il olma sözü verdim. Konya ’nın Ereğli ve Seydişehir ilçeleri ile Siverek’i iktidarımızda il yapma konusunda halkımıza söz verdim ” dedi. Kılıçdaroğlu, Sanat Sokağı’ndaki bir kafede poşu takıp gençlerle tavla oynadı.Yılmaz Güney’in kardeşleri de vardıParis’te Yılmaz Güney ’in mezarını ziyaret ettiği için eleştirilen Kılıçdaroğlu ’nu Siverek’te, Yılmaz Güney ’in kardeşleri Yaşar ve Güzide Güney karşıladı.  Güney kardeşler, MHP lideri Bahçeli ’nin yaptığı eleştirilere de sert tepki gösterdi. Bahçeli ’nin de köken olarak Siverekli olduğunu öne süren Güney kardeşler,  “Yılmaz Güney ve bizler, bu ülkeyi, kendilerini milliyetçi olarak gösteren herkesten daha çok bu ülkeyi seviyoruz ” dedi. İl Başkanlığı dikkat çektiCHP’nin Diyarbakır İl Başkanlığı binası merkez Yenişehir ilçesi Ofis semti Rızvan Ağa Caddesi’ndeki 10 katlı bir binanın giriş katında bulunuyor. CHP il başkanlığı daha önce yine merkez Yenişehir ilçesi Aziz Mahmutoğulları Caddesi’nde yer alıyordu. CHP İl Başkanlığı’nın 2005’te taşındığı yeni binanın üst katlarında aileler otururken alt katlarında da elektronik eşya satan dükkânlar yer alıyor.BALIKLIGÖL’DE İKTİDAR DİLEĞİKılıçdaroğlu, vefat eden Ak Parti’li Mustafa Kuş’un ailesine taziyenin ardından Balıklıgöl’de kutsal olduğuna inanılan balıklara yem attı ve CHP’nin iktidar olmasını diledi.  </TEXT>
</DOC>
