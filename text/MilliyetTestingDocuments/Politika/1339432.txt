<DOC>
<DOCNO> 1339432 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fbaa8c1/l/0l0smilliyet0n0btr0cbayramlasmada0esav0esurprizi0csiyaset0csondakika0c170b110b20a10a0c1315380a0cdefault0bhtm/story01.htm </URL>
<DATE> 2010/11/17 </DATE>
<TIME> 17:11:36.0 </TIME>
<AUTHOR>  </AUTHOR>
<HEADLINE>
bayramla��mada sav s��rprizi
</HEADLINE>
<TEXT>CHP Genel Sekreteri Süheyl Batum ve Merkez Yönetim Kurulu (MYK) üyeleri, partililer ve vatandaşlarla bayramlaştı.CHP Genel Merkezindeki bayramlaşmaya, partinin eski Genel Sekreteri Önder Sav ile Ankara Milletvekili Hakkı Süha Okay da katıldı.Genel merkeze gelişinde gazetecilerin sorularını yanıtlayan Sav, son günlerde sosyal paylaşım sitesi "Twitter"dan kendi adına yapılan açıklamalarla ilgili olarak "Twitter" hesabının kendisine ait olmadığını belirtti.Teknoloji çağında böyle şeylerin olabileceğini ifade eden Sav, hesabı açan kişi hakkında herhangi bir şikayette bulunmayacağını kaydetti.Sav, "Twitter’da hesap açmayı düşünür müsünüz?" sorusunu ise "Hayır.Ben böyle şeylerden ziyade yüz yüze görüşmeyi, sizler gibi dostlara düşüncelerimi iletmeyi yeğlerim. Twitter üzerinden sorgulamak, sorgulanmak istemem" diye konuştu.Önder Sav, bir gazetecinin "Genel Başkan ile görüşmeniz oldu mu? Ayrılırken olacağını söylemiştiniz" şeklindeki sorusu üzerine, "CHP Genel Başkanı Kemal Kılıçdaroğlu ile henüz görüşmediğini" dile getirdi.Kılıçdaroğlu ile bayram nedeniyle telefonda görüşüp görüşmediklerine ilişkin bir soruya ise Sav, "Kendileriyle karşılıklı böyle bir bayram kutlamamız olmadı" yanıtı verdi.Bayramlaşma vesilesiyle partililerle bir araya geldiklerini kaydeden Sav, görevde kaldığı 10 yıl boyunca yaklaşık 20 bayramda partililerle buluştuklarını, bayramların insanları bir araya getiren, birleştiren ve dayanışmayı artıran yönlerini bölüştüklerini kaydetti.Bu bayramda da böyle bir dayanışmaya, birlikteliğe hem ülke içinde hem parti içinde gerek olduğunu belirten Sav, "Karşılıklı sevgi, saygı, dayanışma, hoşgörünün egemen olması gerektiğini düşünüyorum. CHP’ye, ülkemizin ihtiyacı var" dedi.Türkiye’nin içinde bulunduğu koşulların, siyasetin daha da önemli boyutlarını öne çıkardığını anlatan Sav, "CHP, bu boyutlar içinde gerekeni yapacaktır. CHP’nin, bugünkü demokratik, laik, sosyal hukuk devleti ilkelerine ve Atatürk milliyetçiliği anlayışına gerekli önemi vererek önümüzdeki süreci değerlendirmesi gerektiğini düşünüyorum. Devletin ülkesiyle, milletiyle bölünmez bütünlüğüne önem vererek çalışmaları sürdürmek gerektiğine inanıyorum" şeklinde konuştu.CHP Genel Sekreteri Süheyl Batum da Genel Başkan Kılıçdaroğlu’nun, partililerin bayramını kutladığını belirterek, "İnşallah bu muhalefetteki son bayramımız olacaktır" dedi.CHP Genel Başkan Yardımcısı Gürsel Tekin de bayramın sevgi, barış ve kardeşlik anlamına geldiğini kaydederek, bayram tatili nedeniyle yollarda yaşanan kazaların kendilerini çok üzdüğünü vurguladı. Tekin, vatandaşlardan tatil dönüşlerinde trafikte dikkatli seyretmelerini istedi.Konuşmaların ardından Batum ve Tekin’in yanı sıra bir diğer Genel Başkan Yardımcısı İsa Gök, Genel Sayman Hurşit Güneş ve bazı MYK üyeleri, vatandaşlarla bayramlaştı.Bu arada, Önder Sav açıklamalarını sürdürdüğü sırada Genel Sekreter Süheyl Batum, binanın girişinin bir başka noktasında konuşmasına başladı. Önder Sav, gazetecilerin Batum’un konuşmasının başladığını belirtmeleri üzerine, Sav konuşmasını keserek gazetecilerin bayramını kutladı.</TEXT>
</DOC>
