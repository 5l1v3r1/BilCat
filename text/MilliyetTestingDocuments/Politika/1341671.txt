<DOC>
<DOCNO> 1341671 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fc9efd2/l/0l0smilliyet0n0btr0csgk0ezarar0eetti0ebakanlik0egoz0eactirmadi0csiyaset0csondakika0c190b110b20a10a0c13159170cdefault0bhtm/story01.htm </URL>
<DATE> 2010/11/19 </DATE>
<TIME> 11:09:21.0 </TIME>
<AUTHOR>  </AUTHOR>
<HEADLINE>
sgk zarar etti bakanl��k g��z a��t��rmad��
</HEADLINE>
<TEXT>Çalışma ve Sosyal Güvenlik Bakanlığı’nın verileri, sağlık hizmet alımında SGK’nın toplam 15 milyon 928 bin 615 TL zarar ettiğini, buna karşılık uyguladığı ceza tutarının ise 46 milyon 579 bin 603 TL olduğunu ortaya koydu.Çalışma ve Sosyal Güvenlik Bakanlığı’nın 2010 yılında yürütülen denetim çalışmalarına ilişkin verileri, İş Teftiş Kurulu Başkanlığı’nca 2010 yılının ilk 9 ayında 3 bin 632 genel kontrol ve inceleme yapıldığını ortaya koydu. Verilere göre yapılan bu teftişlerle 2 milyon 895 bin 727 işçi ve bin 849 çırağa ulaşılarak, çalışma şartları yerinde incelendi.-22 MADEN OCAĞI KAPATILDI-Bakanlığın rakamlarına göre, projelendirilmiş teftişler dışında, 2010 yılı içerisinde, son dönemlerde sık sık kazalarla gündeme gelen maden ocaklarında yürütülen teftişler sonucu 22 işyeri hakkında kapatma ve 10 işyeri hakkında durdurma işlemi uygulandı.-BİN 294 SAHTE SİGORTALI TESPİT EDİLDİ-Müfettişlerce yürütülen soruşturmalar sonucunda ülke genelinde çeşitli sigorta yardımlarından yararlanmak amacıyla bin 294 sahte sigortalı tespit edildi. Bunun yanısıra bin 834 adet iş kazası ve meslek hastalığı vakasının soruşturması tamamlanırken iş kazası ve meslek hastalığı vakalarında bin 222 işverenin sorumluluğu tespit edildi. Ayrıca sağlık ve sigorta suistimallerinin tespitine yönelik denetimler sonucunda da Cumhuriyet Savcılıklarına 949 adet kişi için su duyurusunda bulunulması teklif edildi.-109 KURUMLA SÖZLEŞMESİNİ FESHETTİ-Bakanlığın verileri özel hastane, eczane ve tıbbi malzeme firması gibi Sosyal Güvenlik Kurumu’yla sözleşme imzalayan sağlık hizmet sunucularının usulsüzlük ve yolsuzluklarının kuruma faturasını da ortaya koydu. Rakamlara göre Bakanlık, sağlık hizmet sunucularından alınan sağlık hizmeti ve ilaç temini işlemleri gereği, 70’i özel hastane, 99’u eczane, 2’si optik, 62’si tıbbi malzeme firması ve 64’ü diğer sağlık tesisi olmak üzere toplam 297 sağlık hizmet sunucusunu mercek altına aldı. Yapılan incelemeler sonucunda ise toplam 109 kurumla sözleşmesini feshetti.-ZARAR 15 MİLYON CEZA 46 MİLYON TL OLDU-Yapılan denetimler sonucu, sağlık hizmet alımında tespit edilen Sosyal Güvenlik Kurumu zararı toplam 15 milyon 928 bin 615 TL oldu. Buna karşılık sağlık hizmet sözleşmesine uymadıkları gerekçesiyle, özel hastane, eczane, tıbbi malzeme ve diğer sağlık kuruluşlarına kesilen ceza miktarı ise 46 milyon 579 bin 603 TL’yi buldu.</TEXT>
</DOC>
