<DOC>
<DOCNO> 1339260 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fb9ff5e/l/0l0smilliyet0n0btr0ctarim0eve0ekoyisleri0ebakani0eeker0eden0ebakan0egunay0ea0ekismi0edestek0csiyaset0csondakika0c170b110b20a10a0c1315370a0cdefault0bhtm/story01.htm </URL>
<DATE> 2010/11/17 </DATE>
<TIME> 15:11:06.0 </TIME>
<AUTHOR>  </AUTHOR>
<HEADLINE>
tar��m ve k��yi��leri bakan�� eker'den, bakan g��nay'a k��smi destek
</HEADLINE>
<TEXT>muhabirinin sorularını yanıtladı. Kültür ve Turizm Bakanı Ertuğrul Günay’ın ‘Müze olabilir’ açıklamaları ile yeniden gündeme gelen ünlü Diyarbakır E tipi cezaevini kendisinin geçen yıl gündeme getirdiğini söyleyen Tarım Bakanı Eker, şehir merkezinde kalmış, 45 dönüm arazisi olan ve yoğun yapılaşma içerisinde kalan E tipi cezaevinin oradan taşınması için Adalet Bakanlığının çalışma yaptığını belirtti.Bakan Eker şunları söyledi:“Cezaevi taşındıktan sonra orası ne olacak. Bağlar ilçemizin şehircilik açısından en çok neye ihtiyacı var. Okula ihtiyacı var. Çünkü okul yapmak için ne kamuya ait arsa var, ne de doğru dürüst bir bina var. Bağlar ilçemizde bazı okullarda sınıf mevcutları 80- 90 öğrenciyi bulmuş durumda. Bu da eğitimin kalitesini düşürüyor ve bu konudaki ihtiyacı gözler önüne seriyor. Cezaevinin oradan taşınması ile boşalacak olan 45 bin metrekarelik alanı, en çok hangi sektöre ihtiyaç varsa orada kullanmak gerekiyor demiştim. Eğitim maksatlı olarak kullanılmasının şehircilik ve ihtiyaç açısından doğru olacağını düşünüyorum.” ‘BİR KISMI MÜZE OLABİLİR’Tarım Bakanı Eker, Kültür bakanı Günay’ın cezaevi ile ilgili söylediklerinin saygıdeğer olduğunu ve kendisi için çok önemli olduğunu da kaydederek şözlerini şöyle sürdürdü:“Orası Türkiye’nin demokrasi ve insan hakları uygulamaları açısından hepimizin içini kanatan, yüreğini dağlayan işkencelerin yaşandığı bir yer. Oranın bütünü ile hafızalardan silinmesi anlamına gelebilecek bir düşünceyi ve bir yapıyı elbette desteklemiyorum. Böyle bir şey söylemedim. Orası o gün boşaldıktan sonra, talebe göre ona uygun bir yapıya bir miktarı bırakılır ve müze olarak kullanılabilir. Müze için 45 dönümün tamamının tahsil edilmesinin gerek olmadığını düşünüyorum. İhtiyacı giderecek şekilde, toplumsal hafızayı diri tutacak veya o gün neye karar verilecekse, toplumun çoğu neye karar verecekse o gün karar verilecektir. Sayın Başbakan da ‘Vakti gelsin o zaman konuşulur, değerlendirilir’ demişti.”‘KAN DÖKÜLMEMESİ BİZİ SEVİNDİRİR’Tarım ve Köyişleri Bakanı Mehdi Eker, önümüzdeki yıl yapılacak olan genel seçimlere kadar eylemsizlik sürecinin uzatılması ve bölgede yaşanan olumlu hava ile ilgili olarak da şöyle konuştu:“Eğer Türkiye’de kan dökülmüyorsa, göz yaşı dökülmüyorsa, annelerin yüreği yanmıyorsa, ocaklara ateş düşmüyorsa bu bizi sevindirir herkesi sevindirmelidir. Biz Hükümet olarak sorunların daha çok demokrasi ile çözüleceğini problemlerin daha çok demokrasi ile çözüleceğini söyleyegeldik. 8 yıllık iktidarımız boyunca bunu söyledik. Bu alanda sürekli yapıcı olduk ve sürekli yapıcı adımlar attık. Biz iktidara geldiğimizde bu bölgede OHAL vardı. 2002 seçim çalışmalarında yollarda bir sürü barikat ve engellerden geçerdik. Bugün onların tamamı unutuldu gitti.”  TÜRKÇE- KÜRÇE TABELALAR KALDIRILMAZBakan Eker, Diyarbakır il Genel Meclisinin Kürtçe köy isimleri ile ilgili aldığı bir kararın mahkeme tarafından rededilmesi ile ilgili bir soruya da şu yanıtı verdi:“Bu konuda yetkili olan kurum yani köy isimlerinin değiştirilmesi konusunda yetkili İçişleri Bakanlığı'dır. Bugüne yapılan müracatlara olumlu yanıtlar vermiştir. Tartışma konusu olan olay eskiye dayanıyor ve İl genel meclisinin yetkisinde olmayan bir karardır. Mahkeme bu konuda karar vermiştir. Yoksa geçen bir yere gittim, tabelalarda Türkçe- Kürtçe köy isimleri vardı. Bunların kaldırılması söz konusu değildir. Bu konuda yapılmış fiili bir uygulama yoktur. Bunun demokratikleşme çalışmaları ile de ilgisi yoktur. Geçmişte alınan bir karar ile ilgili mahkemenin yetki aşımı ile ilgili verdiği bir karardır.”  ‘MAHKEMEDEKİ KÜRTÇE ISRARI SİYASİ TAVIRDIR’Bakan Mehdi Eker, Kürtçe savunma krizi nedeniyle tıkanma noktasına gelen KCK davası ile ilgili olarak da,m evzuatta mahkemelerde Türkçe savunma yapılacağının belirtildiğini, ancak mahkemenin kayıtlara Kürtçe’yi bilinmeyen bir dil olarak geçirmesini doğru bulmadığını söyledi. Bakan Eker şöyle konuştu:“Ben mahkemenin, insanların konuştuğu dili ‘bilinmeyen bir dil’ olarak kayıtlara geçirmemesini tercih ederdim. Normal zamanlarda, daha önce her zaman Türkçe konuşan, Türkçe yazışan, günlük yaşamlarında da çoğunlukla Türkçe konuştuğunu bildiğimiz görevli insanların, Belediye başkanları ve siyasilerin, gündelik hayatlarında Türkçe kullanmalarına rağmen kalkıp mahkemelerde bunu ısrarla yapmalarını süreci çözmeye dönük bir adım olarak görmüyorum. Onu da ayrıca sorgulamak lazımdır. Oradaki Kürtçe’de ısrar siyasi bir tavırdır.”</TEXT>
</DOC>
