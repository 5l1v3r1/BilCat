<DOC>
<DOCNO> 1345673 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/ffb8572/l/0L0Smilliyet0N0Btr0C0Ebasbakan0Ea0Emal0Evarliginin0Ekaynagini0Esormak0Ehakaret0Edegil0E0Csiyaset0Csondakika0C250B110B20A10A0C13183990Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:48.0 </TIME>
<AUTHOR>  </AUTHOR>
<HEADLINE>
'Başbakan'a mal varlığının kaynağını sormak hakaret değil'
</HEADLINE>
<TEXT>Milletvekili , Başbakan  tarafından hakkında açılan 50 bin liralık dava reddedilince, "Milyon dolarlık villada oturan, oğluna ‘gemicik’ alan, lüks bir hayat tarzına sahip olan Sayın Başbakan’a bunun kaynağının sorulmasının normal olduğunu ve bu soruyu içtenlikle cevaplandırması gerektiğini birilerinin hatırlatması gerekir" dedi.

Yazılı bir açıklama yapan CHP Gaziantep Milletvekili Akif Ekici, şöyle dedi: "Eleştiriye tahammülü olmayan Sayın Başbakan şimdiye kadar pek çok gazeteciye, karikatüriste, siyasi parti başkanına ve milletvekiline dava açmış, bu davaların çoğu da reddedilmiştir. Milyon dolarlık villada oturan, oğluna ‘gemicik’ alan, lüks bir hayat tarzına sahip olan Sayın Başbakan’a bunun kaynağının sorulmasının normal olduğunu ve bu soruyu içtenlikle cevaplandırması gerektiğini birilerinin hatırlatması gerekir. Kamu kaynaklarının adil, etkin ve verimli bir şekilde kullanılmasından sorumlu birine görevde bulunduğu süre içinde edindiği malvarlığının kaynağını sormak hakaret değil, bir milletvekili olarak benim halka karşı en önemli görevlerimden biridir."</TEXT>
</DOC>
