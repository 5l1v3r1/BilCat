<DOC>
<DOCNO> 1345690 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510889/s/ff92ca5/l/0L0Smilliyet0N0Btr0Cmersin0Echp0Eil0Ebinasi0Eisgal0Eedildi0Csiyaset0Csondakika0C250B110B20A10A0C131830A60Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:55.0 </TIME>
<AUTHOR>  </AUTHOR>
<HEADLINE>
Mersin CHP İl binası işgal edildi
</HEADLINE>
<TEXT>Sendikalı oldukları gerekçesiyle  Çivi Fabrikası’ndaki işlerinden çıkarılan işçilerin   İl Başkanlığı binası önündeki eylemleri devam ediyor. Polisin geniş güvenlik önlemleri aldığı bölgeye giriş çıkışlar kapatıldı. Göstericilerle polisin sıklıkla karşı karşıya geldiği eylemde Birleşik Metal-İş Anadolu Şube Başkanı Seyfettin Gülengül, işçilere zor kullanılması durumunda eylemin tüm yurda yayılacağını söyledi.
İşçilerin sabah saatlerinde başlayan eylemi yaklaşık 3 saattir devam ediyor. Polisin yoğun güvenlik önlemleri aldığı CHP Mersin  önünde, sokağa giriş ve çıkış yolları yaya ve araç trafiğine kapatıldı. Zaman zaman polisle göstericiler arasında gerginlikler yaşanırken, olay yerine gelen itfaiye de tepki gösteren işçiler, camlara çıkarak kendilerini aşağı atmakla tehdit etti. Aralarında Sağlık Emekçileri Sendikası Mersin Şube Başkanı Yılmaz Bozkurt’un da bulunduğu işçilerin  ekipleri tarafından zor kullanarak CHP binasından çıkarıldığı görüldü.
-AİLELERİ DE DESTEĞE GELDİ-
İşçilerin parti binası önünde eylemleri sürerken aileleri de destek vermek için bölgeye geldi. Ancak polisin binanın çevresine kurduğu barikatı aşamayan aileleri, işçilere uzaktan sloganlarla destek verdi. İşçilerin ve ailelerinin "Direne direne kazanacağız", "İş ekmek yoksa barış da yok" sloganları attığı eyleme destek vermek için gelen  Mersin İl Başkanı Ali Tanrıverdi de yaşananlara tepki gösterdi. Tanrıverdi ihbar geldiğini ve işçilerle görüşmek istediğini belirtirken "Aracı olmak istiyorum ama polis izin vermiyor. Polis zincirini geçemiyoruz. Demokrasiden özgürlükten bahsedenler neler yapıyorlar.  İl Başkanı bile buraya giremiyorsa vatandaş ne yapsın" dedi.
-EYLEM TÜM YURDA YAYILIR-
Öte yandan işçilerle ve Akdeniz çivi fabrikasının sahibi aynı zamanda CHP’li Belediye Meclis Üyesi olan Serhat Düvenci ile görüştükten sonra basına açıklama yapan Birleşik Metal İş Sendikası Anadolu Şube Başkanı Seyfettin Gülengül, tüm işçiler yeniden sendikalı olarak işe başlatılana kadar eylemin devam edeceğini söyledi. İşçilerin sendikal örgütlenmeleri nedeniyle işten çıkarıldığını ifade eden Gülengül, "Şirket işçilere sendikadan istifa edin diyor. Akdeniz çividen istifa edin. Ama başka bir işe alıyım diyor. 30 işçiyi geri alacaklarını söylüyorlar. İşçilerin tamamı işbaşı yapıncaya kadar eylemimiz sürecek. Eğer burada işçilere zor kullanılırsa da bu eylem burada kalmaz tüm yurda dağılır" dedi.
-CHP’DEN KİMSE SENDİKAYA GERİ DÖNMEDİ-
Gülengül yaptığı açıklamada, CHP İl Başkanı Yılmaz Şanlı’nın fabrikanın sahibi Serhat Düvenci’nin mali müşaviri olduğunu, kendilerine yardım etmesi için bu eylemi CHP önünde yaptıklarını dile getirdi. Gülengül, konuyla ilgili daha önce CHP Genel Başkan Yardımcısı İsa Gök ile Milletvekili ’ü aradıklarını da sözlerine eklerken "Özgürlüklerden ve sendikalılaşmadan bahsedenler ne yapıyorlar. Durumun ne olduğunu Sayın İsa Gök ile Ali Rıza Öztürk’e anlattık. Serhat Düvenci kendilerinin Meclis Üyesidir, partilisidir.Yanlış bir tutum içinde olduğunu söyledik. Ama kimse sendikaya geri dönmedi" dedi. Eylemin ardından Genel Başkan Yardımcısı İsa Gök’ün kendisini aradığını da sözlerine ekleyen Gülengül "Bu tutumu yapılan bu eylemi CHP’ye karşı yapılan eylem olarak değerlendirmiş" diye konuştu.
İŞTEN ÇIKARMALAR PARTİYLE İLGİLİ DEĞİL
CHP Mersin İl Başkanı Yılmaz Şanlı, Akdeniz Çivi Fabrikası’ndaki işçilerin işlerinden çıkarılmasının, CHP’yi ilgilendiren bir durum olmadığını söyledi.
Sendikalı oldukları gerekçesiyle Akdeniz Çivi Fabrikası’ndaki işlerinden çıkarılan işçilerin CHP Mersin İl Başkanlığı binası önündeki eylemleri devam ediyor. CHP Mersin İl Başkanı Yılmaz Şanlı, eyleme ilişkin Mersin ’nde yaptığı açıklamada, konudan haberdar olduğundan itibaren iyi niyetle il binasındaki işçilerle görüşmek üzere, emniyet yetkilileri ile beraber parti binasına girerek, görüşme yapmak istediklerini ancak tekliflerinin reddedildiğini belirtti. CHP il binası kapısının açılmadığını söyleyen Şanlı, "Partimizin meclis üyesi bir işverenin iş yerindeki işten çıkarılan işçiler eylemlerine devam edeceklerini söylediler. Konun ekonomik olması işçi ve  arasında olması nedeniyle partimiz ilgilendiren bir durum olmadığı anlaşılmıştır. İlgili  yetkilileri ile işveren bir araya getirilerek uzlaşmaya çalışıldı. Halen bu konudaki çalışmalarımız devam ediyor" dedi.
CHP Sendikaların ve işçilerin haklı mücadelesine destek verdiğini belirten Şanlı şöyle konuştu:
"Ancak tarafı olmadığımız ve partimize karşı haksız olduğunu düşündüğümüz bu eylemde partimize misafir olarak kabul ettiğimiz işçi arkadaşlarımızın, sendika yetkilerinin zarar görmemesi için iyi niyetli çabalarımıza devam edeceğiz. Bu konuda eyleme katılan işçileri olayın bu aşamadan sonra olası ve üzücü provokatif eyleme dönüşmemesi için eylemi sona erdirmek üzere sağduyuya davet ediyorum</TEXT>
</DOC>
