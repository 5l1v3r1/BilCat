<DOC>
<DOCNO> 1338385 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fb5575f/l/0l0smilliyet0n0btr0csiz0ede0e30ecocuk0eyapin0ebol0ekuvvet0ediliyorum0csiyaset0chaberdetay0c170b110b20a10a0c13152670cdefault0bhtm/story01.htm </URL>
<DATE> 2010/11/17 </DATE>
<TIME> 03:34:39.0 </TIME>
<AUTHOR>  </AUTHOR>
<HEADLINE>
siz de 3 ��ocuk yap��n bol kuvvet diliyorum
</HEADLINE>
<TEXT>GÜVEN ÖZALP BrükselBağış, Avrupa’da Müslüman nüfusun oranının 2020’de toplam nüfusun yüzde 10’una ulaşacağının, Türkiye’deki gayrimüslimlerin nüfusa oranının ise çok düşük kaldığının hatırlatılması üzerine bunun çoğalma ve göçle ilgili olduğunu belirterek şunları söyledi: “Başbakanım, Yunan mevkidaşından Yunanistan’a göçen Rum kökenli Türk vatandaşlarını geri dönmeye teşvik etmesini istedi çünkü biz onları zenginliğimizin bir parçası olarak görüyoruz. Eğer bu daveti kabul eder ve Türkiye’ye dönerlerse bu nüfus oranında belirgin bir artış sağlar. Başbakanımın, Türkiye’de her yeni evlenen çifte de bir tavsiyesi var. Türkiye’nin en önemli güçlerinden birinin genç nüfusu olduğu görüşünde. Dolayısıyla genç nüfus avantajının korunması için en az üç çocuk yapılmasını tavsiye ediyor. Eğer farklı inançların mensupları da bu tavsiyeye uymak isterlerse bu da bir opsiyon. Bu durumda onlara bol kuvvet diliyorum.”</TEXT>
</DOC>
