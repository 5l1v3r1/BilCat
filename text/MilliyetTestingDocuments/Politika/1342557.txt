<DOC>
<DOCNO> 1342557 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fced8ef/l/0l0smilliyet0n0btr0cchp0enin0edustugu0edurum0eortada0csiyaset0chaberdetay0c20a0b110b20a10a0c13160a650cdefault0bhtm/story01.htm </URL>
<DATE> 2010/11/20 </DATE>
<TIME> 01:09:34.0 </TIME>
<AUTHOR>  </AUTHOR>
<HEADLINE>
chp���nin d����t������ durum ortada
</HEADLINE>
<TEXT>Başbakan Recep Tayyip Erdoğan, yakalandığı kanser hastalığından dün ölen AK Parti Şanlıurfa Milletvekili Mustafa Kuş’un bugün Şanlıurfa’daki cenaze törenine katıldı. Eyyüp Peygamber Camisi’ndeki cenaze namazının akatılan ve Milletvekili Kuş’un Türk bayrağına sarılı tabutu başında dua eden Erdoğan, cenaze namazına katılanlara hitap etti. Erdoğan, daha sonra tabutu omuzlayarak bir süre taşıdı.Başbakan Erdoğan, Ak Parti Genel Başkan Yardımcısı Salih Kapusuz ile birlikte, ‘DAP’ uçağı ile saat 11.15’te GAP Havaalanı’na geldi. Başbakan Erdoğan daha sonra saat 12.00 sıralarında cenaze namazının kılınacağı Eyyüp Peygamber Camisi’ne geldi. 2007 yılında yapılan seçimde Ak Parti 9’uncu sıra adayı olarak seçilip TBMM’ye giren ve dün tedavi gördüğü Ankara’da vefat eden 7 çocuk babası 62 yaşındaki Mustafa Kuş için cuma namazının ardından cenaze namazı kılındı. Hz. Eyyüp Peygamber’in çile çektiği mağaranın bulunduğuna inanılan camiye gelen yaklaşık 7 bin kişi cuma namazının ardından, Şanlıurfa Müftüsü Ramazan Tahiroğlu’nun imamlığında cenaze namazı kıldı. Namaz sonrasında Başbakan Erdoğan, caminin merdivenlerine çıkarak Kuş’un dürüst ve görev adamı olduğunu belirten bir konuşma yaptı ve  bazı milletvekilleri ile birlikte milletvekili Mustafa Kuş’un Türk bayrağına sarılı tabutunu omuzladı. Bir süre tabutu taşıyan Erdoğan, daha sonra cami bahçesinde Kuş Ailesi’nin fertlerine başsağlığı dileğinde bulundu.  Tören ardından beraberindeki Adalet Bakanı Sadullah Ergin, Ak Parti Genel Başkan Yardımcısı Salih Kapusuz, Grup Başkanvekili Mustafa Elitaş ve milletvekilleriyle birlikte parti il başkanlığını ziyaret etti. Erdoğan burada yaptığı kısa konuşmada şunları söyledi: “Herkes AK Parti’ye gelip siyasetini burada yapabilir, çünkü biz bir çatı partisiyiz. Partimize yönelik bazı katılmalar kimseyi rahatsız etmesin. Önümüzde bir seçim var. Görüyorsunuz, CHP ’nin düştüğü durum ortada. Şimdilerde birleşme için ‘şunlarla yapalım mı, yapmayalım mı’ görüşmeleri yapıyor. Bu neden oluyor? Tabii ki bu bizim gücümüzden ileri geliyor. Hiç kimse endişe etmesin, geçtiğimiz halk oylamasında nasıl bir araya geldiklerini ve ne sonuç çıktığını gördünüz. Evelallah biz bir olalım, diri olalım.”    Kılıçdaroğlu başsağlığı dilediCHP Genel Başkanı Kemal Kılıçdaroğlu, Başbakan Recep Tayyip Erdoğan’ı telefonla arayarak AK Parti Şanlıurfa Milletvekili Mustafa Kuş’un yaşamını yitirmesi nedeniyle başsağlığı diledi. Erdoğan ile özel bir diyalogları olmadığını Milliyet’e anlatan Kılıçdaroğlu, “Şanlıurfa’ya geçtiğimizde milletvekilinin ailesini de ziyaret edeceğim” dedi. MANSUR ÇELİK Ankara</TEXT>
</DOC>
