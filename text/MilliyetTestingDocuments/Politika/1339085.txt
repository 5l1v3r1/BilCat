<DOC>
<DOCNO> 1339085 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fb887f1/l/0l0smilliyet0n0btr0cbdp0egenel0ebaskani0etalabani0egorustu0csiyaset0csondakika0c170b110b20a10a0c13153320cdefault0bhtm/story01.htm </URL>
<DATE> 2010/11/17 </DATE>
<TIME> 13:10:02.0 </TIME>
<AUTHOR>  </AUTHOR>
<HEADLINE>
bdp genel ba��kan��, talabani g��r����t��
</HEADLINE>
<TEXT>Demirtaş, Irak Devlet Başkanı Talabani'nin kurban bayramı vesilesi ile kendilerini öğle yemeğine davet ettiğini ve heyet olarak buna katıldıklarını söyledi. Demirtaş, toplantıya ilişkin karşılıklı değerlendirmelerde bulunduklarını anlatırken, “Bildiğiniz gibi Türkiye'de devam eden Kürt sorununun tartışma süreci ve bu konuya ilişkin görüş alışverişinde bulunduk. Irak'ta hükümet yeni kuruldu. Bağdat Hükümeti konusunda son düşüncelerini dinledik. Büyük bir keyif aldık diyebiliriz.  Irak, İran ve Türkiye'den katılan bir çok parti ile de bir araya gelme fırsatı bulduk” dedi.BDP Gernel Başkanı Demirtaş, Sosyalist International'ın başkanlığını yapan Yunanistan Başbakanı Yorgo Papandreu ile de görüşrken bu konuyla ilgili şu açıklamayı yaptı.“Partimize tam üyelik için destek talebinde bulunduk. Sosyalist International'n Kürt çalışma  grubu var, bunun daha aktif hale gelmesi için talepte bulunduk. Kendisi sıcak baktığını, zaten bildiğini, desteklemeye devam edeceğini söyledi. Hem partimizin tam üyeliği hem de  çalışma grubunun yeniden aktif hale gelmesi için katkı sunacağını belirtti.”Kurban bayramını kutlayan Demirtaş, şöyle devam etti:“Barış ve özgürlük taleplerinin kurban edilmediği bir kurban bayramı ülkemizde bir başlangıca dönüşsün. Herkesi kardeşlik, barış duyguları etrafında bir kez daha bütünleşmeye çağırıyorum. Bu bayram bunun için en büyük fırsat olur. Bayramdan sonra Türkiye'yi yoğun bir gündem bekliyor. Her günün Türkiye’de toplumumuzda bayram havasında geçmesi  için hepimize çok sorumluluk düşüyor, bütün siyasetçilere çok sorumluluk düşüyor.her şeyden önce hükümetin artık Türkiye’yi bayram havasına sokacak cesaretli politikalar, çözümler üretmeye beklediğimi belirtmek istiyorum.”</TEXT>
</DOC>
