<DOC>
<DOCNO> 1338378 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fb55766/l/0l0smilliyet0n0btr0csuleymaniye0ede0ebayram0csiyaset0chaberdetay0c170b110b20a10a0c13152510cdefault0bhtm/story01.htm </URL>
<DATE> 2010/11/17 </DATE>
<TIME> 03:33:59.0 </TIME>
<AUTHOR>  </AUTHOR>
<HEADLINE>
s��leymaniye���de bayram
</HEADLINE>
<TEXT>İSTANBUL MilliyetBaşbakan Recep Tayyip Erdoğan dün sabah ve bayram namazını, üç yıl süren restorasyon çalışmaları tamamlanarak ibadete açılan Süleymaniye Camii’nde kıldı. Erdoğan, “Bayramınız mübarek olsun, milletimiz için birliğimizin, kardeşliğimizin ziyadeleşmesine, alemi İslamın intibahına (uyanma), ittihadına (birleşme) insanlığın barışına vesile olsun” dedi.Sabah ve bayram namazını Süleymaniye Camii’nde kılan Erdoğan’a, Devlet Bakanı ve Başbakan Yardımcısı Bülent Arınç, Devlet Bakanı Hayati Yazıcı, İstanbul Valisi Hüseyin Avni Mutlu, Büyükşehir Belediye Başkan Vekili Ahmet Selamet, Emniyet Müdürü Hüseyin Çapkın ve Fatih Belediye Başkanı Mustafa Demir eşlik etti. Erdoğan, cemaatin bayramını kutladıktan sonra, dışarıda bekleyen vatandaşlara hitaben kısa bir konuşma yaptı. Aziz İstanbulluları, Kurban Bayramı’nın ilk gününde Süleymaniye’de bir bayram sabahında en kalbi duygularla selamladığını ifade eden Erdoğan, “Bayramınız mübarek olsun, milletimiz için birliğimizin, kardeşliğimizin ziyadeleşmesine, alemi İslamın intibahına, (uyanma)ittihadına, (birleşme) insanlığın barışına vesile olsun” diye konuştu. ‘Ters müdahaleler var’Süleymaniye Camii’nin 1847 ve 1959 yıllarında da restore edildiğini anlatan Erdoğan, “Biz ise 2007’de restorasyon çalışması değil koruma esaslı olarak bir çalışma yaptırdık ve bu çalışmanın cami kısmını bugün tamamlamış bulunuyoruz. Burada çok çok dikkat ettiğimiz konular, caminin içinde minarelerinde ve avlularında iskeleler kurmak suretiyle hassasiyetle, A’dan Z’ye, birkaç eksiğini daha sonra gidermek üzere, tamamladık” dedi.Caminin çeşitli yerlerinde, değiştirilmesi gereken veya sonradan betonarme olarak yapılan aslına ters bazı müdahaleler tespit edildiğini ifade eden Erdoğan, bunlarında hızla düzeltileceğini söyledi.‘Geleceğe taşıyacağız’Kurban Bayramı’nda vatandaşlara ailece mutluluklar dileyen Erdoğan, sözlerini şöyle tamamladı:“Camimizin yapımında başta Kanuni Süleyman, Mimar Sinan olmak üzere bütün emeği geçenleri rahmetle anıyoruz. Bunlar ülkemizin mührüdür, bu mühürleri kaybetmeyeceğiz. Bu mühürleri geleceğe taşıyacağız inşallah.”Üç yılda 21 milyon lira harcandıSüleymaniye Camii, Kanuni Sultan Süleyman adına 1551-1558 yılları arasında Mimar Sinan tarafından yapıldı. 3 yıl süren restorasyon çalışmalarına Vakıflar Genel Müdürlüğü’nce 21 milyon lira harcandı. Restorasyonda, mimar, kalemkar, hattat, sanat tarihçi, restoratör, konservatör ve işçilerden oluşan 200 kişi görev yaptı. Türk-İslam kültürünün zirve eserlerinden sayılan caminin restorasyonunda, çimentodan arındırma tekniği uygulandı. 8 şiddetindeki depreme dayanıklı olduğu belirlenen caminin kubbesinde, akustik için yerleştirilmiş 256 adet küp bulundu, pandantiflerde orijinal kalem işleri tespit edildi. 150 yıl önce ana kubbeye yazılan ayette, eksik olduğu belirlenen bir harf, kurul kararıyla hattatlar tarafından yazıldı.Diyanet İşleri Başkanı’ndan Tarkan’a eleştiriYeni Diyanet İşleri Başkanı Prof. Dr. Mehmet Görmez, Süleymaniye’de bayram vaazı verdi ve bayram namazını kıldırdı. Prof. Dr. Görmez, ilk vaazında, kurban edilecek hayvanlara karşı merhamet, sevgi, temizlik ve çevre sağlığına dikkat edilmesi gerektiğini anımsatarak, şunları söyledi: “Dünyaya başka şekillerde yansıyacak ve yanlış anlamalara yol açacak davranışlardan uzak durarak kurban ibadetini yerine getirmek gerekir. Ama hiç kimse bize buradan hayvan sevgisi, hayvan hakları dersi vermeye kalkmasın. Biz, bir karıncayı incitmenin bile mahşerde soru olacağını idrak eden bir medeniyetin çocuklarıyız.” Görmez bu sözleriyle “Çok güzel bir bayram olsun. Olabildiğince az hayvan öldürülsün inşallah” diyen Tarkan’ı da isim vermeden eleştirmiş oldu.NOTLAR...Çocuklara zamlı harçlık verdi* Bayram namazı nedeniyle Süleymaniye Camii’nde yoğunluk yaşandı. Yoğunluktan dolayı camiye giremeyen çok sayıda kişi, namazını caminin avlusunda ve dışında kıldı.* Süleymaniye Camii’nin içinde ve dışında çok sıkı güvenlik önlemleri alındı. Caminin şerefelerine ve karşısındaki yapıların üzerine keskin nişancılar konuşlandırıldı.* Namazın ardından Başbakan Erdoğan, Bülent Arınç, Devlet Bakanı Yazıcı ve Prof. Dr. Görmez, camideki vatandaşlarla bayramlaştı. Protokol ile bayramlaşmak isteyen vatandaşlar cami içinde izdihama yol açtı. Erdoğan, camide elini öpen çocuklara da 10’ar lira bayram harçlığı verdi.* Açılış törenine Başbakan Erdoğan’ın kızları Esra Erdoğan Albayrak ile Sümeyye Erdoğan da katıldı.* Cami çıkışında, makas ve kesici aletler üreticisi Tatsuya Miyata isimli Japon işadamı da Erdoğan’a isminin yazılı olduğu el yapımı makas ve kişisel bakım seti hediye etti.En yeni konut projelerinin adresi burası.Yorum yaz</TEXT>
</DOC>
