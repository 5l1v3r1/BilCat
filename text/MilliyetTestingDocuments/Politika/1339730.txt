<DOC>
<DOCNO> 1339730 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510889/s/fbe3d7a/l/0l0smilliyet0n0btr0cnato0eda0egozler0eturkiye0ede0csiyaset0chaberdetay0c180b110b20a10a0c13154320cdefault0bhtm/story01.htm </URL>
<DATE> 2010/11/18 </DATE>
<TIME> 01:09:01.0 </TIME>
<AUTHOR>  </AUTHOR>
<HEADLINE>
nato���da g��zler t��rkiye���de
</HEADLINE>
<TEXT>GÜVEN ÖZALP BrükselNATO’nun geleceğinin çizileceği tarihi nitelikteki Lizbon Zirvesi’nde gözler Türkiye’nin üzerinde olacak. Avrupa savunmasının yeniden şekilleneceği zirve için kıran kırana bir müzakere süreci geçiren Ankara, gündemin en sıcak konusu olan füze savunma sistemiyle ilgili taleplerini kabul ettirdi. Türkiye açısından “zorlu geçmesi beklenen” ana konuyu ise NATO-Avrupa Birliği ilişkileri oluşturuyor. AB ülkeleri yıllardır güvenlik gerekçelerini öne sürerek bu konuda ilerleme sağlanması için Türkiye üzerinde baskı kurmaya çalışıyor. Bu girişimlerin ardında Türkiye’nin Kıbrıs Rum Kesimi’ne yönelik ambargosunu kırma çabası yatıyor. Türkiye, Kıbrıs sorunu nedeniyle Rum Kesimi’nin NATO imkan ve olanaklarından yararlanmasını engelliyor. Ancak bu engellemenin hukuki gerekçeleri de oldukça güçlü çünkü Türkiye, aynı zamanda NATO üyesi olan AB üyesi ülkelerin imzalarının da bulunduğu İttifak belgelerine göre hareket ediyor.Esneklik talebi: Üç şartNATO Genel Sekreteri Anders Fogh Rasmussen, göreve geldiğinden bu yana iki kurum arasındaki ilişkilerin geliştirilmesi için yoğun çaba harcıyor. Rasmussen, bu konuda Türkiye’den esneklik talep etse de Ankara, AB kanadından kendisine yönelik bir açılım yapılmadığı sürece mevcut pozisyonunu değiştirmeme konusunda kararlı. AB’nin NATO’yla kurumsal işbirliği konusunda samimi olmadığını düşünen Türkiye, mevcut pozisyonunu gözden geçirmek için üç alanda gelişme yaşanmasını bekliyor:-  Türkiye ile AB arasında güvenlik anlaşması imzalanması.-  Türkiye’nin Avrupa Savunma Ajansı’ndan dışlanmaması.-  AB’nin güvenlik operasyonlarında Türkiye’nin karar mekanizmasına katılımının sağlanması.Uzlaşı yokABD ve Rasmussen’in çabalarına karşın tarafların tutumlarında bir değişiklik olmadığı için konu üzerindeki müzakereler liderlere bırakıldı. Zirve sırasında yoğun baskı altında kalması beklenen Türkiye, en azından mevcut durumu koruma odaklı bir strateji izleyecek.Türkiye’nin füze savunma sistemiyle ilgili talepleri ise Ankara’yı tatmin edecek şekilde karşılandı. Bu konu zirveye sorunsuz şekilde gidiyor.</TEXT>
</DOC>
