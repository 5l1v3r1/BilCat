<DOC>
<DOCNO> 1340383 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fc1f3cf/l/0l0smilliyet0n0btr0cobama0emerkel0eve0ebush0ea0enisan0everecek0cdunya0csondakika0c180b110b20a10a0c13156350cdefault0bhtm/story01.htm </URL>
<DATE> 2010/11/18 </DATE>
<TIME> 13:01:21.0 </TIME>
<AUTHOR>  </AUTHOR>
<HEADLINE>
obama merkel ve bush'a ni��an verecek
</HEADLINE>
<TEXT>ABD Başkanı Barack Obama’nın, ülkesinin en yüksek sivil nişanı olan "Presidential medal of freedom"u, Almanya Başbakanı Angela Merkel ve eski ABD Başkanı George H.W. Bush’a vereceği bildirildi.Beyaz Saray’dan yapılan açıklamaya göre, Obama, "Presidential medal of freedom’u (ABD Başkanlığı Özgürlük Madalyası)" 2011 yılının başında bir tören sırasında verecek.Nişan, ABD’nin güvenliğine veya milli çıkarlarına hizmet etmiş kişilere veriliyor.Almanya’nın ilk kadın Başbakanı olan, ilk defa 2005’te iktidara gelen 56 yaşındaki Angela Merkel, 2009’da 4 yıllık bir süre için yeniden seçilmişti. Eski Demokratik Almanya Cumhuriyeti’nde (1949-1990) büyüyen Merkel’in siyasi kariyeri, Berlin duvarının yıkılmasıyla (9 Kasım 1989) başladı.George W. Bush’un babası olan 86 yaşındaki George H.W. Bush ise, ABD’yi 1989’dan 1993’e kadar yönetti.Nişanı daha önce alanlar arasında eski İngiliz Başbakanı Tony Blair, eski Avustralya Başbakanı John Howard, eski Güney Afrikalı Devlet Başkanı Nelson Mandela, eski Alman Başbakanı Helmut Kohl de bulunuyor.Bu yüksek sivil nişan, şair, müzisyen, sporcu, işadamı ve çevreci olan simalara da verildi.</TEXT>
</DOC>
