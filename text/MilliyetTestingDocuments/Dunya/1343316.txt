<DOC>
<DOCNO> 1343316 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fd46be2/l/0l0smilliyet0n0btr0cdunya0eliderleriyle0ebas0ebasa0cdunya0chaberdetay0c210b110b20a10a0c13163930cdefault0bhtm/story01.htm </URL>
<DATE> 2010/11/21 </DATE>
<TIME> 03:03:30.0 </TIME>
<AUTHOR>  </AUTHOR>
<HEADLINE>
d��nya liderleriyle ba�� ba��a
</HEADLINE>
<TEXT> Cumhurbaşkanı Abdullah Gül, NATO Devlet ve Hükümet Başkanları Zirvesi çerçevesinde çok sayıda ülke lideriyle buluştu. “Afganistan” konulu toplantıya katılan Gül ve ABD Başkanı Barack Obama, yaklaşık 10 dakika süreyle bir araya gelerek, görüşmede bulundu. Zirve boyunca birçok kez birlikte sohbet etme imkânı bulan ikilinin özel görüşmesinin içeriğiyle ilgili bilgi verilmedi. Cumhurbaşkanı Gül, Hollanda Başbakanı Mark Rutte, İtalya Başbakanı Silvio Berlusconi, Gürcistan Devlet Başkanı Mihail Saakaşvili ile de bir araya geldi. Gül’ün akşam saatlerinde Rusya lideri Dmitriy Medvedev ile de bir araya gelmesi bekleniyordu, ancak program yoğunluğu nedeniyle görüşme gerçekleşmedi.Bu arada, Abdullah Gül’ün eşi Hayrünnisa Gül de, NATO Zirvesi’ne katılan lider eşleriyle birlikte Lizbon’da Ricardo Espirito Santo Vakfı ile Moda ve Tasarım Müzesi’ni ziyaret etti. Hayrünnisa Gül, ayrıca Lizbon Belediye Başkan Yardımcısı Simonetta Lus Alfonso’nun Lizbon Belediye Binasında devlet ve hükümet başkanlarının eşleri onuruna verdiği yemeğe katıldı. “Burada NATO’nun prestijini Türkiye korudu. Yanlış anlamaları önledik”Abdullah Gül NATO zirvesinin ikinci gününde liderler Afganistan’daki savaşın kaderini konuşmak için bir araya geldi. ABD Başkanı Barack Obama, Gül’ün yanından geçerken omuzuna dokunarak selam verdi. Gül selamı geç fark edince Obama’nın ardından el sallayarak karşılık verdi. Cumhurbaşkanı Abdullah Gül’ün eşi Hayrünnisa Gül, lider eşleri için düzenlenen programda moda müzesini NATO Genel Sekreteri Anders Fogh Rasmussen’in eşi Anne-Mette Rasmussen ve Lizbon Kültür Bakanı Gabriela Canavilhas ile birlikte gezdi. </TEXT>
</DOC>
