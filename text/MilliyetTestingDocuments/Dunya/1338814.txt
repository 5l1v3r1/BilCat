<DOC>
<DOCNO> 1338814 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fb80e33/l/0l0smilliyet0n0btr0cf0ebahce0ede0ebir0emucize0edaha0egerceklesti0cdunya0csondakika0c170b110b20a10a0c13153250cdefault0bhtm/story01.htm </URL>
<DATE> 2010/11/17 </DATE>
<TIME> 11:01:23.0 </TIME>
<AUTHOR>  </AUTHOR>
<HEADLINE>
f.bah��e'de bir mucize daha ger��ekle��ti
</HEADLINE>
<TEXT>Fenerbahçe Kulüp Doktoru Ertuğrul Karanlık, Gençlerbirliği maçında sağ ayak ön çapraz bağları kopan ve ‘5 ay oynayamaz’ denilen Selçuk’u bıçak altına yatırmadan hazır hale getirdi, bir tıp mucizesine imza attı! NIANG'I İYİLEŞTİRDİ Galatasaray maçında kaburga bölgesinde kas yırtığı meydana gelen Mamadou Niang, Fenerbahçe Sağlık Kurulu’nun müthiş tedavisiyle kısa sürede hazır hale gelince ipucunu vermişti aslında.Senegalli, “Doktorlarımız beni anlayamadığım bir çabuklukla sahaya döndürdü” diyerek, kulüp doktoru Ertuğrul Karanlık’ın ‘hünerli’ ellerinin hakkını vermişti. Karanlık’ın ikinci mucizesi ise doktorları bile hayrete düşürdü. 2 Ekim 2010’da Gençlerbirliği ile oynanan maçta Selçuk Şahin yerde kaldığında herkes, “Eyvah” dedi.AMELİYAT OLACAKTI Tam form tutmaya başlayan milli oyuncunun sakatlandığı pozisyon, durumunun ciddiyetini anlatmaya yetiyordu. Maçtan bir gün sonra Acıbadem Hastanesi’nde MR’ı çekilen Selçuk’un sağ ayak ön çapraz bağlarının koptuğu açıklandı. Ameliyat olacak ve 5 ay sahalardan uzak kalacaktı Sarı-Lacivertli oyuncu.BUCASPOR KARŞILAŞMASINA HAZIR! Ancak tam da bu noktada devreye giren Ertuğrul Karanlık, “Ameliyata gerek yok, ben bu sakatlığı operasyona gerek kalmadan iyileştiririm” diyerek herkesi şaşkına çevirdi.Riske girerek ameliyatsız tedavi modeli uygulamaya konuldu. Kültür fizik hareketleri ve Karanlık’ın özel tedavi yöntemiyle belli bir noktaya gelen Selçuk’un geçtiğimiz günlerde yeniden MR’ı çekildi.AMELİYAT OLMADAN İLK KEZ...Tedavi öncesi ve tedavi sonrası MR sonuçlarını ‘şaşkın’ gözlerle inceleyen doktorlar, “Ön çapraz bağları kopan bir futbolcu, ilk kez ameliyat olmadan oynayacak duruma geliyor” diyerek şaşkınlıklarını dile getirdi. 5 ay yerine 1.5 aydan kısa bir sürede hazır hale gelen Selçuk’un İstanbul Büyükşehir maçında forma giyebileceği, görev verilmesi halinde bu haftaki Buca maçına da yetişebileceği belirtildi.</TEXT>
</DOC>
