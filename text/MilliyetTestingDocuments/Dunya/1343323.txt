<DOC>
<DOCNO> 1343323 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fd46bde/l/0l0smilliyet0n0btr0c0efuze0etehdidi0eiran0e0cdunya0chaberdetay0c210b110b20a10a0c13163980cdefault0bhtm/story01.htm </URL>
<DATE> 2010/11/21 </DATE>
<TIME> 03:03:43.0 </TIME>
<AUTHOR>  </AUTHOR>
<HEADLINE>
���f��ze tehdidi iran���
</HEADLINE>
<TEXT>LİZBON MilliyetSorunun temelinde NATO üyesi Türkiye’yle, AB üyesi Rum Kesimi’nin birbirini sürekli veto etmesi yatıyor. Zaten Türkiye de zirvede, “Kıbrıs konusunda gelişme olmadan stratejik ortaklıkla ilgili beklentinizi yükseltmeyin” mesajını net şekilde verdi. Ancak ilişkilerin kilitlenmesinde görünen sorun Rum Kesimi olsa da perde arkasındaki engel Fransa. Paris, Türkiye’nin “AB’yle güvenlik anlaşması imzalamasını, Avrupa Savunma Ajansı’na dahil edilmesini ve operasyonlarda karar mekanizmasına dahil edilmesini” çıkarlarına uygun görmüyor. Bunun nedeni ise bu taleplere yeşil ışık yakılması halinde Fransa Cumhurbaşkanı Nicolas Sarkozy’nin şiddetle karşı çıktığı “Türkiye’nin Avrupalı kimliğinin teyit edilmiş olacağının” düşünülmesi.‘Kediye kedi diyelim’Fransa lideri Sarkozy, NATO üyesi 28 ülkenin devlet ve hükümet başkanlarının Lizbon Zirvesi’nde füze savunma sistemine yeşi ışık yakmasıyla da zor durumda kaldı. İlgili metine önce “İran” vurgusu girmesini isteyen ancak bunun gerçekleşmeyeceğini anlayınca “Ortadoğu” ifadesi için pazarlık yapan Sarkozy’nin talepleri kabul edilmedi. Dün bir açıklama yapan Sarkozy, “NATO’nun kamuya açıklanan belgelerinde hiçbir isim yer almıyor ama biz kediye kedi deriz, bugünün füze tehdidi İran’dır” ifadesini kullandı.</TEXT>
</DOC>
