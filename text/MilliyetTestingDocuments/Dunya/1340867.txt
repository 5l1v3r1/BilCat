<DOC>
<DOCNO> 1340867 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fc547bb/l/0l0smilliyet0n0btr0csen0emisin0epentagon0ea0ekafa0etutan0e0cdunya0csondakika0c180b110b20a10a0c131570a50cdefault0bhtm/story01.htm </URL>
<DATE> 2010/11/18 </DATE>
<TIME> 19:01:22.0 </TIME>
<AUTHOR>  </AUTHOR>
<HEADLINE>
sen misin pentagon'a kafa tutan!
</HEADLINE>
<TEXT>Pentagon'a kafa tuttu, başı dertten kurtulmadı.Julian Assange.Wikileaks internet sitesinin kurucusu.Önce Amerikan ordusunun Afganistan'daki gizli operasyonlarıyla ilgili 90 bin belge yayımladı.Ardından ekim ayında Irak savaşının gizli kalmış verilerini açıkladı.Wikileaks sitesinden 400 bin dosyayı tozlu raflardan çıkardı.Irak savaşında hayatını kaybeden sivillerin sayısının kaydedilenin aksine 15 bin daha fazla olduğunu kanıtladı."O" belgeleri açıkladıkça, ABD'yi hedef gösterdi ama kendisi de hedefte.Hakkında çıkan tecavüz ve taciz davaları bir türlü çözüme ulaşmıyor.İsveç Başsavcısı Marianne Ny, şimdi yeniden "cinsel tecavüz, sarkıntılık ve yasalara aykırı zorlamaya" giriştiği iddia edilen Julian Assange'ı sorguya çekmek için mahkemeden karar çıkartılmasını istiyor.Marianne Ny, "Assange'ı sorguya çekmek istiyoruz, bu nedenle mahkemeden karar talep ettim. Şu ana dek, bu soruşturmayı gerçekleştirebilmek için kendisine ulaşabilmemiz mümkün olmadı" diyor.Assange hakkındaki ilk gözaltı kararı, Wikileaks sitesinde, Afganistan'daki savaş konusunda 75 bin Amerikan belgesinin kamuoyuna açıklanmasının hemen ardından gelmişti.Ancak "o" dönemde, dava açılır açılmaz, 24 saat içinde delil yetersizliğinden kapandı.Kendisi de "o" iddialar için "Amerika'nın karalama" operasyonu" demişti.Aradan iki ay geçti. Şimdi aynı dava tekrar İsveç mahkemesinin gündeminde.İsveç makamları bulunduğu yerde gözaltına alınması konusunda ısrarlı. Assange'ın İsveç'e yaptığı sığınma talebi de reddedilmişti.</TEXT>
</DOC>
