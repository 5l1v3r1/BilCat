<DOC>
<DOCNO> 1342109 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fcc3136/l/0l0smilliyet0n0btr0cwilders0ein0epartisinde0esular0edurulmuyor0cdunya0csondakika0c190b110b20a10a0c13159850cdefault0bhtm/story01.htm </URL>
<DATE> 2010/11/19 </DATE>
<TIME> 17:01:51.0 </TIME>
<AUTHOR>  </AUTHOR>
<HEADLINE>
wilders'in partisinde sular durulmuyor
</HEADLINE>
<TEXT>Hollanda’da işbaşındaki sağ azınlık hükümetine dışarıdan destek veren Geert Wilders;ın liderliğini yaptığı Özgürlük Partisi’nde (PVV) sular durulmuyor.Milletvekillerinden James Sharpe’nın, bir dönem müdürlüğünü yaptığı şirkette yaşanan dolandırıcılığın ortaya çıkması üzerine istifa etmesinden sonra, şimdi de partinin demokratikleştirilmesi tartışmaları başladı.Son dönemde parti yönetimine yönelik muhalefetiyle ön plana çıkan PVV milletvekili Hero Brinkman’ın, Wilders’ın liderliği de dahil partinin daha demokratik hale getirilmesine dönük tespitlerini bir rapor haline getirdiği belirtildi.Brinkman’ın, bu raporla Wilders’ın liderliğini farklı yönleriyle tartışmaya açmaya hazırlandığı kaydedildi.Bir televizyon kanalının yayımladığı raporda, Wilders sonrasına ilişkin tespitler ön plana çıkıyor. Brinkman, "Sormamız gereken soru: Geert Wilders’ı kim takip etmeli?" diyerek, partideki liderlik anlayışının tartışılması gerektiğine dikkatİ çekiyor. Brinkman, ayrıca partisinin İslama bakış açısını da eleştiriyor.PVV’nin bir başka milletvekili Martin Bosma’nın ise Brinkman’nın tespitlerine karşı başka bir rapor hazırladığı belirtildi. Bosma’nın, daha çok mevcut yönetim anlayışını savunduğu ileri sürüldü.Wilders, parti içinde başlayan tartışmaya ilişkin henüz herhangi bir değerlendirmede bulunmadı.</TEXT>
</DOC>
