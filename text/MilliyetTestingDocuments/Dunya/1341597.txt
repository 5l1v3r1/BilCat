<DOC>
<DOCNO> 1341597 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fc9bf00/l/0l0smilliyet0n0btr0cisvecliler0eturk0eis0eadamini0ekonusuyor0cdunya0csondakika0c190b110b20a10a0c131590a20cdefault0bhtm/story01.htm </URL>
<DATE> 2010/11/19 </DATE>
<TIME> 11:00:51.0 </TIME>
<AUTHOR>  </AUTHOR>
<HEADLINE>
isve��liler t��rk i�� adam��n�� konu��uyor
</HEADLINE>
<TEXT>Ziyarete geldiği İsveç’teki teyzesi ile anlaşamayıp, bir süre sokaklarda yaşayan, bahçe temizliği ile birlikte birçok işte çalıştıktan sonra kendi iş yerini daha sonra da holding kuran Türk iş adamı Kadim Akça, yazdığı kitap ile İsveç’te olay oldu.İsveç’in başkenti Stockholm’de yaşayan Kadim Akça, hayatını anlatan ve "Teank som en Turk Om du vill lyckas i Sverige (İsveç’te başarılı olmak istiyorsan Türk gibi Düşün)" adını taşıyan kitabının tanıtımını bir kokteyl ile yaptı.Türk gazetecilerin yanı sıra İsveçli gazetecilerin de büyük ilgi gösterdiği kokteyli toplantıda, Kadim Akça, iş hayatında edindiği deneyimleri okuyucularına aktarmaya çalıştığını söyledi.Mersin’de öğrenim gördüğü sırada, öğretmeninin "Senden birşey olmaz" demesi üzerine 17 yaşında iken, babası tarafından İsveç’teki teyzesinin yanına gönderildiğini belirten Akça, bu sırada ismini yazmakta bile zorlandığını, dil bilmediğini ifade etti.Kadim Akça’nın kendi hayatını konu alan ve yazar Antonia Stackelberg ile birlikte kaleme aldığı kitabı ile iş dünyasında başarılı olmak için verdiği tavsiyeler, İsveç’te birçok gazetede haber olarak yer alıyor.Kitabın tanıtımı için verilen kokteylde bir konuşma yapan Kadim Akça, iş hayatında başarılı olmasının, Türk kültürünü unutmadan hayatına yansıtmasına bağlı olduğunu söyledi. Başarılı olmasının diğer sırlarını da açıklayan Akça, bunlar arasında, "İsveçli gibi dürüst ve düzenli olacaksın. Ama İsveçli gibi suskun olmayacaksın. Türk susmaz, yanlış da olsa sorgular, tartışır. İsveçli gibi cimri de değildir. Bu iki kriter birleştirildiğinde başarı gelir. Biz de bu kitapta bunu yansıtmaya çalıştık" dedi.Akça, Türkçeye de çevrilecek kitabın gelirini İsveç Genç Türk İşadamları Derneği’ne bağışladığını belirterek, "Kitabımdan bir tanesini ise Mersin’de okulda okurken bana ’Senden birşey olmaz’ diyen öğretmenime gönderdim" diye konuştu.</TEXT>
</DOC>
