<DOC>
<DOCNO> 1340619 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fc323d8/l/0l0smilliyet0n0btr0cisrail0ei0ekaristiracak0eliste0cdunya0csondakika0c180b110b20a10a0c1315660a0cdefault0bhtm/story01.htm </URL>
<DATE> 2010/11/18 </DATE>
<TIME> 17:00:23.0 </TIME>
<AUTHOR>  </AUTHOR>
<HEADLINE>
israil'i kar����t��racak liste
</HEADLINE>
<TEXT>İsrail basını, bir internet sitesinin, 2009 yılı başında İsrail’in Gazze Şeridi’nde düzenlediği Dökme Kurşun operasyonunda yer aldıklarını iddia ettiği askerlerin listesini "İsrailli Savaş Suçluları" adı altında yayımladığını bildirdi.Haberlerde adı ve linki verilmeyen internet sitesinin, savaşa katılan yaklaşık 200 dolayında askerin isimlerini, fotoğraflarını, rütbelerini, doğum tarihlerini, kimlik numaralarını ve adreslerini yayımladığı ve "operasyonun doğrudan failleri" olduklarını öne sürüldüğü kaydedildi.İnternet sitesindeki bilgilerin doğru olup olmadığı bilinmezken, web sayfasında özel tasarım veya grafiklerin bulunmadığı, sadece operasyonda yer alan askerlerin alfabetik sıralı listesinin verildiği bildirildi.Web sayfasının, ziyaretçilerini, bu bilgileri yaymaya teşvik ettiği de ifade edildi.Yayımlanan liste, Genelkurmay Başkanı Gabi Aşkenazi’den başlayarak, piyade eğitim programında yer alan çavuş rütbesindeki askerlere kadar iniyor.İnternet sitesinde, "Bu insanların adlarının altının çizilmesi, bir misilleme ve karalama hareketidir. Bu insanlar Aralık 2009 ve Ocak 2009 arasında, kuşatma altındaki Gazze Şeridi’nde, çok sayıda insana yapılan saldırının İsrail ajanları, doğrudan failleridir" denildi.Sitede "Bu listede yer alan ve saldırısı sırasında çeşitli görevlerde bulunan insanlar, sadece cani bir devlet mekanizması adına hareket etmekle kalmadılar; aynı zamanda aktif bir şekilde, diğer insanları da aynı şeyi yapmaya teşvik ettiler. Onların belirgin bir sorumluluğu var. Onlar İsrail ordusunun en düşük rütbedeki saha komutanlarından, İsrail ordusunun en üst kademelerine kadar sıralanıyorlar. Hepsi de saldırıda doğrudan ve aktif rol oynamışlardır" denildiği vurgulandı.İnternet sitesinde söz konusu sayfanın şimdiye dek 3 bin kez "tıklandığı" belirtilirken, bilgilerin İsrail ordusunun bir üyesinden alındığı da iddia ediliyor.Ynet haber sitesi, "bilgilerin yoğun olarak kullanılan sosyal paylaşım siteleri aracılığıyla internetten toplanmış olabileceği" iddiasını dile getirdi.Ynet, ilk aşamada yaptıkları bir incelemenin, internet sitesinde yer alan fotoğrafların, özellikle düşük rütbeli genç askerlerin "facebook"taki "profil" resimlerinden alınmış olduğunu ortaya koyduğunu da belirtti. Ynet ayrıca, bilgilerin güvenilirliğini de sorgulayıp, "listede yer alanların operasyon döneminde orduda bulunup bulunmadıklarını söylemenin bile mümkün olmadığını" kaydetti.</TEXT>
</DOC>
