<DOC>
<DOCNO> 1339697 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fbe4326/l/0l0smilliyet0n0btr0ctarih0eyeniden0eyaziliyor0cdunya0csondakika0c180b110b20a10a0c13155270cdefault0bhtm/story01.htm </URL>
<DATE> 2010/11/18 </DATE>
<TIME> 01:01:35.0 </TIME>
<AUTHOR>  </AUTHOR>
<HEADLINE>
tarih yeniden yaz��l��yor
</HEADLINE>
<TEXT>Araştırmaya göre, Vikingler, bin yıl önce Amerika kıtasında doğan bir kadını İzlanda’ya getirdi. Bu tez, Vikinglerin Cristof Colomb’dan yüzyıllar önce Amerika kıtasına ulaştığını ortaya koyuyor.İspanya Bilimsel Araştırmalar Enstitüsü (CSIC), 4 İzlandalı aileye mensup 80 civarında kişiye genetik incelemeler yapıldığını ve bu kişilerde bulunan bir DNA türünün sadece ya Doğu Asya’da dünyaya gelenler ya da Amerikalı yerlilerde var olduğunu açıkladı.CSIC araştırmacılarından Carles Lalueze-Fox, makalesinde, "İlk başta DNA’nın İzlanda’ya yerleşmiş Asyalı ailelerden geldiğini düşündük. Ama soy ağaçlarının incelenmesi sonucu 4 ailenin atalarının 1710 ile 1740 arasında yaşamış olduğunu ve İzlanda’nın güneyindeki bir bölgeden geldiklerini keşfettik" ifadesini kullandı.Laueza-Fox, C1e adı verilen genetik dizilimin İzlanda’ya bir kadın tarafından sokulduğunu gösterdiğini belirttiği makalesinde, "En gerçekçi hipotez, bu genlerin 1000 yıllarında Vikingler tarafından Amerika kıtasından getirilen bir yerli kadına ait olduğudur" dedi.</TEXT>
</DOC>
