<DOC>
<DOCNO> 1343335 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fd29f82/l/0l0smilliyet0n0btr0clizbon0edan0emakedonya0eyi0esevindirecek0ehaber0eyok0cdunya0csondakika0c20a0b110b20a10a0c13162960cdefault0bhtm/story01.htm </URL>
<DATE> 2010/11/21 </DATE>
<TIME> 03:03:57.0 </TIME>
<AUTHOR>  </AUTHOR>
<HEADLINE>
lizbon'dan makedonya'y�� sevindirecek haber yok
</HEADLINE>
<TEXT>PORTEKİZ'deki NATO zirvesinden Makedonya’yı sevindirecek haber gelmedi.Makedonya Cumhurbaşkanı İvanov, ABD Dışişleri Bakanı Hillary Clinton ile görüştü. Clinton, en kısa zamanda Makedonya'yı NATO'da görmek istediklerini, bunun için birlikte yapılacak çalışmalar sonucu Makedonya’nın hak ettiği yerde olacağından ümitli olduğunu söyledi. Portekiz'in başkenti Lizbon'da çeşitli görüşmelerde bulunan Cumhurbaşkanı İvanov, Cumhurbaşkanı Abdullah Gül'den NATO'ya entegrasyon konusunda Türkiye’nin desteğini aldı. NATO toplantısında konuşan Makedonya Cumhurbaşkanı İvanov, “Makedonya olarak NATO ile aynı değer, çıkar ve öncelikleri paylaşıyoruz. NATO ile görev, ödev ve sorumlulukları paylaşırken geleceğimizi Euro-Atlantik Birliği'nde görüyoruz. Başarılı, kanıtlanmış işbirliği sonucunda yine de Makedonya kapıda bekletiliyor. Yunanistan’la olan anlaşmazlığın aşılması için iyi bir zaman yakaladığımıza inanıyorum ve en kısa zamanda iki ülke arasındaki sorun çözülecektir” dedi.Makedonya Başbakanı Nikola Gruevski de, Makedonya'nın bugüne kadar NATO’da yer alamamasının sebebini Yunanistan'ın dayatmasına bağladı.</TEXT>
</DOC>
