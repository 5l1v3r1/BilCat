<DOC>
<DOCNO> 1339693 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fbe432a/l/0l0smilliyet0n0btr0cada0eya0eneonazi0edalgasi0cdunya0chaberdetay0c180b110b20a10a0c13155110cdefault0bhtm/story01.htm </URL>
<DATE> 2010/11/18 </DATE>
<TIME> 01:01:30.0 </TIME>
<AUTHOR>  </AUTHOR>
<HEADLINE>
ada���ya neonazi dalgas��
</HEADLINE>
<TEXT>SEFA?KARAHASAN?LEFKOŞABM Genel Sekreteri Ban Ki Mun, KKTC Cumhurbaşkanı Derviş Eroğlu ve Rum Yönetimi Lideri Dimitris Hristofyas, bugün New York’ta üçlü görüşme yapacak ve Kıbrıs sorununa çözüm arayacak. Ancak liderler arası görüşmeler devam ederken, Rum Kesimi’nde Türklere karşı “ırkçı faaliyetler” giderek artıyor. Lefkoşa Rum Polis Müdürü Kipros Mihailidis bile dün yaptığı bir açıklamayla “ırkçılık faaliyetlerinden endişe duyuyorum” diye isyan etti. Rum Üniversitesi Öğretim Görevlisi Andreas Kapardis ise “Kulüplerde ve okullarda neonazi örgütlenmeler var” diyor. Güney Kıbrıs’ta ırkçı faaliyetler, 5 Kasım’da Larnaka’da düzenlenen ortak etkinlikle doruk noktaya ulaştı. Rumlar ve Türklerin birlikte düzenlediği etkinliği basan Rum ırkçı gruplar, 2 Kıbrıslı Türkü bıçakladı, hastanelik etti. Yapılan soruşturma sonucunda, ırkçı grupları Mr. No olarak bilinen eski Rum lider Tasos Papadopulos’un partisinden bir milletvekilinin de desteklediği ortaya çıktı. Rum Eşitlik, Destek ve Irkçılık Karşıtı Hareketi ise yaptığı açıklamada, Rum Ortodoks Kilisesi Başpiskoposu II. Hrisostomos’u, ırkçı örgütlere finansman sağlamakla suçladı.‘Türk askeri olmasa ayvayı yerdik’Rum tarafının akil adamları “sakinleşme çağrıları” yaparken, KKTC Maliye Bakanı Ersin Tatar, Rum tarafında artan ıkrçı faaliyetlere, “Böyle adamlarla neyin barışını sağlayacağız?” diye tepki gösterdi. “Türk askeri adada olmasa ayvayı yerdik” diye konuşan Tatar, “Türkiye işgali diyenler Rumların gerçek yüzünü görsünler” dedi.Dededen toruna Türk öldürme dersiRum Sivil Savunma Teşkilatı’nda görevli üst düzey bir yönetici, torununa ‘Türkleri nasıl öldüreceğiyle’ ilgili hazırladığı videoyu sosyal paylaşım sitesi Fecebook’a yükledi. Güney Kıbrıs’a ayağa kaldıran videoda, Rum yönetici torununa “Türkler ve Komünistleri nasıl öldürüleceğini” öğretiyor. Rum çocuğa ders niteliği taşıyan videoda, elinde tabanca tutan küçük bir çocuk görülüyor, bir de kendisi görünmeyen ancak sesi duyulabilen yaşlı biri. Olayın şokunu yaşayan Rum gazeteleri ise, “küçük yaşta bir çocuğun bu şekilde kurban seçilmesinin ülkede endişe ve kaygı yarattığını” belirtiyor. İşte dede torunun şok diyaloğuDede: Kimlere ateş edeceksin?Torun: Türklere!Dede: Başka kimlere?Torun: Komünistlere!Dede: Yunanlara?Torun: Hayır, bizler Yunanız be. Kötüler Türkler ve komünistlerdir. Dede: Bravo be torunum, Helenim. Türkler de komünistler de kötüdür. Cuntan nerede?Torun: Burada (küçük çocuk üzerinde Yunanistan yazan tişörtü gösteriyor) Dede: Yaşasın cunta!Torun: Türklere ve Komünistlere ateş, yaşasın Cunta!ADAYorum yaz</TEXT>
</DOC>
