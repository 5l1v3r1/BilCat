<DOC>
<DOCNO> 1344248 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fd74fa1/l/0l0smilliyet0n0btr0cbu0eulkede0esarisin0esevilmiyor0e0cdunya0csondakika0c210b110b20a10a0c13165660cdefault0bhtm/story01.htm </URL>
<DATE> 2010/11/21 </DATE>
<TIME> 13:01:27.0 </TIME>
<AUTHOR>  </AUTHOR>
<HEADLINE>
bu ��lkede "sar������n" sevilmiyor!
</HEADLINE>
<TEXT>Çinli kadınlar dünya genelindeki hemcinslerinin aksine yüzlerini daha da solgun gösterdiği gerekçesiyle sarışın olmak istemiyor, hatta röfle ve balyajdan bile kaçınıyor.Güzellik ve kuaför salonu işletmecisi Xiao Aiying, AA muhabirine yaptığı açıklamada, sarı saçın Çinli kadınların tenine uymadığını kaydetti. Saçlarını sarıya boyatmaları durumunda ciltteki solgun görünümün daha da arttığını ifade eden Aiying, buna karşın koyu renk saçın gözleri ön plana çıkardığını, yüzü daha canlı, genç ve dinamik gösterdiğini belirtti.Xiao, bu nedenle kendilerinden saçlarını sarıya boyatmak isteyen kadınların oranının ancak binde 3 civarında olduğunu kaydederek, şunları söyledi: "Bırakın sarı saçı, röfle ve balyaj isteyen bile son derece az.Tercihimiz ise koyu tonlar. Ülkemizde yaşayanlar kendine özen gösterir. Çin’de yaşı 45-50 civarında ve saçı beyazlamış kadına neredeyse rastlanmaz. Maddi durumu iyi olmayanlar kuaför salonlarına gelmeseler de marketten aldıkları boya ile evlerinde saçlarını koyu doğal rengine boyar ve dip boyası çıkmış halde gezmezler. Erkekler için de aynı durum söz konusu. Erkekler arasında da saçları beyazlamış şekilde dolaşanı bulamazsınız." Çinlilerin gözlerinin çekikliği ve sempatik gülümsemeleri nedeniyle pastel tonda makyajı tercih ettiklerini ve saçlarında en radikal "kızıl tonları" kullandıklarını dile getiren Xiao, koyu renk saçın cilt tonlarına daha çok uyum sağladığı için vazgeçilmezleri olduğunu belirtti.Şanghay’da bir SPA Merkezi işletmecisi Whang Yung da, Uzakdoğulu kadınların saç yapısının diğer Avrupa ülkelerindekilerle kıyaslandığında "ince telli ve kırılgan" olduğunu kaydetti. Whang, saçın sarı ya da benzeri tonlara açılması sırasında uygulanan işlemin de saça zarar verdiğini savundu.Whang, bu durumun da ülke kadınlarının sarışın olmayı tercih etmemelerinde etkin bir neden olduğunu, sarışın olmayı genellikle 15-16 yaş aralığında bazı sosyal grup üyesi radikal gençlerin istediğini söyledi.Bu arada ülkenin en güzel kadını seçilen aktrist Zhang Ziyi, diğer ünlü sanatçılardan Bai Ling, Joan Chen ve Kunf Fu filmlerinin tanınmış aktristi Chen Pei Pei ile bir çok ünlü model de tercihlerini koyu renkten yana kullanıyor.</TEXT>
</DOC>
