<DOC>
<DOCNO> 1339857 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fbeeb9f/l/0l0smilliyet0n0btr0ckim0ebu0ebiyikli0emeksikali0edev0e0cdunya0csondakika0c180b110b20a10a0c13155970cdefault0bhtm/story01.htm </URL>
<DATE> 2010/11/18 </DATE>
<TIME> 05:00:10.0 </TIME>
<AUTHOR>  </AUTHOR>
<HEADLINE>
kim bu b��y��kl�� meksikal�� dev?
</HEADLINE>
<TEXT>Komplo teorilerine meraklı Meksikalılar arasında ise “Acaba hükümet bu heykelin kime ait olduğunu kasıtlı olarak mı saklıyor?” sorusu sorulmaya başlandı.Çelik ve beyaz plastikten yapılma, kare yüzlü ve bıyıklı bu figüre ‘El Coloso’ adı verilmiş ve 15 metrelik heykel Jorge Vargas ve Juan Carlos Canfield tarafından yapılmıştı.Kutlamalar sona erdikten sonra kaldırılan heykelin kimliğine dair ilk tartışmalar Internet blogları üzerinde başladı. Heykelin kime benzediği üzeride fikirler ve tartışmalar yürütüldü. Bu heykelin bıyıklarına bakılacak olursa kimine göre Sovyet lideri Stalin’e, kimlerine göre de Freddy Mercury’e benziyordu. Bazıları ise bu figürün “Meksikalı meşhur devrimci” Emiliano Zapata’ya ait olduğunu ileri sürdü.Spekülasyonların iyice dallanıp budaklanması üzerine, 200.Yıl şenliklerini düzenleyen Meksika Eğitim Bakanlığı yetkilileri açıklama yapmak zorunda kaldılar. “El Coloso” ne Zapata idi ne de Stalin. El Coloso aslında kimse değildi. Eğitim Bakanlığı’ndan yapılan açıklamada "El Coloso, bağımsızlığımızı kazanmamızda emeği geçen yüzbinlerce isimsiz Meksikalıyı simgelemektedir" denildi.Ancak bu açıklama tartışmaları sona erdirmek yerine daha da ateşledi. Komplo teroilerine meraklı Meksika halkı “Hükümet bizden bir şeyler saklıyor” şeklindeki söylentilere giderek itibar eder hale gelince, Meksika’da yayınlanan günlük gazete Excelsior’un muhabiri, ‘El Coloso’ nun heykeltıraşı Juan Carlos Canfield ile haftalar önce yapılmış bir röportajı bulup çıkardı. Canfield , heykelin yapımı esnasında model olarak kullandıkları figürün, Meksika devrimi sırasında yaşamış olan General Benjamin Argumedo olduğunu söylemişti. Anatomisi ve yüzündeki güçlü ifade eski resimler arasından General Benjamin Argumedo seçilmiş ve heykel böylece yaratılmıştı.Oysa heykel için model teşkil eden Benjamin Argumedo, çok karanlık bir tarihi şahsiyetti. Devrim sırasında sürekli taraf değiştirmiş, devrimci kahramanlara karşı savaşmış ve hatta ülkenin kuzeyindeki Çinli göçmenlerin üstüne ateş açılması emrini vermişti. Devrimden sonra ise “hain” olarak hüküm giymiş ve kurşuna dizilmişti.Bu gerçeğim açığa çıkması bu sefer Meksika muhalefetini ayağa kaldırdı. Calderon hükümeti bağımsızlık günü kutlamalarında kullanılacak bir heykel için bir “hain”den başka model bulamamış mıydı?Kutlamalara için 54 milyon dolarlık masraf yapmış olduğu için zaten ağır eleştir okları altındaki Meksikalı Eğitim Bakanı Alonso Lujambio bütün bu tartışmaları “gereksiz” olarak niteledi ve “Bu heykele bakınca kimin yüzünü görmek istediklerini Meksika halkı kendisi seçecektir” dedi. Şu an gözlerden uzak bir yere kaldırılan El Coloso heykeli, eğer sergilemeye uygun bir kapalı mekan bulunursa devasa yüzünü gene halka gösterecek.</TEXT>
</DOC>
