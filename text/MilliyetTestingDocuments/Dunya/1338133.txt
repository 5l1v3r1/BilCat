<DOC>
<DOCNO> 1338133 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fb1dfb1/l/0l0smilliyet0n0btr0ckatalan0ebagimsizlik0emucadelesine0eseksi0esos0cdunya0csondakika0c160b110b20a10a0c13150a90a0cdefault0bhtm/story01.htm </URL>
<DATE> 2010/11/17 </DATE>
<TIME> 03:02:16.0 </TIME>
<AUTHOR>  </AUTHOR>
<HEADLINE>
katalan ba����ms��zl��k m��cadelesine seksi sos
</HEADLINE>
<TEXT>İspanya’nın geniş özerklik soluyan ama bağımsızlık aşkı sönmeyen bölgesi Katalonya’da yeni kurulan bağımsızlık partisi bölgenin en meşhur porno yıldızını da üye alarak saflarını güçlendirdi. Barcelona kulübünün eski başkanı olup Katalan bağımsızlığı hedefi üzerine siyasi kariyer kuran Joan Laporta, 28 Kasım’da düzenlenecek bölge seçimleri öncesi kurduğu Bağımsızlık İçin Katalan Dayanışması adlı partinin üyeleri arasına ünlü porno yıldızı María Lapiedra’yı da kattı. Villa, Fabregas, Puyol... İtalyan milli kalecisi Gianluigi Buffon’un uğruna eşi Alena Seredova’yı aldattığı kadın olarak da manşetlere çıkan Lapiedra, hemen parti mitinglerinde boy göstermeye başladı. Ama bu hem ayrılıkçı cephede hem Madrid yanlısı cephede tartışmalara yol açtı. “Bu kadar gürültü niye koparılıyor, anlamıyorum. Parti değiştirmekten başka bir şey yapmadım” diyen Katalan porno yıldızına ayrılıkçılar, aynı zamanda İspanyol milli takımını desteklediği için şüpheyle bakıyor. Ayrılıkçılar İspanyol takımını desteklemeyi reddederken, Katalan milli takımı olarak da Barça’yı görüyor. Lapiedra’nın ise Katalan bayrağıyla çıplak pozları kadar bedenini İspanyol bayrağı renklerine boyayıp milli takımın desteklenmesi çağrısı yaptığı bir videosu da var. İspanyol milli takımının Dünya Kupası’yla döndüğü gece David Villa, Fabregas, Pique, Puyol ve Iniesta gibi futbolcularla birlikte eğlenip fotoğraf da çektirmişti. Lapiedra 1987’de İtalyan parlamentosuna seçilen porno yıldızı Cicciolina’yı da akla getirdi. Kendi başkanlığında Barça’nın Avrupa ve İspanya şampiyonluklarının ardından hakkında yolsuzluk soruşturması açılmasından gocunmayan Laporta ise tartışma yaratmaktan memnun gözüküyor. Bağımsızlık hareketinin elindeki en önemli koz, Katalanların dört yıl önce çıkardığı ayrı ulus olarak tanınmayı da içeren çok geniş özerkliğin bu yaz İspanya Anayasa Mahkemesi tarafından kısmen reddedilmesi. Yarısı bağımsızlık istiyor Laporta, “Bölgesel özerklik yolunu anayasa mahkemesi kapattı” diye kampanya yürütürken, anketler de bağımsızlık isteyen Katalanların oranının yüzde 42 ile 50 arasında değiştiğini gösteriyor. Buna göre anamuhalefetteki ılımlı Katalan milliyetçisi Yönelim ve Birlik (CIU) seçimden birinci çıkıp sosyalistleri hükümetten gönderecek. Laporta’nın partisi de Katalan parlamentosunda en az bir vekillik kazanacak. CIU lideri Artur Mas İspanyol basınına “Katalonya, İspanyol devletinin dışında bir yol izleme arzusundan vazgeçemez” dedi(Radikal)</TEXT>
</DOC>
