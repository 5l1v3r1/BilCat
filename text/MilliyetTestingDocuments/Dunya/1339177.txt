<DOC>
<DOCNO> 1339177 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510886/s/fb9a4fa/l/0l0smilliyet0n0btr0ccin0edeki0ekoyde0eikiz0ebollugu0cdunya0csondakika0c170b110b20a10a0c1315360a0cdefault0bhtm/story01.htm </URL>
<DATE> 2010/11/17 </DATE>
<TIME> 15:01:26.0 </TIME>
<AUTHOR>  </AUTHOR>
<HEADLINE>
��in'deki k��yde ikiz bollu��u
</HEADLINE>
<TEXT>Çin’in Hunan eyaletindeki bir köyde 54 yılda 98 ikiz doğum meydana geldi.Halkın Günlüğü gazetesinin haberinde, eyaletin kuzeybatısındaki Çangde şehrine bağlı Heşan köyündeki bu durumun tartışmalara yol açtığı belirtildi.Yerel halkın bir bölümü kuyu suyu içen kadınların ikiz doğurduğuna inanıyor. Bazı uzmanlar ise bu doğumların kalıtsal olduğu görüşünde. Köyde ikiz doğum oranı yüzde 5’i buluyor. İkiz doğumları ile ilgili genel ortalama ise yüzde 1-2 düzeyinde.Deniz seviyesinden 1700 metre yüksekte bulunan dağlar arasındaki köyün parti sekreteri Gong Cınzı, köyün altında kırmızı ve sarı zırnık (orpiment) madenleri bulunduğuna işaret etti.Modern kalıtım teknolojisi alanında çalışan uzmanlardan Ni Bin ise yüksek rakımıyla yeterli miktarda güneş alan ve her mevsimde temiz hava solunan bu köyün ikiz doğurmak için elverişli doğal ortama sahip olduğunu savunuyor.Gazetenin haberinde, bu görüşlerin kanıtlanamadığını, ancak "cennet gibi" olan bu köyün yüksek ikiz doğum oranıyla ilgi çekmeye devam ettiği kaydedildi.</TEXT>
</DOC>
