<DOC>
<DOCNO> 1338362 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb1dad1/l/0l0smilliyet0n0btr0cbakirkoy0ede0ecan0epazari0cturkiye0csondakika0c160b110b20a10a0c13150a880cdefault0bhtm/story01.htm </URL>
<DATE> 2010/11/17 </DATE>
<TIME> 03:32:06.0 </TIME>
<AUTHOR>  </AUTHOR>
<HEADLINE>
bak��rk��y'de can pazar��
</HEADLINE>
<TEXT>BAKIRKÖY’de, kontrolden çıkarak devrilen motosikletin neden olduğu zincirleme kazada 5 araç birbirine girdi. D 100’ün savaş alanına döndüğü kazada 4 kişi yaralandı. Kazaya neden olduğu ileri sürülen motosikletin sürücüsü, ehliyet ve ruhsat isteyen polisin ısrarına rağmen, hastaneye kaldırılan yaralı kız arkadaşını yalnız bırakmak istemeyince polisle uzun süre tartıştı.Yaralılardan birinin olay yerine gelen anne ve babası oğullarının durumunun iyi olduğunu öğrenince gözyaşlarına boğuldu, dualar etti.Kaza D-100 karayolu İncirli mevkii Topkapı istikametinde dün saat 21.00 sıralarında meydana geldi. Aşırı süratli olduğu iddia edilen Cengiz Akarslan yönetimindeki 34 GM 0777 plakalı motosiklet, direksiyon hakimiyetini kaybederek yola devrildi. Akarslan ve motosikletteki kız arkadaşı yola savruldu. Bu sırada aynı istikamette seyreden 34 FN 4143, 34 BP 7805 ile 24 PDE 84 plakalı 3 otomobil kazaya karışmamak için ani fren yaptı. Arkadan gelen 34 VTD 28 plakalı bir kamyonet bu otomobillere çarpıca zincirleme trafik kazası meydana geldi. Kazada araçlarda bulunan Fatma Kutlu, Yıldız Atabek, ile Fatih Ketenci yaralandı. Yaralılar çeşitli hastanelerde tedavi altına alındı. Motosiklet sürücüsü Çengiz Akarslan kazayı hafif sıyrıklarla atlatırken ismi öğrenilemeyen kız arkadaşı kol ve bacağından yaralandı. Yerde acı içerisinde kıvranan genç kıza ilk müdahaleyi olay yerine gelen sağlık ekipleri yaptı. Genç kız, daha sonra hastaneye kaldırılmak üzere ambulansa alındı.POLİSLE TARTIŞTIKazaya neden olduğu ileri sürülen motosikletin sürücüsü, ehliyet ve ruhsat isteyen polisin ısrarına rağmen, hastaneye kaldırılan yaralı kız arkadaşını yalnız bırakmak istemeyince polisle uzun süre tartıştı. Tartışma sonunda ambulanstan inen Akarslan ehliyet ve ruhsatı polislere teslim edip tekrar ambulansa bindi.GÖZYAŞLARINI TUTAMADIFatih Ketenci’nin olay yerine gelen anne ve babası yaralı oğullarını görünce gözyaşlarını tutamadılar. Ketenci’nin durumunun iyi olduğunu öğrenince de ellerini açıp dua ettiler. Gözyaşlarını tutamayan babayı çevredekiler sakinleştirmeye çalıştı.FRENİ BOŞALAN KAMYONET KORKUTTUÖte yandan, sağlık ekiplerinin yaralılara müdahale sırasında kazaya karışan el freni çekilmeyen kamyonet kaymaya başladı. Kısa süreli paniğe neden olan kamyonet çevredekilerin müdahalesiyle bariyere yönlendirilerek durduruldu. Olay ile ilgili polisin incelemesi sürüyor.Güvenli sürüşün sırlarını öğrenmek için tıklaYorum yaz</TEXT>
</DOC>
