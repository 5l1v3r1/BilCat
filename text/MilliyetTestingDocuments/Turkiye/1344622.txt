<DOC>
<DOCNO> 1344622 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd823f6/l/0l0smilliyet0n0btr0cbariyer0eok0egibi0esaplandi0cturkiye0csondakika0c210b110b20a10a0c13165860cdefault0bhtm/story01.htm </URL>
<DATE> 2010/11/21 </DATE>
<TIME> 17:09:33.0 </TIME>
<AUTHOR>  </AUTHOR>
<HEADLINE>
bariyer ok gibi sapland��
</HEADLINE>
<TEXT>MERSİN'in Tarsus İlçesi'nde, otoyol bağlantı yolunda gideceği yönü şaşırıp son anda marvra yapan sürücü, otomobiliyle bariyerlere çarptı. Otomobile ok gibi saplanan bariyer, aracı delip geçerken, kazada 1 kişi öldü, 2 kişi yaralandı. Annesinin kucağından fırlayarak refüje düşen 2 aylık Batum Balay, mucize eseri kazadan yara almadan kurtuldu.Kaza, Tarsus- Yenice otoyol bağlantı yolunda meydana geldi. 38 yaşındaki Hasan Balay yönetimindeki 38 VL 090 plakalı otomobiliyle ilerken, Adana-Ankara yol ayrımında gideceği yönü şaşırıp, aniden manevra yapınca savrulan araç, bariyerlere çarptı. Çelik bariyer, otomobili bir ok gibi delip geçti. Otomobilde bulunan 44 yaşındaki Kurtuluş Kış öldü, sürücü Hasan Balay ile eşi 33 yaşındaki Arzu Balay ağır yaralandı. Annesinin kucağından fırlayarak refüje düşen 2 aylık Batum Balay, mucize eseri yara almadan kurtuldu.Olay yerine çağrılan 112 Acil Servis ambulansında görevli sağlık personeli, yaralılara müdahale etti. Ambulansa taşınan ve kazanın şokunu yaşayan ağır yaralı baba Hasan Balay, “Bebeğim arabadaydı. Önce bebeğim, ben iyiyim. Bebeğime bakın” diyerek acılar içinde kıvrandı. Yaralılar Tarsus Devlet Hastanesi’ne kaldırıldı. Ölen Kurtuluş Kış'ın cesedi ise aynı hastanenin morguna taşındı. Kazayla ilgili soruşturma sürüyor.</TEXT>
</DOC>
