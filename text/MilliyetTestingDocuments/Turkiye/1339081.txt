<DOC>
<DOCNO> 1339081 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb89773/l/0l0smilliyet0n0btr0cdedektiflere0een0ecok0ebasvuru0ees0etakibi0cturkiye0csondakika0c170b110b20a10a0c13153340cdefault0bhtm/story01.htm </URL>
<DATE> 2010/11/17 </DATE>
<TIME> 13:09:33.0 </TIME>
<AUTHOR>  </AUTHOR>
<HEADLINE>
dedektiflere en ��ok ba��vuru: e�� takibi
</HEADLINE>
<TEXT>Özel Dedektifler Derneği Başkanı İsmail Yetimoğlu, "Özel dedektiflik kanununun" olmamasının, yapılan işlerin hem çok zor koşullarda hem de çok maliyetli olmasına neden olduğunu söyledi.Amerika’da bir eyalette polis merkezinin içinde özel dedektiflik büroları olduğunu ve vatandaşın sorununu resmi mercilere bildirirken aynı zamanda özel dedektif tutabildiğini anımsatan Yetimoğlu, özel dedektifler resmi görevliler ile birlikte yardımlaşarak aldığı görevi yerine getirebildiklerini bildirdi.Yetimoğlu, "Özel dedektiflik kanunu olan ülkelerde özel dedektifler belli konularda sınırlı dahi olsa resmi bilgilere ulaşabiliyor ve araştırmasını daha kısa sürede daha az maliyetle yapabiliyor. Bizde ise bırakın bilgilere ulaşmayı sokaklarda dahi beklemekte zorlanıyoruz. Mobese kameraları veya şüphelenen vatandaşın şikayeti üzerine yerel resmi güvenlik birimleri ile köşe kapmaca oynuyoruz" dedi."EN ÇOK TALEP, EŞ TAKİBİ KONUSUNDA"Yetimoğlu, derneğe bağlı firmalara en çok eş takibi konusunda talep geldiğini, dernek üyesi firmaların, boşanma davası olmayan hiçbir eş takip işini almadığını söyledi.Şüpheye dayalı işleri almadıklarını, aile birliği bozulmuş ve boşanma davası açılmış araştırmalarda mağdur olanın talebi doğrultusunda kabahatli olanın kabahatlerini tespit ettiklerini anlatan Yetimoğlu, en çok talep edilen diğer araştırmanın ticari konularda olduğunu dile getirdi.Yetimoğlu, şirket bayilerinin incelenmesi, sahte marka ürün araştırmaları, icra davaları ve şirket üst düzey yöneticilerinin şirket çıkarlarına aykırı davranıp davranmadığı yönünde araştırmalar yaptıklarını, hırsızlık veya faali meçhul adli olayların araştırılmasının yanında, kedisini veya köpeğini kaybeden vatandaşların da müracaat ettiğini anlattı.Yetimoğlu, Kocaeli Üniversitesi ile dernek olarak eğitim işbirliği protokolü imzaladıklarını, bu protokolle ilk kez bir devlet üniversitesinde, özel dedektiflik eğitimlerinin verilmeye başlandığını söyledi.KANUN TASLAĞI ONAY BEKLİYORÇalışma alanlarındaki sıkıntıların giderilmesi için hazırladıkları kanun taslağının onaylanmasını beklediklerini bildiren Yetimoğlu, "Özel dedektiflik hizmetlerinde karşılaşılan en büyük sorun "Özel Dedektiflik Kanunu’nun" olmaması. Çünkü hukuki yetki ve sorumlulukları belirlenmemiş bir meslekte başarılı olmak mümkün değildir" dedi.Hizmet talep eden müşterinin sorununa çözüm sağlayabilmek için deşifre olmadan her türlü bilgiye ulaşmak zorunda olduklarını belirten Yetimoğlu, "Aksi takdirde hem başarısız olur hem de her yaptığınız işte düşman kazanmış olursunuz" dedi.Özel Dedektiflik Kanunu olan ülkelerde bu mesleğin daha kolay yapılabildiğini ifade eden Yetimoğlu, "Ülkemizde halen özel dedektiflik filmlerde görüldüğü şekli ile algılanmaktadır, gerçekte durum çok farklıdır" dedi.Yetimoğlu, Özel Dedektifler Derneği’ne bağlı kurumsal firmaların, Türkiye Cumhuriyeti Anayasası ve diğer yasalarda ifade edilen kişi hak ve özgürlüklerin korunması, özel yaşama saygı temelinde ödün vermeden hizmet sunduğunu belirtti.Yetimoğlu, 3 Mayıs 2007 tarihinde kurulan Özel Dedektiflik Derneği’nin ilk faaliyetinin, derneğin Onursal Başkanı Yusuf Vehbi Dalda koordinatörlüğünde bir komisyon kurarak, Özel Dedektifler Kanunu Taslağı hazırlamak olduğunu bildirdi.Yabancı ülkelerde var olan özel dedektiflik kanunları temin edilerek, çevirilerinin yapıldığına işaret eden Yetimoğlu, "1994 yılında veto edilen Özel Dedektiflik Kanunu esas alınarak, özellikle Avrupa ülkelerinde yürürlükte olan yasalar dikkate alınarak, Özel Dedektiflik Yasa Tasarısı hazırlanmış ve başta konunun muhatabı olan İçişleri Bakanlığı ve diğer tüm resmi kurum ve kuruluşlara sunulmuştur" dedi.Yetimoğlu, 30 Ekim 2007 tarihinde İçişleri Bakanlığı komisyonunda ela alınan ve halen birinci sırada olan bu yasa taslağının, Anayasa Komisyonu tarafından incelendiğini anlattı."KORSAN DEDEKTİFLER VATANDAŞI MAĞDUR EDİYOR"Yetimoğlu, daha önceleri araştırma-danışmanlık gibi çeşitli unvanlarla el altından faaliyet gösteren kuruluşların, Özel Dedektifler Derneği’nin girişimiyle, Maliye Bakanlığı’nın belirlediği Özel Dedektiflik Hizmetleri Meslek Koduna uygun olarak özel dedektiflik firmalarının açılmasının sağlandığını söyledi.Dernekleri kurulduğu tarihten beri, başta İstanbul olmak üzere çeşitli illerde faaliyet gösteren 23 firmanın derneğe üye olduğunu, daha sonra bu üyelerin mesleki etik kurallara uymaması sebebiyle, 15 firmanın üyelikten çıkarıldığını anlatan Yetimoğlu, bugün itibariyle ticari kanunlara uygun olarak faaliyet gösteren özel dedektiflik firmalarının sayısının 30 olduğunu belirtti.İnternette reklam veren ve sürekli artan özel dedektiflik firmalarının büyük çoğunluğunun, korsan dedektiflerden oluştuğuna dikkati çeken Yetimoğlu, derneğe kurulduğu günden bugüne korsan dedektiflerle ilgili yazılı 100 civarında şikayetin geldiğini ifade etti.Büyük çoğunluğu korsan olan özel dedektiflerin mağdur ettiği, tehdit ya da şantaj yoluyla ağına düşürdüğü kişileri dolandırdığı somut olarak tespit edilenler hakkında Cumhuriyet Savcılıklarına gerekli bildirimler yapılmış olmasına rağmen, şikayete dayalı suç olması nedeniyle hiçbir şeyin yapılamadığını dile getiren Yetimoğlu, "Çünkü mağdur edilen ve korsan dedektif tarafından dolandırılan kişiler, şikayet etmek isteseler dahi ellerinde belge olmadığı gibi muhatap oldukları kişilerin gerçek kimlik bilgileri olmadığı için savcılıklar hiçbir şey yapamıyor" dedi."Türkiye’de yeni oluşan özel dedektiflik mesleğinin uluslararası meslek standartlarında sürdürülmesi ve gelişmesi için ivedilikle Özel Dedektiflik Kanununun yasallaşması gerekmektedir" diyen Yetimoğlu, özel dedektiflik hizmetlerinden yararlanmak isteyen kişi veya kuruluşların, hizmet satın almadan muhatap olduğu özel dedektif hakkında Özel Dedektifler Derneği’nden bilgi almalarını önerdiklerini, ayrıca ticari kuruluşun yerini, evraklarını görmeden, sözleşme yapmadan hiç kimse ile özel bilgilerini paylaşmamasının, ücretlerin sadece şirket yetkilisi hesabına yatırılmasının, olabilecek muhtemel mağduriyetlerin önlenmesi ve ilerideki hak arayışları için önem arz ettiği uyarısında bulundu.</TEXT>
</DOC>
