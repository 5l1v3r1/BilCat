<DOC>
<DOCNO> 1343489 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd0ed46/l/0l0smilliyet0n0btr0cmanken0egibi0epatron0cturkiye0csondakika0c20a0b110b20a10a0c13162530cdefault0bhtm/story01.htm </URL>
<DATE> 2010/11/21 </DATE>
<TIME> 03:31:09.0 </TIME>
<AUTHOR>  </AUTHOR>
<HEADLINE>
manken gibi patron
</HEADLINE>
<TEXT>DÜNYANIN en başarılı ve kaliteli gelinlik markalarının bağlı olduğu Modeca Group'un Türkiye ve Ortadoğu sorumlusu, ‘ENZOANİ by Övge’nin genç patronu Övge Yıldızhan, zaman zaman firmasının kataloglarında mankenlik de yapıyor.Tasarımcılığı, dikiş ve nakışta çok yetenekli olan anneannesinin yanında, 5 yaşındayken aklına koyan Övge Yıldızhan, önce İzmir Anadolu Meslek Lisesi Moda Tasarımı Bölümü'nü, ardından da Ege Üniversitesi'nde aynı bölümü bitirdi ve sonra da dünyaca ünlü tasarımcı ve tasarımcı adaylarının vazgeçilmez kenti Londra'ya gitti. Yıldızhan, tekstil alanında Portsmouth Üniversitesi'nde lisans eğitiminin ardından yine İngiltere'de Southampton Üniversitesi'nde tekstil ve moda sektöründe yöneticilik, pazarlama, markalaşma alanında yüksek lisans yaptı. İzmir'e dönen Övge Yıldızhan, çalışmalarına kendi koleksiyonunu hazırlayarak ve uluslararası giyim sektörünü takip ederek ‘ENZOANİ by Övge’ markasını yarattı.‘ENZOANİ by Övge’ markasıyla 2005 yılından bu yana uluslararası pazara üretim yaptıklarını anlatan Yıldızhan, şunları söyledi: “Gelinliklerin özelliği mümkün olan en kaliteli malzemelerin kusursuz dikiş kalitesiyle ve tasarım grubunun tasarımlarıyla bütünleşmesi. Tasarımlarda asıl amaç asil, zarif ve şık bir imaj vermekle beraber, vücut şekli nasıl olursa olsun, bayan vücudunda ideal standart olan dolgun göğüs- ince bel- yuvarlak kalça kontrasını oluşturmak. Kumaşta hammaddemiz ipek olup, organza, tül, saten ve şantuk kullanıyoruz. Aksesuar olarak Swarovski taşlar, yine en kaliteli boncuklardan Matsuno'u tercih ediyoruz. Gelinlik dışında sade, şık ve sıra dışı olmayı tercih eden müşterilerimiz için geniş bir abiye koleksiyonuna sahibiz. Önümüzdeki günlerde ise özenle seçilmiş büyük beden abiye koleksiyonumuzu sunmayı planlıyoruz. Gelinlik ve abiye dışında geniş bir duvak ve aksesuar koleksiyonuna sahip olmakla beraber yurtdışından özenle seçerek getirdiğimiz sıra dışı saç aksesuarlarımızla farklı çizgisi ve tarzı olan müşterilerimize de hitap edebilmekteyiz.” Zaman zaman firmasının katalog çekimlerinde mankenlik de yapan Övge Yıldızhan müşterilerini şaşırtıyor.</TEXT>
</DOC>
