<DOC>
<DOCNO> 1340460 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc29992/l/0l0smilliyet0n0btr0cithal0ekurbanliklar0eelde0ekaldi0cturkiye0csondakika0c180b110b20a10a0c13156520cdefault0bhtm/story01.htm </URL>
<DATE> 2010/11/18 </DATE>
<TIME> 13:09:16.0 </TIME>
<AUTHOR>  </AUTHOR>
<HEADLINE>
ithal kurbanl��klar elde kald��
</HEADLINE>
<TEXT>Kurban Bayramı’nın 3. gününde, yerli kurbanlık hayvanların tamamına yakını satıldı, ithaller ise fiyatların düşürülmesine rağmen satıcıların elinde kaldı.Kurban Bayramı’nın üçüncü günü olmasına rağmen ithal kurbanlık hayvanlar vatandaşlardan ilgi görmüyor. Yerli küçükbaş hayvanların tamamına yakını bayramın ilk gününden itibaren tükenirken, ithal edilen kurbanlıklar fiyatın düşmesine rağmen alıcı bulamadı.Avusturya’dan 400 adet merinos cinsi küçükbaş kurbanlık alan ve Kasımpaşa’daki kurban pazarına getiren Eskişehirli hayvan tüccarı Mehmet Keskin, AA muhabirine yaptığı açıklamada, satışlardan memnun olmadığını ifade etti.Türkiye’de kurbanlık bulamayınca yurt dışından aldıklarını, ancak hüsrana uğradıklarını anlatan Keskin, şöyle konuştu: "Avusturya’dan 400 tane kurbanlık getirttik. Bunlardan sadece 200’ünü sattık. Elimizde kalan 200 küçükbaş kurbanlığı da satmaya çalışıyoruz ama alan yok. Fiyatı da bayağı düşürdük. Şu anda bu kurbanlıkları 400-500 TL’ye satıyoruz.Bu kurbanlıkların tanesinin gelişi bize 400 TL’ye mal oldu. Biz yine aynı fiyata satmaya çalışıyoruz.Önceki seneler merinos kurbanlıklar Türkiye’de 600-650 TL’ye alıcı buluyordu. Biz de Türkiye’de bu hayvanı bulamayınca Avusturya’dan aldık ama umduğumuzu bulamadık. Ben besicilik de yapıyorum. Kendi yerime götürüp, biraz daha baktıktan sonra kestireceğim."300 KOYUN GEBE ÇIKTI- Keskin, İstanbul’da satmak için 300 adet yerli ırk koyun da getirdiğini, ancak koyunların tamamının gebe çıktığını söyledi.Yerli kurbanlıklardan 3 tane sattığını, 3’ünü de gebe çıkması üzerine satıştan vazgeçtiğini anlatan keskin, "İthal kurbanlıklarla birlikte bunları da geri götüreceğim. Bu sene kurbanlık satışından bir kazanç sağlayamadım" dedi.Yerli koyun satıcısı Mehmet Tavırdemir ise Karadeniz’den Karayaka cinsi 200 tane kurbanlık getirdiğini elinde sadece 20 tane kaldığını belirtti.Vatandaşların ithal kurbanlık almak yerine yerli ırkı tercih ettiğini söyleyen Tavırdemir, bu nedenle satışlardan memnun olduğunu kaydetti. Elinde kalan kurbanlıkların da bugün satılacağını tahmin ettiğini ifade eden Tavırdemir, "İlk gün 550-500 TL’den sattığım kurbanlıkların fiyatını şimdi 350 TL’ye kadar indirdim. Kurbanlıkları satmadan memlekete dönmeyeceğim" diye konuştu.-İLLE DE YERLİ IRK- Kurbanlık almak için Kasımpaşa’ya gelen Ferhan Şenyaylar ise bütün kurbanlık pazarını gezdiğini, ancak ithal gelen koyunları hiç beğenmediğini söyledi.İthal kurbanlıkların kıllarının kötü göründüğünü ve göze hoş gelmediğini ifade eden Şenyaylar, "Bu koyunlar bizim yerli ırkımıza benzemiyor. Hiç beğenmedik. Fiyatı ne kadar düşerse düşsün ithal koyun almayacağız" dedi.-YERLİ BÜYÜKBAŞ İLK GÜNDEN TÜKENDİ- Silivri’de büyükbaş hayvan yetiştiriciliği yapan Murat Özkan ise kurban satış yerine 32 tane yerli ırk büyükbaş hayvan getirdiğini belirterek, 31’ini sattığını söyledi.Yerli büyükbaş kurbanlıkların ilk günden tükendiğini anlatan Özkan, şöyle dedi: "Büyükbaş kurbanlıkların en büyüğü 6-7 bin, en küçüğü ise 3 bin 500 TL’den alıcı buldu. Vatandaşlar Uruguay’dan gelen büyükbaş kurbanlıklar yerine yerlileri tercih etti. Bu sene iyi kazanç elde ettik. Elimde kalan son yerli büyükbaş kurbanlığı da 3 TL’den satacağım."</TEXT>
</DOC>
