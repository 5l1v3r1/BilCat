<DOC>
<DOCNO> 1339259 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb9bbb5/l/0l0smilliyet0n0btr0cdunya0eguzelinden0eenistesine0e150a0ebin0eliralik0etazminat0edavasi0cturkiye0csondakika0c170b110b20a10a0c13153640cdefault0bhtm/story01.htm </URL>
<DATE> 2010/11/17 </DATE>
<TIME> 15:10:07.0 </TIME>
<AUTHOR>  </AUTHOR>
<HEADLINE>
d��nya g��zelinden eni��tesine 150 bin liral��k tazminat davas��
</HEADLINE>
<TEXT>SAMSUN’da yaşayan ‘2009 Engelliler Dünya Güzeli’ 18 yaşındaki Nergis Demirarslan, kendisini denizde sığ suya atarak felç kalmasına neden olan eniştesi Selim Yazıcı hakkında 150 bin TL’lik maddi ve manevi tazminat davası açtı. Demiraslan, adalete güvendiğini ve davanın kendi adına olumlu bir şekilde sonuçlanmasını beklediğini söyledi.Ordu’nun Fatsa İlçesi’nde meydana gelen olayda 46 yaşındaki Selim Yazıcı, 17 Ağustos 2005 tarihinde gittikleri plajda omuzuna aldığı o zaman 13 yaşında olan Nergis Demirarslan’ı denize forlattı. Sığ suda boynunun üzerine düşen Demiraslan felç geçirdi. Demiraslan’ın teyzesinin kocası olan Selim Yazıcı hakkında açılan kamu davası 13 Mayıs 2009’da sonuçlandı. Fatsa Sulh Ceza Mahkemesi Yazıcı’ya ‘Taksirle yaralama’ suçundan 2 bin TL para cezası verdi.Bunun üzerine Nergis Demirarslan kendisini sığ suya atarak felç kalmasına neden olan Selim Yazıcı hakkında geçen ay Fatsa Asliye Hukuk Mahkemesi’ne 150 bin TL’lik maddi ve manevi tazminat davası açtı. Devlet Su İşleri 7’inci Bölge Müdürlüğü’nde işçi olarak çalışan dünya güzelinin babası 49 yaşındaki Hürmet Demirarslan, “Dava devam ediyor. Eğer bir tazminat kazanırsak, bu parayı kızımın sağlık giderleri ve eğitimi için kullanmak istiyoruz” dedi. Nergis Demirarslan’da Türk adaletine güvendiğini belirterek “Dilerim benim adıma olumlu bir sonuç çıkar. Tedavim halen sürüyor. Daha fazla mağdur olmak istemiyorum” diye konuştu.Nergis Demirarslan, 13 Mayıs 2008 tarihinde Türkiye Engelliler Güzellik yarışmasına katıldı. Antalya’nın Kemer İlçesi’nde gerçekleştirilen yarışmada Türkiye Güzeli seçilen Demirarslan, daha sonra geçen yıl Mart ayında da Ankara’da düzenlenen Dünya Engelliler Güzellik Yarışması’nda da Dünya Güzeli seçildi.</TEXT>
</DOC>
