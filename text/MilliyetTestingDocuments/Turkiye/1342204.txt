<DOC>
<DOCNO> 1342204 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fcbd367/l/0l0smilliyet0n0btr0cbasina0eposet0egecirilerek0eolduruldu0cturkiye0csondakika0c190b110b20a10a0c13159680cdefault0bhtm/story01.htm </URL>
<DATE> 2010/11/19 </DATE>
<TIME> 17:09:51.0 </TIME>
<AUTHOR>  </AUTHOR>
<HEADLINE>
ba����na po��et ge��irilerek ��ld��r��ld��
</HEADLINE>
<TEXT>AA muhabirinin aldığı bilgiye göre, 27 yaşındaki Feridun Taşdelen, 2 gün önce saat 23.30 sıralarında, sürekli gittiği kahvehaneden "sigara alayım" diyerek ayrıldı.Bir daha kendisinden haber alınamaması üzerine, ailesi ve yakınları Taşdelen’i aramaya başladı. Arama çalışmalarından sonuç alamayan aile, durumu polise bildirdi.Polis ve jandarma ekipleri ile ailenin arama çalışmaları sürerken, Altınyayla Belediyesinden yapılan anonslarla halkın arama çalışmalarına katılımı istendi.Vatandaşların da katılımıyla yapılan arama çalışmaları sonucunda Taşdelen’in cesedi, dayısının oğlu İbrahim Kaya ve arkadaşı İsmail Tavşanoğlu tarafından Yücekaya mezraası yolu yakınlarındaki çöplük alanında bulundu.Başına poşet geçirildikten sonra boğulduğu tespit edilen Taşdelen’in cesedinin üzerinin hafif şekilde toprakla kapatıldığı ifade edildi.Taşdelen’in otomobili de olay yerinin yaklaşık 500 metre uzağındaki Yücekaya mezraası yolunda bulundu. Gencin, otomobilin bulunduğu yerden sürüklenerek çöplük alanına getirildiği belirtildi.Taşdelen’in aracının içerisinde biri dolu olmak üzere 2 bira şişesi bulundu.Taşdelen’in cesedi, Cumhuriyet savcısının ve olay yeri inceleme ekiplerinin çalışmalarının ardından otopsi yapılmak üzere Altınyayla Hastanesi morguna kaldırıldı.Sivas’tan Altınyayla’ya gelen Cinayet Büro Amirliği ekipleri de olayla ilgili geniş çaplı araştırma başlattı.Feridun Taşdelen’in bekar ve işsiz olduğu kaydedildi.</TEXT>
</DOC>
