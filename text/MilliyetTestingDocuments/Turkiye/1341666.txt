<DOC>
<DOCNO> 1341666 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc9c690/l/0l0smilliyet0n0btr0csahilde0easiri0ehiz0ecan0ealdi0cturkiye0csondakika0c190b110b20a10a0c131590a80cdefault0bhtm/story01.htm </URL>
<DATE> 2010/11/19 </DATE>
<TIME> 11:08:24.0 </TIME>
<AUTHOR>  </AUTHOR>
<HEADLINE>
sahilde a����r�� h��z can ald��
</HEADLINE>
<TEXT>İZMİR´de aşırı hız sonucu direksiyon hakimiyetini kaybeden Muharrem Kara´nın (43), kullandığı otomobil takla attı. Kazayı gören Asayiş Şube Müdürü Şerafettin Arslan sağlık, polis ve AKS ekiplerine bilgi vererek kazaya kısa sürede müdahale edilmesini sağladı. Ancak otomobilde sıkışan Kara, araçtan çıkarıldıktan kısa süre sonra ölürken yanındaki Recep Ayyıldız ağır yaralı kurtarıldı.Kaza, bugün saat 01.30 sıralarında, Mustafa Kemal Sahil Bulvarı, Konak alt geçidi yakınlarında meydana geldi. Konak´tan Balçova´ya giden Muharrem Kara (43) iddiaya göre aşırı hız sonucu yönetimindeki 81 DT 668 plakalı otomobilin direksiyon hakimiyetini kaybetti. Kara´nın yönetimindeki otomobil kaldırıma çıktıktan sonra Varyant köprüsünün ayağına çarparak takla attı. Otomobil sürücüsü Kara, araçta sıkışırken, yanında bulunan Recep Ayyıldız (38) ağır yaralandı. Kazayı gören Asayiş Şube Müdürü Şerafettin Arslan durumu sağlık, AKS 110 ve polis ekiplerine bildirerek acil olarak müdahale etmelerini istedi. AKS 110 ekipleri sıkışan sürücü Kara´yı otomobilden çıkarmaya çalışırken ilk müdahaleyi gerçekleştiren sağlık ekipleri Ayyıldız´ı ambulansla Atatürk Eğitim ve Araştırma Hastanesi´ne kaldırdı. Sürücü Kara, AKS ekiplerinin yoğun çabası sonucu otomobilin tavanı kesilerek sıkıştığı yerden kurtarıldı. Kara sağlık ekiplerince ambulansa bindirilmek istenirken hayatını kaybetti. Otomobiliyle giderken kazayı gören sürücülerden Yaşar Üniversitesi Pazarlama bölümü 2´inci sınıf öğrencisi İbrahim Çağa ``Otomobil aşırı hızlıydı. Alt geçide girmeden önce bizi solladı. Daha sonra bir gelin aracını sıkıştırdı. Alt geçitten çıktıktan sonra otomobil önce yalpaladı, daha sonra da takla attı'' dedi.  Kazayla ilgili soruşturma başlatıldı.Otomobil dünyasına ait herşey burada!Yorum yaz</TEXT>
</DOC>
