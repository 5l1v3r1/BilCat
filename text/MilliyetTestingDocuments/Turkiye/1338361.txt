<DOC>
<DOCNO> 1338361 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb1dad2/l/0l0smilliyet0n0btr0csivas0eta0ekacan0eboga0ekenti0ebirbirine0ekatti0cturkiye0csondakika0c160b110b20a10a0c13150a870cdefault0bhtm/story01.htm </URL>
<DATE> 2010/11/17 </DATE>
<TIME> 03:31:59.0 </TIME>
<AUTHOR>  </AUTHOR>
<HEADLINE>
sivas'ta ka��an bo��a kenti birbirine katt��
</HEADLINE>
<TEXT> SİVAS’ta kurbanlık için götürüldüğü evde taşındığı araçtan indirilirken kaçan boğa, 3 saat boyunca şehri birbirine kattı. Peşindeki sahibine ve yaklaşmak isteyen bir kasaba saldırarak boynuzlayan boğa, girdiği demiryolunda bayıltıcı iğneler ile vurularak yakalanabildi.Sivas’ta Ökmer Karabulut ve Ali Yuvacı’nın da ortaklaşa 3 bin 600 liraya satın aldığoı boğa, Demircilerardı Mahallesi Şehitler Camisi yanında taşındığı kamyonetten indirilmek isterken sahiplerinin elinden kurtularak kaçmaya başladı. Sahiplerinin peşinden koştuğu boğa uzun süre yakalanamadı. Yenişehir Mahallesi tarafına giden ve bir kaç kez kıstırılan boğa her defasında sahiplerinin elinden kurtulmayı başardı. 3 kez Sivas- Erzincan çevre yolu üzerine çıkan boğa trafiği de birbirine kattı. Boğayı yakalamak isteyenler de araçları ile yol üzerinde manevra yaptı ancak başarılı olamadı.SAHİBİNİ VE KASABI BOYNUZLADI Yeniden Yenişehir Mahallesi’ne yönelen boğayı sahipleri peşinden gittikleri kamyonetle ile iki kez kıstırarak ipinden yakaladı. Ancak öfkeli hayvan boynuz darbeleri ile yanına yaklaşan kamyonetin camını kırarak kaçmaya devam etti. Son olarak Yenişehir otagar kavşağında duran boğa yanına yaklaşmaya çalışan yetiştiricisi ve sahibi Ömer Karabulut’a saldırdı. Boynuz darbelerine maruz kalan ve düştüğü yerde de saldırıya uğrayan Karabulut, hayvanın elinden güçlükle kurtuldu. Yaklaşık 2 saatlik kovalamanın ardından olay yerine itfaiye ve zabıta ekipleri de geldi. Ancak öfkeli hayvana kimse yanaşamadı. Bu sırada yoldan geçen bir kasap inerek hayvana yaklaşmayı deneyince boynuz darbelerinden o da nasibini aldı. Boğa boynuzladığı kasabı yola fırlattıktan sonra kaçmaya devam etti.İĞNE ATARDAMARINA SAPLANDI Kayseri Caddesi üzerinden Çayırağzı Mahallesi’ne geçen hayvan burada boş bir arazide bekleyince Belediyenin Köpek Barınağı’nda görevli Rasim Temiz ve Mustafa Arslan, uyuşturucu iğne atan tüfeklerle olay yerine geldi. Boğaya yakın mesafeden atılan iğnelerden yalnızca biri isabet edince kızgınlaşan hayvan tekrar anayola çıktıktan sonra Türkiye Demiryolu Makineleri Sanayi alanına girdi. Ardından Sivas Tren Garı içindeki trenlerin arasından geçti. Lokomotif Bakım Atölyesi’nin bulunduğu bölgede tekrar kıstırılan hayvana yaklaşan görevliler birkaç kez yine uyuşturucu iğne fırlattı. Bu kez iğnelerin etkisi ile sersemleyen boğayı görevliler yakalamayı başardı. Bir süre tren yolunda yürütülmeye çalışan boğa, iğnenin boynundaki damara isabet etmesi ve kan kaybetmesi nedeni ile ölme ihtimaline karşın trenyolu yanında Sivas Belediyesi İtfaiye Çavuşu Hacı Ahmet Koçarslan tarafından kesildi.Toplu taşıma yerine hayalindeki otomobil buradaYorum yaz</TEXT>
</DOC>
