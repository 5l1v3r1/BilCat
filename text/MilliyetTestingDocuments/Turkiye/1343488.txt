<DOC>
<DOCNO> 1343488 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd108c8/l/0l0smilliyet0n0btr0ctanismak0eicin0esaatlerce0eyuruduler0cturkiye0csondakika0c20a0b110b20a10a0c13162470cdefault0bhtm/story01.htm </URL>
<DATE> 2010/11/21 </DATE>
<TIME> 03:31:09.0 </TIME>
<AUTHOR>  </AUTHOR>
<HEADLINE>
tan����mak i��in saatlerce y��r��d��ler
</HEADLINE>
<TEXT>ZONGULDAK’ın Alaplı İlçesi’nde her Ramazan ve Kurban Bayramı’nın son gününde kutlanan Kızlar Bayramı’nda yine renkli görüntüler ortaya çıktı. Daha önceki bayramlarda tanışıp evlenen çiftlerin de katıldığı bayramda en güzel kıyafetlerini giyen gençler, caddede gezerek birbirleriyle arkadaşlık kurmaya çalıştı.İlçe merkezindeki Cumhuriyet Caddesi’nde kutlanan Kızlar Bayramı’na genç kız ve erkekler büyük ilgi gösterdi. İlçe merkezi ve köylerde oturan genç kız ve erkekler, en güzel kıyafetlerini giyip öğle saatlerinden itibaren caddede bir araya geldi. Yaklaşık 700 metre uzunluğundaki caddenin bir ucundan öbür ucuna yürüyen gençler, birbirleriyle tanışmaya çalıştı. Özellikle erkekler, gruplar halinde gezen kızların peşine takılıp kendilerini fark ettirmeyi denedi. Erkeklerin kimisi ise cadde kenarındaki banklara oturup beğendikleri kızlarla göz teması kurdu.İlçede yaşayan 28 yaşındaki Ferdi Demirci’nin caddede mini bir konser verdiği bayrama daha önceki yıllarda aynı caddede tanışıp evlenen çiftler de katıldı. 10 yıl önceki Kızlar Bayramı’nda tanışıp evlendiği eşi Türkan ve 3 çocuğu ile caddede gezen Sefayi Turan, “Eşimle burada tanışmıştık. Birbirimizi sevdik ve sonuçta evlendik. 3 çocuğumuz var. Çok mutluyuz” dedi.Zonguldak’tan Kızlar Bayramı’na katılan 34 yaşındaki Hüseyin Akkuş ve 30 yaşındaki Ramazan Akçomak ise evlenmek istediklerini, ancak şu ana kadar kendilerine uygun birisi ile karşılaşamadıklarını söyledi.</TEXT>
</DOC>
