<DOC>
<DOCNO> 1340465 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc1a875/l/0l0smilliyet0n0btr0c80ecocugunu0eyangindan0ekurtardi0cturkiye0csondakika0c180b110b20a10a0c13156340cdefault0bhtm/story01.htm </URL>
<DATE> 2010/11/18 </DATE>
<TIME> 13:09:35.0 </TIME>
<AUTHOR>  </AUTHOR>
<HEADLINE>
8 ��ocu��unu yang��ndan kurtard��
</HEADLINE>
<TEXT>Alınan bilgiye göre, Acar ailesinin Cevdetpaşa Mahallesi Esen 1. Sokak’ta yaşadığı tek katlı evde, dün akşam geç saatlerde yangın çıktı.Eşi Mustafa Acar’ın akraba ziyaretinde olduğu sırada çocukları ile aynı odada uyuyan anne Dilber Acar, yan odada başlayan yangını fark etti.İlk olarak küçük çocukları Ahmet (1), Beytullah (3), Abdulkadir (5), Uğur (7) ve Onur’u (9) dışarı çıkaran anne Acar, Zilan (10), Nazar (13) ve Hazal’ı da (15) kurtarmayı başardı.Komşularının itfaiyeyi araması üzerine gelen olay yerine gelen ekipler, yangına müdahale ederek söndürdü.Anne Dilber Acar, çocuklarını kurtarmanın sevincini dile getirerek, "Çocuklarla aynı odada uyuduğum sırada yan odada yangın çıktığını fark ettim.Önce çocuklarımı kurtardım. Sonra da komşulardan yardım istedim. Hiçbir şeyimiz kalmadı. Ama önemli olan çocuklarımdı. Ben ancak onları kurtarabildim" dedi.Olayı akraba ziyaretinde öğrenen baba Mustafa Acar da yangında ailesinin zarar görmemesinin mutluluğunu yaşadığını ifade etti.Kirada oturdukları evin yangında kullanılamaz hale geldiğini belirten Mustafa Acar, büyük zorluklarla ve akrabalarının yardımıyla aldıkları eşyaların tamamen yandığını söyledi.Polis ekipleri ve TEDAŞ görevlilerinin yaptığı ön çalışmada, yangının elektrik kontağından çıktığı belirlendi.</TEXT>
</DOC>
