<DOC>
<DOCNO> 1343482 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd0ed45/l/0l0smilliyet0n0btr0cher0eyil0ebir0eilce0enufusu0eharitadan0esiliniyor0e0cturkiye0csondakika0c20a0b110b20a10a0c13162540cdefault0bhtm/story01.htm </URL>
<DATE> 2010/11/21 </DATE>
<TIME> 03:31:09.0 </TIME>
<AUTHOR>  </AUTHOR>
<HEADLINE>
her y��l bir il��e n��fusu haritadan siliniyor!
</HEADLINE>
<TEXT>Karayolu Trafik ve Yol Güvenliği Araştırma Derneği Genel Başkanı İhsan Memiş Kasım ayının üçüncü haftasının Dünya Trafik Mağdurları Anma Günü olarak belirlendiğini hatırlatarak yılda 10 bin kişinin trafik kazalarında hayatını kaybettiğini,bir ilçe nüfusunun haritadan silindiğini söyledi. Bu konuda TBMM’ni göreve çağıran Memiş, alkol ve hız kazaları sonucu verilen cezaların alt limitlerinin yükseltilmesini, Trafik Kanunu’nda yetki ve sorumluluğun 18 ayrı kuruluştan alınarak İçişleri ve Ulaştırma Bakanlıkları’na verilmesini istedi.Konuyla ilgili yazılı bir açıklama yapan İhsan Memiş, Dünyada BM Dünya Sağlık Teşkilatına Trafik kazalarını ve ölümlerini bildiren ülkelerin toplamında trafik kazalarında bir yılda yaklaşık 1 milyon 270 bin kişinin öldüğünü kaydetti. Bu rakamın yaklaşık 10 katı kadar da yaralının bulunduğunu dile getiren Memiş, "Yaralıların da yüzde 15’i ise geçici veya daimi sakatlık yaşayarak hem kendisine,hem ailesine veya devlete ömür boyu yük olmakta ve geride kalan aileler de maddi ve manevi mağduriyet yaşamaktadır.İşte her yıl yaşanan trafik teröründeki bu büyük kayıpları önlemek için her yıl Kasım ayının ilk üçüncü haftasında Dünya Trafik Mağdurları Anma Günü kutlanmaktadır. Türkiye; trafik mağduru ülkelerin ilk 10’nun da yer alırken toplamda 20 çeşit ölümden ilk beşinci sırada yer almaktadır.Yetişkin erkeklerde ise üçüncü sırada kayıp vermektedir.Yılda yaklaşık 10 bin insan kaybımızla her yıl bir ilçe nüfusu kayıp olmakta veya haritadan silinmektedir. Sürücülerin aşırı aymazlığı, belgesi olmasına rağmen her türlü kuralsızlık ölümleri teşvik ederken, alkollü araç kullanmanın,hız yaparak adam öldürmenin, sürücü belgesiz araç kullanmanın Trafik Kanununda Asli Kusur sayılmadığı bir ülke olarak bu konudaki tüm çağrılarımıza TBMM’nin kulak tıkaması da bu mağduriyetleri her gün artırmaktadır" diye konuştu.-HÜKÜMET VE MUHALEFET SORUMLULUKLARINI YERİNE GETİRSİN-Dünya Trafik Mağdurları Anma günü ve haftasında TBMM’de hükümet ve muhalefetin bu konudaki sorumluluklarını vakit geçirmeden yerine getirmelerini dilediklerini belirten İhsan Memiş, TBMM’den bekledikleri düzenlemeleri ise şu şekilde sıraladı:"TBMM ni göreve davet ediyoruz.İskandinav ülkelerinde trafikte sıfır ölümler için projeler üretilirken, Türkiye’nin her gün ortalama 25 kişi kayıp etmesini TBMM seyir etmemelidir.TBMM Mutlaka 2918 Sayılı Kanunun 84 maddesinin devamına alkol ve hız dan dolayı kaza yapanları, ayrıca sürücü belgesiz araç kullanmanın asli kusur kabul etmeli ve TCK nun 179 maddesini de buna göre düzenlemelidir. TCK nun ilgili fıkralarındaki hürriyeti bağlayıcı cezaların alt limit mutlaka yükseltilmelidir.2918 Sayılı Kanunun 65 maddesindeki minibüslerdeki yolcu fazlasına yalnız 50 TL ceza değil,halk otobüsleri dahil belli oranları geçenlere çok daha fazla ceza uygulanmalıdır.Mevcut Trafik Kanununda yetki ve sorumluluk tam 18 kuruluşa verilmiştir.Bu kadar sahipsiz ve dağınık bir kanun yerine, ileri ülkelerde olduğu gibi tüm sorumluluk İçişleri ve Ulaştırma Bakanlığında olmalı trafik ve yol güvenliğinde tüm sorumluluk bu iki bakanlık arasında paylaşılmalıdır.Yeni kurulacak TRAFİKGÜVENLİĞİ KURULU sahasında uzman kişilerden oluşmalı ve tam yetkili olmalıdır.Tüm bu çabalara ilaveten 2918 Sayılı Kanun içerisinde Türkiye de ulusal,bölgesel veya kentlerde trafik ve yol güvenliği alanında kurulan STK ofis ve donanım anlamın da desteklenmeli ve bunların daha çok gelişmelerinin önü açılmalıdır."Güvenli sürüşün sırlarını öğrenmek için tıklaYorum yaz</TEXT>
</DOC>
