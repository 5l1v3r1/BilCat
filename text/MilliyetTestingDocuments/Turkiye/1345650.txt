<DOC>
<DOCNO> 1345650 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/ffaa644/l/0L0Smilliyet0N0Btr0Cergenekon0Eda0Eadi0Egecen0Ekisinin0Eevi0Ekursunlandi0Cturkiye0Csondakika0C250B110B20A10A0C1318370A0Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:44.0 </TIME>
<AUTHOR>  </AUTHOR>
<HEADLINE>
Ergenekon’da adı geçen kişinin evi kurşunlandı
</HEADLINE>
<TEXT>‘ Silahlı ’ iddianamesinde gizli tanıkların verdiği ifadelerde adı geçen Beden Eğitimi Öğretmeni İlyas M.’nin, Çukurkuyu Beldesinde ailesi ile birlikte yaşadığı ev, kimliği belirsiz kişi ya da kişilerce kurşunlandı.

Olay bugün saat 03.00 sıralarında kent merkezine 2 kilometre uzaklıkta bulunan Çukurkuyu Beldesi Sarıgöl mahallesi Terzibaba Sokak, numara 36’da bulunan İlyas M.’nin babası Yusuf M.’ye ait evde meydana geldi. Kimliği belirsiz kişi ya da kişiler, evin bahçe kapısına tabanca ile 3 el ateş ederek kaçtı. Jandarmaya bildirilmesinin ardından, evde bulunanların ifadesine başvuruldu. Olay yeri inceleme ekipleri de sabah erken saatte çevrede inceleme yaptı. İlyas M.’nin babası 65 yaşındaki Yusuf M., tuvalete kalktığı sırada bir otomobil sesinin ardından silah seslerini duyduğunu belirterek, “Dışarıya çıktığımda herhangi bir şey görmedim. Benim hiçbir düşmanın yok” dedi.  sırasında evde olup olmadığı konusunda bir açıklama yapmayan İlyas M., telefonlarının dinlendiğini, eski Başsavcı İlhan Cihaner aleyhine ifade verdiği için tehdit edildiğini ve zor durumda kaldığını ileri sürdü.

İlyas M.’nin adı, Ergenekon soruşturması kapsamında gündeme geldi. İddianamenin 30’uncu sayfasında  olarak gösterilen ve Erzincan’da üst düzey bir bürokrat olduğu belirtilen ‘Efe’ ifadesinde, o dönem Erzincan ve Çevresindeki Sokak Çocuklarını Koruma Derneği Başkanı olan İlyas M.’nin çocuklarla birlikte yıllarca Ergenekon için çalıştığını öne sürdü. Gizli tanık Efe, “İlyas M. bana Ergenekon örgütü elemanı olduğunu söyledi. İlyas M. ayrıca ‘Yıllarca beni ve emrimdeki çocukları kullandılar, silah,  ve bilgi taşıttılar’ iddiasında bulundu” diye konuştu.</TEXT>
</DOC>
