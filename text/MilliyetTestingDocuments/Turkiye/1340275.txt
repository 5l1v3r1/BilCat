<DOC>
<DOCNO> 1340275 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc16686/l/0l0smilliyet0n0btr0ctrafikte0ealkole0eyargitay0ekriteri0cturkiye0csondakika0c180b110b20a10a0c131560a90cdefault0bhtm/story01.htm </URL>
<DATE> 2010/11/18 </DATE>
<TIME> 11:08:00.0 </TIME>
<AUTHOR>  </AUTHOR>
<HEADLINE>
trafikte alkole yarg��tay kriteri
</HEADLINE>
<TEXT>Davaya konu olan olayda, Samsun 2. Sulh Ceza Mahkemesi, alkol veya uyuşturucu maddenin etkisi altındayken araç kullanma suçundan sanık H’nin cezalandırılmasına karar verdi. Bunun üzerine yerel mahkeme kararı temyiz edildi.Davanın temyiz incelemesini yapan Yargıtay 2. Ceza Dairesi, Türk Ceza Kanunu’nun "Trafik güvenliğini tehlikeye sokma" başlıklı 179. maddesinde yer alan alkol veya uyuşturucu madde etkisiyle emniyetli bir şekilde araç sevk ve idare edemeyecek olan kişinin araç kullanma hâlinin suç olarak düzenlediği hatırlattı Söz konusu maddede belirtilen "emniyetli bir şekilde" ifadesinin kişilerin hayatı, sağlığı veya malvarlığı açısından bir tehlikeye neden olunması şeklinde anlaşılması gerektiği belirtildi.Sanığın, alkollü olarak araç kullanmasının trafik güvenliğini ne şekilde tehlikeye düşürdüğü tespit edilmeden bu madde uyarınca cezalandırılmayacağı belirtilen kararda, "Keza 2918 sayılı Karayolları Trafik Kanunu’nun 48. maddesinde alkollü araç kullanma eyleminin düzenlendiği anlaşılmakla, beraat kararı verilmesi gerektiği" vurgulandı.-"TIBBİ BULGU GEREKLİ"-Kararda, alkollü olarak araç kullandığı belirlenen sanığın, araç kullandığı sırada alkol veya uyuşturucu maddenin etkisiyle veya başka bir nedenle emniyetli bir şekilde araç sevk ve idare edemeyecek durumda olduğuna dair tıbbi bulgular veya sanığın dışa yansıyan davranışlarına bağlı olarak yapılan bir tespit ve delil olmadığı anımsatıldı. Bu durumda, trafik güvenliğini tehlikeye sokma suçu oluşmayacağı kaydedilen Daire kararında, "Sanığın sadece alkollü olarak araç kullanma eyleminin 2918 sayılı Karayolları Trafik Kanunu’nun 48. maddesi kapsamında değerlendirilmesi ve bu madde gereğince idari işlemlerin yetkili mercii tarafından yapılması gerekecektir" denildi. Daire, yerel mahkeme kararını bozdu.</TEXT>
</DOC>
