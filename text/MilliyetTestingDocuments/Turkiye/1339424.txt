<DOC>
<DOCNO> 1339424 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fbb679f/l/0l0smilliyet0n0btr0cbutun0esile0eonu0eariyor0cturkiye0csondakika0c170b110b20a10a0c1315390a0cdefault0bhtm/story01.htm </URL>
<DATE> 2010/11/17 </DATE>
<TIME> 17:10:58.0 </TIME>
<AUTHOR>  </AUTHOR>
<HEADLINE>
b��t��n ��ile onu ar��yor
</HEADLINE>
<TEXT>ŞİLE'de dün kaybolan 3 yaşındaki Berat’ı arama çalışmaları devam ediyor. Dün başlatılan çalışmalara AKUT, sivil savunma ekiplerinin yanı sıra Ümraniye Alemdağ Jandarma Komando Taburu’ndan gelen bir grup asker de katıldı.Berat’ın kaybolduğu haberini alan yakınları da bugün köye akın etti ve hemen arama çalışmalarına başladılar. Berat’ın kaldığı eve gelen jandarma ekipleri evde inceleme yaptı.Anne Emine Coşkun, çocuğunun kaçırılmış olma ihtimali nedeniyle, "Gören bilen Allah rızası için haber versin. Bugün benim başıma yarın kendilerinin başına gelir. Yalvarıyorum ne olursunuz. Elinizi vicdanınıza koyun" diyerek gözyaşlarına boğuldu. DÜN KAYBOLMUŞTUSULTANBEYLİ’de oturan Çoşkun ailesinin 3 yaşındaki oğlu Berat, bayram ziyareti için gittikleri Şile'nin Oruçoğlu Köyü'nde kayboldu. En son saat 15.00 sıralarında, köy meydanında görülen Berat'ı arama çalışmaları sürüyor.Emine Coşkun, bayramın birinci günü, 3 yaşındaki oğlu Berat'ı da alarak, Oruçoğlu Köyün'ndeki yakınlarını ziyarete gitti. Anne yakınlarıyla bayramlaşırken minik Berat evin önünde oynamaya başladı. Bir süre sonra oğlunun yokluğunu fark eden anne, akrabalarından yardım istedi. Evin etrafını arayan anne ve yakınları Berat'a ulaşamayınca, jandarmaya bilgi verildi. Caminin minaresinden anons yapılarak köylülerden de yardım istendi. Jandarma ve köylülerin akşam saatlerine kadar köy civarında yaptıkları aramalarda Berat'a ulaşılamadı. Bunun üzerine arama çalışmalarına katılmak üzere Şİle itfaiyesi ve Arama Kurtarma Derneği (AKUT)'tan da ekipler köye gitti. Minik Berat’ın, evin yakınlarında bulunan foseptik çukuruna da düşmüş olabileceği ihtimali üzerine, çukur itfaiye tarafından detay bir şekilde arandı. Özel kıyafetlerle çukura giren itfaiye erleri, dipte Berat’ı aradı. Uzun süren aramalardan da bir sonuç alınamadı.</TEXT>
</DOC>
