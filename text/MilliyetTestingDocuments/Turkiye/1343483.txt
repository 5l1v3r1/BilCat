<DOC>
<DOCNO> 1343483 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd1290d/l/0l0smilliyet0n0btr0cyasli0ekari0ekoca0e40egun0eevlerinin0emuherlenmesine0edirendi0cturkiye0csondakika0c20a0b110b20a10a0c13162670cdefault0bhtm/story01.htm </URL>
<DATE> 2010/11/21 </DATE>
<TIME> 03:31:09.0 </TIME>
<AUTHOR>  </AUTHOR>
<HEADLINE>
ya��l�� kar��-koca 4 g��n evlerinin m��herlenmesine direndi
</HEADLINE>
<TEXT>ÜSKÜDAR’da yıkılmasına karar verilen yaklaşık 100 yıllık tarihi binanın bitişiğindeki evde oturan 76 yaşındaki Sezai Doğuran ile eşi 70 yaşındaki Yurdanur Doğuran, evlerini boşaltmamak için direndi.Oturdukları evden çıkmayarak ambulans ve yıkım ekiplerini 4 gün bina önünde bekleten çifte, yetkililer, yıkımın ardından tekrar eve getirilecekleri sözü verdi. Güçlükle ikna edilen karı-koca, evden tahliye edildi.Kuzguncuk Mahallesi, İnciçayırlı Sokak, 37 numarada bulunan tarihi eser niteliğindeki iki katlı binada dış etkenler yüzünden hasar oluştu. Bina kısmen çöktü. Belediye ekipleri, binanın tamamen yıkılarak diğer binalara zarar verme ihtimaline karşı sokağa bariyer çekerek trafiğe kapattı.İstanbul Büyükşehir Belediyesi, Boğaziçi İmar Müdürlüğü, yıkılmasına karar verilen binanın hemen yanıbaşında bulunan ve Sezai Doğuran ile Yurdanur Doğuran'un oturduğu evi de can ve mal güvenliği açısından tehlike oluşturduğu gerekçesiyle mühürleme kararı verdi. Fakat yıllardır aynı evde oturan Sezai Doğuran ve Yurdanur Doğuran, yetkililerin tüm uyarılarına rağmen evden çıkmadı. Hasar gören 100 yıllık tarihi binanın çiftin evleri üzerine yıkılma ihtimali yüzünden evin önünde ambulans ve belediye ekipleri bekletildi.Belediye ekipleri evlerini boşaltması için Doğuran çifti ile bugün yeniden konuşmaya başladı. Belediye ekipleri, karı-kocayı ikna edemeyince polis çağırdı. Polis ve zabıta görevlileri kapıda pijamalarıyla duran Sezai Doğuran’a uzun süre dil döktü. Ekipler, Sezai Doğuran'a gerekli önlemlerin alınmasının ardından evlerine geri getirilecekleri sözü verdi.Bu sırada içerinde bulunan Yurdanur Doğuran sürekli eşine seslenerek içeri girmesi istedi. Sezai Doğuran yetkililerden geri getirilecekleri sözünü aldıktan sonra evi tahliye etmeyi kabul etti. Önce içeriye sağlık ekipleri girip Yurdanur Doğuran’ı sedye ile ambulansa taşıdı. Sezai Doğuran ise kapısı mühürlenen evini kilitleyerek ambulanstaki eşinin yanına oturdu. Çift, yandaki binanın yıkım işlemleri bitene kadar misafir edilecekleri Darülaceze'ye götürüldüler.Mahalle sakinlerinden Ali Öz ise “Çivi bile çakılmaması gereken tarihi binanın duvarında yağış ve dış etkenler nedeniyle hasar oluştu, çökme tehlikesi olduğu için Üsküdar Belediyesi kepçeyle müdahale etti. Yangın duvarına müdahale edildiği için duvar eğildi ve yan binaya tehlike verecek şekilde yattı. Yaşlı çiftte günlerdir evinden çıkmıyordu. Bugün ikna edildiler” dedi.</TEXT>
</DOC>
