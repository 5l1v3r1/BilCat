<DOC>
<DOCNO> 1340464 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc1a876/l/0l0smilliyet0n0btr0ctatile0edoyamadilar0cturkiye0csondakika0c180b110b20a10a0c13156240cdefault0bhtm/story01.htm </URL>
<DATE> 2010/11/18 </DATE>
<TIME> 13:09:22.0 </TIME>
<AUTHOR>  </AUTHOR>
<HEADLINE>
tatile doyamad��lar
</HEADLINE>
<TEXT>Bayram tatili için geçen hafta sonundan itibaren Bodrum’a gelen yerli tatilciler sıcak ve güneşli hava nedeniyle sahillere akın etti, bol bol güneşlendi ve denize girdi. Bazı tatilciler ise sahilde yürüyüş yapıp, balık tutmayı tercih etti. Hava sıcaklığının 27, deniz suyu sıcaklığının ise 24 derece olduğu Bodrum’da tatilciler, tarihi mekanları da gezdi. Tatilciler en büyük ilgiyi Gümüşlük Beldesi'ndeki tarihi Myndos kalıntılarının gün ışığına çıkarıldığı Tavşan Adası'na gösterdi.Bodrum Otelciler ve Turistik İşletmeciler Derneği Başkanı Halil Özyurt, Bayram tatilinin ilçeyi hareketlendirdiğini söyledi. Özyurt, “Tatilciler, esnafın da yüzünü güldürdü. Bayram tatilindeki yüzde 50'ye varan konaklama indirimleri etkili oldu. Dört ve beş yıldızlı otellerdeki doluluk oranı yüzde 90'lara ulaştı. Bayramda havalarında güzel gitmesinin de bunda etkisi büyük. Bir çok tesis, yılbaşında da kapılarını açma düşüncesinde. Grup indiriminden yararlanarak gelenlerden bazıları tatilini üç dört gün daha uzattı” dedi.</TEXT>
</DOC>
