<DOC>
<DOCNO> 1345667 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/ff3e817/l/0L0Smilliyet0N0Btr0Csehit0Eogretmenin0Eesi0Evaliyi0Eaglatti0E0Cturkiye0Csondakika0C240B110B20A10A0C13180A0A0A0Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:45.0 </TIME>
<AUTHOR>  </AUTHOR>
<HEADLINE>
Şehit öğretmenin eşi Valiyi ağlattı!
</HEADLINE>
<TEXT> 'da, “Öğretmenler Günü” kutlaması sırasında, eşinin evinin önünde şehit edilişini anlatan kadını dinleyen Adana Valisi İlhan Atış, gözyaşlarına hakim olamadı.
Vali Atış, Adana'daki “Öğretmenler Günü” kutlamaları kapsamında, Yeni Öğretmenevi ek tesislerinin açılışını yaparak buradaki toplantı salonunda düzenlenen programa katıldı.
Programda söz alan şehit öğretmen eşi Aklime Korkmaz, 1994 yılında Ağrı'nın  ilçesine bağlı Kazan köyünde öğretmenlik yapan eşinin, evinin bahçesinde şehit edildiği gün yaşadıklarını anlattı.
"SAİT ÖLME"
Eşi şehit edildiğinde ikinci çocuğuna hamile olduğunu söyleyen Aklime Korkmaz, şunları söyledi:
“Gece yarısı kapı çaldı 'hoca hoca aç kapıyı' dediler. Biz de köyde biri hastalandı ilaç istiyorlar zannettik. Kapıyı açtık baktık ki iki kişi ellerinde silahla içeri girdiler ve eşime 'biz öğretmenleri öldürüyoruz haberiniz var mı?' dediler. Eşim de 'biliyoruz ama ne yapalım bu bayrak için bu eğitimi aldık' dedi. Silahlı kişiler tekrar eşime dönerek, 'siz Kemalizim' dersi veriyormuşsunuz? Bizi kapıya kadar geçirirmisiniz' dediler. Daha sonra kalkıp giderken eşimi yanlarına çağırdılar. Eşim gitti yanlarına ve silah sesleri gelmeye başladı. Lambayı açtım eşimi yerde yatarken gördüm. Koştum bağırdım 'Sait ölme' diye ama kimse yoktu ortalıkta. Eşim can çekişiyordu ama yardım eden kimse yoktu. Baktım kızım çıktı 'anne ne oldu' dedi ve ben ne cevap verdiğimi hatırlamıyorum.
'GİT BAŞIMIZDAN BELA MISIN' DEDİLER
El fenerini aldım, tüm köylülerin kapılarını çaldım. 'Ne olur bana at arabası verin eşimi şehre götüreceğim' diye yalvardım ama bana 'git başımıza bela mısınız' dediler. Eşimi kurtarmak için elimden geleni yaptım ama kurtaramadık.”
Korkmaz'ın konuşmasını dinleyen Vali İlhan Atış'ın gözyaşlarına hakim olamadığı gözlendi.
Elindeki kağıt mendille gözyaşlarını dilerek, kürsüye çıkan Vali Atış, “Öğretmenlerimiz topraktır, sudur, güneştir, onlar kadar kutsaldır. Toprak, su, güneş nasıl çınarları yetiştiriyorsa öğretmenlerimiz de insanlar yetiştiriyorlar” dedi.
"ŞEHİT OLMAYI BİLE GÖZE ALIYORLAR"
Öğretmenlerin Anadolu çocuklarını eğitmek için şehit olmayı bile göze aldıklarını belirten Vali Atış, şöyle devam etti:
“Bunlar hiçbir zaman bu milletin unutmamamız gereken kahramanlarıdır. Bize unutturmaya çalışıyorlar bazen ama yapılan kötülüğü asla unutmayacağız. Biz şehitlerimiz ve gazilerimizi asla unutmayacağız. Onların önünde saygı ile eğileceğiz. Barışa, sevgiye, hoşgörüye evet ama silahsız öğretmenlerin öldürülmesine hayır.”
Atış, sözleriyle kendisini ağlatan şehit öğretmen eşi Aklime Korkmaz'a çiçek verdi. İl Milli Eğitim Müdürü Abdulgafur Büyükfırat ise öğretmenliğin kutsal bir meslek olduğunu ifade ederek, “Bir ülkenin en alt tabakasından, ülkeyi yöneten en üst tabakasına kadar herkes bu kutsal mesleği yapanlara bir şeyler borçludurlar” dedi.
Büyükfırat, öğretmenevinin ek tesislerinin açılışını yaptıklarını anımsatarak, otel kısmının açılışını ise en kısa sürede yapmayı planladıklarını bildirdi. Konuşmaların ardından emekliye ayrılan öğretmenlere “Hizmet Şeref Belgesi” verilirken, öğretmenlerden oluşan halk oyunları ekibi gösteri sundu</TEXT>
</DOC>
