<DOC>
<DOCNO> 1344325 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd6b891/l/0l0smilliyet0n0btr0cfuhusa0ebayram0ebitti0eoperasyonu0cturkiye0csondakika0c210b110b20a10a0c13165470cdefault0bhtm/story01.htm </URL>
<DATE> 2010/11/21 </DATE>
<TIME> 13:09:18.0 </TIME>
<AUTHOR>  </AUTHOR>
<HEADLINE>
fuhu��a ���bayram bitti��� operasyonu
</HEADLINE>
<TEXT>FATİH’te bulunan bir eğlence merkezinde fuhuş pazarlığı yapıldığı ihbarı üzerine harekete geçen polis, aralarında kullandıkları ’Bayram Bitti’ parolasıyla baskın yaptı. Moldovya, Ukrayna, Somali ve Rus uyruklu 20 kadın ile fuhuşa aracılık yaptıkları ileri sürülen 10 kişi gözaltına alındı.Asayiş Şube Müdürlüğü Ahlak ve Kumar Şube Müdürlüğü’ne bağlı ekiplerine, daha önce baskın yaptıkları Aksaray’daki bir eğlence merkezinde yine fuhuş pazarlığı yapıldığı ihbarı geldi. Müşteri gibi içeri giren 2 polis memuru, garsonlara bahşiş verip pistte dans eden kadınları masalarına davet etti. Gelen kadınlara seri numaraları alınmış paraları veren polisler otelde fuhuş yapmak için anlaştı. Yapılan anlaşmanın ardından polisler dışarıda bekleyen meslektaşlarını aralarından kullandıkları ’Bayram bitti’ parolasıyla içeri çağırdı. Baskın yapan polis ekipleri, Moldovya, Ukrayna, Somali ve Rus uyruklu 20 kadın ile fuhuşa aracılık yaptığı ileri sürülen 10 kişiyi gözaltına aldı. Yapılan sağlık kontrollerinden sonra Gayrettepe’deki Asayiş Şube Müdürlüğü’ne getirilen kadınlar yüzlerini çantalarıyla gizleyeme çalıştı. Kadınların yapılan işlemlerinin ardından sınırdışı edileceği belirtildi.</TEXT>
</DOC>
