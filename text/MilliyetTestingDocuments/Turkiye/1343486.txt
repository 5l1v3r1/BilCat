<DOC>
<DOCNO> 1343486 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd0ed47/l/0l0smilliyet0n0btr0cilk0ekez0etelefon0etuslarina0edokundu0cturkiye0csondakika0c20a0b110b20a10a0c13162520cdefault0bhtm/story01.htm </URL>
<DATE> 2010/11/21 </DATE>
<TIME> 03:31:09.0 </TIME>
<AUTHOR>  </AUTHOR>
<HEADLINE>
ilk kez telefon tu��lar��na dokundu
</HEADLINE>
<TEXT>TÜRKİYE'de ilk kez Antalya'da yapılan ameliyatla çift kol nakledilen 28 yaşındaki Cihan Topal, 54 gün sonra uzayan tırnaklarını kestirdi, yeni parmaklarıyla ilk kez telefon tuşlarına dokundu.Akdeniz Üniversitesi'nde Plastik ve Rekonstrüktif Cerrahi- Estetik Anabilim Dalı Başkanı Doç.Dr. Ömer Özkan ve ekibi tarafından geçen 26 Eylül'de Türkiye'nin ilk çift kol nakli yapılan Cihan Topal, her gün sabah ve öğleden sonra 45'er dakika fizyoterapist eşliğinde tedavi görüyor. Cihan Topal'ın kollarındaki atel ile yürüyüş yapmasına ve sınırlı günlük yaşamına izin verdiklerini söyleyen Doç.Dr. Özkan, “İki ay sonra atelden kurtulacak ve yavaş yavaş parmakları fonksiyonlarını yerine getirmeye başlayacak. Bu süreçte çok yavaş ve tedbirli olacağız” dedi.Tırnaklarının 54 gün sonra ilk kez kesildiğini söyleyen Cihan Topal ise “Bugün uzayan tırnaklarımı kestirdim. Yeni ellerimi hijyen şartlar sağlandıktan sonra ilk kez yıkadım. Nakil yapılan kollar benim diyebiliyorum. Bu kollar bedenimle bütünleşti. Artık ‘tırnaklarım uzadı’ diyebileceğim parmaklarım var” diye konuştu.Cihan Topal'la ilgili haberleri gazete ve televizyonlar aracılığıyla izleyen bir Komutan İletişim adlı firmanın sahibi Hayati Satılmış ise Topal'a görüntülü cep telefonu hediye etti. Hayati Satılmış, “Cihan Topal hediyemiz 3G'li telefonun tuşlarına parmaklarıyla dokunurken bizi hatırlasın istedik” derken; Topal ise “Aydın'a döndüğümde doktorum ile bu telefon sayesinde sabah ve akşam görüntülü görüşme imkanı bulacağım. Doktorum, kolumu bu telefon sayesinde yakından görme imkanı bulacak” diyerek hediyeye teşekkür etti.Muğla'nın Milas İlçesi'nde motosikletiyle geçirdiği trafik kazasında hayatını kaybeden 23 yaşındaki Fatih Demirel'in iki kolu, geçen 26 Eylül günü, Akdeniz Üniversitesi'nde 7 saat süren ameliyatla, Aydın'da 2008 yılında iki kolunu dirsek altından mısır silaj makinesine kaptıran Cihan Topal'a nakledilmişti.Güvenli sürüşün sırlarını öğrenmek için tıklaYorum yaz</TEXT>
</DOC>
