<DOC>
<DOCNO> 1345652 </DOCNO>
<SOURCE> Milliyet </SOURCE>
<URL> http://rss.feedsportal.com/c/32727/f/510885/s/ff8fc7e/l/0L0Smilliyet0N0Btr0Ckontrolden0Ecikan0Eminibus0Ebariyerlere0Egirdi0Cturkiye0Csondakika0C250B110B20A10A0C13182960Cdefault0Bhtm/story01.htm </URL>
<DATE> 2010/11/25 </DATE>
<TIME> 15:04:45.0 </TIME>
<AUTHOR>  </AUTHOR>
<HEADLINE>
Kontrolden çıkan minibüs bariyerlere girdi
</HEADLINE>
<TEXT>Yolu’nda minibüsü ile bariyerlere çarpan sürücü ile yanındaki kişi yaralandı.

’da sabaha karşı yer yer sağanak halinde yağan yağmurla birlikte kazalar da meydana geldi. ’den Kemerburgaz Yolu’nu kullanarak Göktürk yönüne giden Mustafa Ümit Mayuk (55), Kemerburgaz Sapağı’nda kullandığı 34 VL 6939 plakalı minibüsün kontrolünü kaybetti. Kontrolden çıkan minibüs, Göktürk ile Kemerbuzgaz Sapağı’nı ayıran bariyerlere çarparak durdu.

Minibüs sürücüsü Mustafa Ümit Mayuk ile yanındaki arkadaşı Selahattin Ön (42) yaralandı. Selahattin Ön, ambulansla Okmeydanı Eğitim ve Araştırma Hastanesi’ne kaldırıldı. Otomobilde sıkışan Mustafa Ümit Mayuk için itfaiye ekipleri çağrıldı. Kemerburgaz İtfaiyesi’ne bağlı kurtarıcı aracındaki görevliler Mustafa Ümit Mayuk'u sıkıştığı yerden kurtardı. Mustafa Ümit Mayuk kaldırıldığı  Etfal Eğitim ve Araştırma Hastanesi’nde tedaviye alındı. Yaralıların hayati tehlikesinin bulunmadığı belirtildi.

KİMSE YARDIM ETMEDİ 

Kazayı görünce geriye dönüp yardıma koşan taksici Mustafa Karatay, "Benden önce de onlarca araç olay yerinden gelip geçti. Kaza yapan aracın yanında kimse durup bakmadı. Kazayı fark ettiğimde uzaklaşmıştım. Tekrar geri dönüp geldim. İçinde 2 yaralı vardı. Jandarmayı aradım telefonu açan olmadı. Daha sonra polis ve sağlık ekiplerine haber verdim. Kısa sürede olay yerine geldi. Bu duyarsızlığı da hayret ettim. Hiç kimse durup yardım etmedi" dedi.</TEXT>
</DOC>
