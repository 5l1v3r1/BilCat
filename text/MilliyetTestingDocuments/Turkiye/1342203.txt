<DOC>
<DOCNO> 1342203 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fcc2c76/l/0l0smilliyet0n0btr0ckurban0ebayrami0ebitiyor0edonus0ecilesi0ebasliyor0cturkiye0csondakika0c190b110b20a10a0c13159810cdefault0bhtm/story01.htm </URL>
<DATE> 2010/11/19 </DATE>
<TIME> 17:09:48.0 </TIME>
<AUTHOR>  </AUTHOR>
<HEADLINE>
kurban bayram�� bitiyor d��n���� ��ilesi ba��l��yor
</HEADLINE>
<TEXT>Kurban Bayramı sona ererken 9 günlük tatil nedeniyle tatilcilerin dönüş çilesi de yarından itibaren başlıyor. Emniyet yetkilileri ise giderek artan trafik kazası bilançosu nedeniyle, sürücüleri hem trafik kazaları hem de karayollarında yaşanacak trafik sıkışıklığına karşı bir kez daha uyardı.Türkiye, 9 günlük Kurban Bayramı tatilinin sonuna yaklaşırken, rakamlar da, trafik canavarının uzun bayram tatilinde de boş durmadığını ortaya koydu. 9 günlük tatil nedeniyle, vatandaşların büyük bölümünün tatil yörelerine akın etmesi, her bayram tatilinde olduğu gibi bu yıl da çok sayıda trafik kazasının yaşanmasına yol açtı. Trafik canavarı tatilin ilk gününden itibaren can almaya başlarken, rakamlar da ilk beş günde meydana gelen kazalarda 105 kişinin yaşamını yitirdiğini ve 383 kişinin de yaralandığını gösterdi.-EMNİYET UYARDI-Emniyet Genel Müdürlüğü yetkilileri, 9 günlük tatilin sonuna yaklaşılması nedeniyle yarından itibaren başlayacak tatil dönüşleri konusunda vatandaşları bir kez daha uyardı. Yetkililer, tatilcilerin dönecek olması nedeniyle karayollarında yoğunluk yaşanacağına dikkat çekti. 9 günlük tatil öncesi vatandaşları trafik kazalarına karşı uyaran Emniyet yetkilileri, tatil dönüşünün en son güne bırakılmaması, sürücülerin dinlenmiş olarak trafiğe çıkması, trafik kurallarına uyulması ve özellikle Türkiye karayollarındaki 32 güzergahtaki 289 kör noktaya dikkat edilmesi gerektiğini belirttiler. Emniyet Genel Müdürlüğü ayrıca tatil öncesinde cep telefonu abonelerine mesaj göndererek trafik kurallarına uyulmasını istemişti.Trafik Hizmetleri Daire Başkanlığı istatistiklerine göre ise bayram tatillerinde meydana gelen trafik kazalarının yüzde 52’si, 12.00 ile 16.00 saatleri arasında meydana geliyor. Kazaya karışan sürücülerin yüzde 62’sini, 26 ile 45 yaş grubundaki kişiler oluşturuyor. Geçen yılki Kurban Bayramı’nda yaşanan 60 ölümlü trafik kazasının 18’i yayaya çarpma, 16’sı yoldan çıkma, 6’sı yandan çarpma, 5’i arkadan çarpma, 6’sı karşılıklı çarpışma, 5’i sabit cisme çarpma ve 4’ü ise diğer şekillerde meydana geldi.Güvenli sürüşün sırlarını öğrenmek için tıklaYorum yaz</TEXT>
</DOC>
