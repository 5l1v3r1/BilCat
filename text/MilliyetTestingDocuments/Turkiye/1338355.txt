<DOC>
<DOCNO> 1338355 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb24384/l/0l0smilliyet0n0btr0cyine0ecocuklarin0eonunde0ekestiler0e0cturkiye0csondakika0c160b110b20a10a0c13151120cdefault0bhtm/story01.htm </URL>
<DATE> 2010/11/17 </DATE>
<TIME> 03:31:19.0 </TIME>
<AUTHOR>  </AUTHOR>
<HEADLINE>
yine ��ocuklar��n ��n��nde kestiler!
</HEADLINE>
<TEXT>DOĞAN HABER AJANSIBOLU'da çocuklar kurban kesimini korku dolu gözlerle izlerken, bir kız çocuğu da kamera ile kesim anını görüntüledi. Kurusıkı tabanca ile havaya ateş ederek bayramı kutlayan bir kişiye ise Kabahatler Kanunu’na göre 70 lira ceza kesildi.Kent merkezinde çok sayıda kişi kurbanlarını evlerinin bahçesinde kesti. Bazı vatandaşlar ise kurban kesim alanlarına giderek kurbanlıklarını kestirdi. Aileler kurban kesim alanlarına çocuklarını da getirdi. Küçük yaştaki çocuklar kurbanlık hayvanın yere yatırılış anından kesimine kadar her anı izledi. Kurban kesim alanına ailesiyle birlikte gelen küçük bir çocuk fırçayla kanları temizledi. Sağlık Mahallesi’nde çok sayıda vatandaş boş bulduğu alanlarda çocukların gözü önünde kurban kesti. Kurbanlık hayvanın etrafında toplanan çocuklar korku dolu bakışlarla kesim işlemini izledi. Bir kız çocuğu ise elindeki kamerayla kurbanlığın kesilişini görüntüledi.Diğer taraftan, Emniyet Müdürlüğü ekipleri kent merkezinde torpil ve maytap alan kişileri yakın takibe aldı. Polis ekipleri, mahalle aralarında torpil ve maytap atan çocukları uyardı. Çıkınlar Mahallesi’nde kurusıkı tabancayla havaya ateş ederek bayramı kutlayan E.Y. ise polis ekipleri tarafından gözaltına alındı. E.Y.'ye, Kabahatlar Kanunu’na göre 70 lira ceza kesildi.ZONGULDAK'TA DA MANZARA AYNI DİYANET İşleri Başkanlığı ve uzmanların tüm uyarılarına rağmen Zonguldak'ta kurbanlıklar yine çocukların gözleri önünde kesildi. Çocuklar, kurbanların kesilmesini korku dolu gözlerle izledi.Diyanet İşleri Başkanlığı'nın, “Kurban ibadeti yerine getirilirken bıçak, kesme işlemi ve kan görme gibi olumsuzlar bazı çocuklarda psikolojik rahatsızlıklara neden olduğundan, kuban kesilen yerlerde 12 yaşından küçük çocukların bulunmamasına özen gösterilmesi gerekmektedir” şeklindeki uyarısına rağmen kentte bir çok yerde kurbanlıklar çocukların gözü önünde kesildi.Gümüşhane Mahallesi'nde sokak arasında 15- 20 kişilik grubun bir araya gelerek kestikleri büyükbaş kurbanlıklar, güçlükle yatırıldı. Bir kaç kişi, yerde çırpınan kurbanlık bir boğanın üzerine uzanarak ayağa kalkmasını önlemeye çalışırken, hayvan çocukların gözü önünde kesildi. Çocuklar, akan kanı ve boğanın can vermesini korku dolu gözlerle izledi. Çocukların, hayvanların yüzülme işlemi ve kopan kafalarına yakından bakmalarına da izin verildi.Kentte vatandaşların büyük bölümü belediyenin uyarısını dikkate alarak kurbanlıklarını mezbahada kestirirken, bazıları evlerinin çevresindeki bahçe ve yeşil alanlarda, bazıları ise tüm uyarılara rağmen sokak aralarında kendi imkanlarıyla kesti.ÇOCUKLAR MAÇ İZLER GİBİ KURBAN KESİMİNİ İZLEDİLERKONYA’da yaşları 5 ila 14 arasında değişen çocuklar, bazı kurban kesim yerlerinde tel örgülerin arkasında, tribünde maç izler gibi kurbanlıkların kesimini izledi.Kentte vatandaşlar bayram namazının ardından kurban kesim yerlerine giderek kurbanlıklarını kesti. Vinç veya iş makinesine tek ayaklarından zincirle bağlanıp havaya kaldırılarak kesilen bazı büyükbaş hayvanlar kasaplara zor anlar yaşattı. Kurban kesimleri çocukların gözleri önünde gerçekleşirken, bir kesim yerinde yaşları 5 ila 14 arasında değişen çocukların tel örgülerin arkasından ve evin balkonundan tribünde maç izler gibi kesimleri izlemesi dikkat çekti. Çocuklardan bazılarınında kesim sırasında kortuğu gözlendi.</TEXT>
</DOC>
