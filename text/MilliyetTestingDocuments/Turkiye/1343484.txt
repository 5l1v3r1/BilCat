<DOC>
<DOCNO> 1343484 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd1290f/l/0l0smilliyet0n0btr0cyuvarlakcay0ein0erapci0ekadinlari0cturkiye0csondakika0c20a0b110b20a10a0c13162660cdefault0bhtm/story01.htm </URL>
<DATE> 2010/11/21 </DATE>
<TIME> 03:31:09.0 </TIME>
<AUTHOR>  </AUTHOR>
<HEADLINE>
yuvarlak��ay'��n rap��i kad��nlar��
</HEADLINE>
<TEXT>MUĞLA'nın Köyceğiz İlçesi'ne bağlı Beyoba Beldesi'nden geçen Yuvarlakçay Irmağı üzerine kurulmak istenen hidrolektrik santraline (HES) karşı yöre halkının 11 aydır sürdürdüğü mücadelede, eylemlere 40 köylü kadından oluşan Şalvar-Rap Grubu ilginç şarkı ve danslarıyla damgasını vurdu.Yuvarlakçay'da HES'e hayır demek için geçen süre içinde, Muğla-Antalya Karayolu trafiğe kapatıldı, yöresel sanatçılar konserler verdi, bölge milletvekilleri yörede inceleme yaptı, o tarihte CHP Grup Başkan Vekili olan Kemal Kılıçdaroğlu konuyu Meclis'te AK Partili vekillerle tartıştı, dilek ağacı yapıldı. Topgözü Mevkisi yemekhanesi, Atatürk büstü dahi olan olan 20 çadırdan oluşan bir mahalle haline getirilip bölgede nöbet tutuldu. Ancak 40 köylü kadınının ilginç dansları eşliğinde söylediği rap şarkılarla HES'e tepkilerini dile getirmeleri, en akılda kalanı ve ses getiren eylem oldu. Şalvar-Rap Grubu'un 11 aydır bölgede devam eden eylemlerde zaman zaman tekrarladığı bu şovları, kısa sürede arkadaş paylaşım sitesi ‘facebook’ta en çok paylaşılan görüntüler arasında yer aldı.RÜYADA GÖRÜP YAZMIŞŞalvar-Rap Grubu'nun ortaya çıkış hikayesi de ilginç. Her şey Yuvarlakçay Koruma Platformu aktivistlerinden Yasemin Pakyürek'in gördüğü bir rüyayla başlamış. Alman Dili ve Edebiyatı eğitimi almış olan 36 yaşındaki Pakyürek, HES'e karşı başlattıkları mücadelenin bir parçası olan ‘HES Kes’ adını verdiği parçasının ortaya çıkışını söyle anlattı: “Yuvarlakçay'da HES'e hayır’ demek için 11 ay önce eylemlere başladık. Her gün farklı bir eylem yapıyorduk. Çünkü orada her geçen gün eylem büyüyerek devam ediyordu. Bununla beraber, baskılar da çoğalıyordu. Söz vermelerine rağmen, bir gecede aralarında asırlık çınarların da bulunduğu yüzlerce ağaç kesildi. Bu görüntü karşısında, kanımız donmuştu. O gece bir rüya gördüm. Sanki Yuvarlakçay'ın ruhu beni kaldırdı ve aklıma gelen sözleri aynı dakikada kaleme aldım. Böylelikle ortaya ‘HES-Kes’ adını verdiğimiz, rap şarkının sözleri çıktı. Parçayı seslendirme fikrini birlikte eylem yaptığım kadınlara anlattım. Bu onları da çok heyecanlandırdı. Yaşları 10 ile 85 arasında değişen birlikte eylem yaptığımız köylü kadınlarla hemen çalışmalara başladık. Beş-altı günün sonunda da ortaya güzel bir grup çıktı. Adını ‘Şalvar-Rap’ koyduk.” ‘HES-Kes’ adlı parçayı haftalarca Yuvarlakçay'a kendilerine destek vermeye gelenlere, şalvar ve lastik ayakkabı giyerek, Yuvarlakçay'ın ağızından çıkıyorcasına gür bir sesle seslendirdiklerini anlatan Pakyürek, ardından artan baskı ve haksızlıklar karşısında ise iki ay kadar sonra ‘HESTİR’ adını verdiğini ikinci şarkısını yazdığı kaydetti. Pakyürek, eylem yapan köylü kadınların çocuklarının kesilen ağaç tomruklarına kendilerini zincirleyip vermemesinden etkilenerek yazıp, beslediği ‘HESTİR’ adlı parçasını da grubun kısa sürede benimsediğini belirtti.İngilizce bölümlerinin aktivistlerden Sonja Demirci, nakarat kısımlarının ise köylü kadınlar tarafından seslendirilen her iki rap şarkının da kısa sürede dinleyenler tarafından beğinildiğini vurgulayan Pakyürek, “Köylülerden 85 yaşındaki Fatma ninenin HES-Kes'teki doğaçlama olarak söylediği ağıt ise parçaya ayrı bir renk kattı. Yuvarlakçay'ın ruhu oluşturduğu rap parçalarımız için bazı televizyon kanallarından teklif aldık. Ancak, bunu uygun görmediğimiz için kabul etmedik” diye konuştu.Güvenli sürüşün sırlarını öğrenmek için tıklaYorum yaz</TEXT>
</DOC>
