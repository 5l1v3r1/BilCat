<DOC>
<DOCNO> 1342362 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fcd182c/l/0l0smilliyet0n0btr0c20a0ebin0elira0ecayir0ecayir0eyandi0cturkiye0csondakika0c190b110b20a10a0c13159960cdefault0bhtm/story01.htm </URL>
<DATE> 2010/11/19 </DATE>
<TIME> 19:09:44.0 </TIME>
<AUTHOR>  </AUTHOR>
<HEADLINE>
20 bin lira cay��r cay��r yand��
</HEADLINE>
<TEXT>ORDU'nun Ünye İlçesi'ne bağlı Tekkiraz Beldesi’nde 49 yaşındaki Adil Karakaş'a ait kamyonet, park halindeyken elektrik kontağındaki arıza nedeniyle alev aldı. Kamyonet kullanılmaz hale gelirken, içindeki Karakaş'a ait hayvan satışından elde ettiği 20 bin TL de yanarak kül oldu.Olay bugün Ünye'nin Tekkiraz Beldesi'nde meydana geldi. Beldenin Yağbasan Mahallesi Muhtarı Adil Karakaş, kendisine ait 55 LC 716 plakalı kamyonetiyle ilçe merkezine gitti. Muhtarın park ettiği kamyonet, bir anda alev alıp yanmaya başladı. Kısa sürede alev topuna dönen kamyonetine koşan Adil Karakaş, hayvan satışından elde ettiği ve içinde bıraktığı 20 bin TL parasını kurtarmak istedi. Ancak alevler nedeniyle aracına yaklaşamadı. Olay yerine gelen itfaiye ekipleri kamyonete su sıkarak söndürdü. Yapılan incelemenin ardından yangının elektrik kontağından çıktığı belirlendi.Kamyonetini ve parasını kaybeden muhtar Adil Karakaş, “Beldeye gelip kamyoneti park edip indim. Yoluma devam ederken kamyonetimin yandığını gördüm. Hızla kamyonetin yanına giderek hayvan satışından kazandığım ve kamyonette bıraktığım 20 bin TL yi kurtarmak istedim. Ama alevler müsade etmedi. Ben de yanıyordum” dedi. Yangınla ilgili soruşturmanın sürdüğü belirtildi.</TEXT>
</DOC>
