<DOC>
<DOCNO> 1338354 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb2b47e/l/0l0smilliyet0n0btr0ckurtarma0edegil0eadeta0eiskence0cturkiye0csondakika0c160b110b20a10a0c13151160cdefault0bhtm/story01.htm </URL>
<DATE> 2010/11/17 </DATE>
<TIME> 03:31:12.0 </TIME>
<AUTHOR>  </AUTHOR>
<HEADLINE>
kurtarma de��il, adeta i��kence
</HEADLINE>
<TEXT>MALTEPE’de Hayvan Satış Noktası’nın yanındaki ıslah edilmiş dere yatağına düşen inek, itfaiyenin de katıldığı ve yaklaşık 2 saat süren çalışmanın ardından kurtarılabildi.İtfaiye, emniyetin ve vatandaşların katılımıyla yaklaşık 2 saatte sonuçlandırılan kurtarma operasyonu, Maltepe Cevizli Mahallesi Hayvan Satış Noktası’nın yanında bulunan ıslah edilmiş dere yatağında yaşandı. Satın aldığı kurbanlık ineği, dere yatağının üzerindeki köprüden geçirmeye çalışan Soner Çarklı, ineğin yaklaşık 3 metrelik yükseklikten düşmesi üzerine paniğe kapıldı. Dere yatağına inen Çarklı, gövdesinde küçük sıyrıklar bulunan ineği yakalamayı başardı. Tek başına hayvanı yukarıya çıkaramayacağını anlayan Çarklı, vatandaşlardan yardım istedi. Bunun üzerine itfaiye ve polis ekiplerine haber verildi.İKİ METREDEN YERE ÇAKILDIDere yatağına inen itfaiye erleri ile Soner Çarklı ineği geniş halatlarla bağladı. Vinçle yaklaşık 2 metre yukarı çıkarılan inek, halatlardan kurtulunca yaklaşık 2 metreden yere çakıldı. Ekipler, daha büyük olan başka bir geniş halatla ineği bağladı. Vinç harakete geçtiğinde ineğin bu yöntemle düşürülmeden çıkarılamayacağı anlaşıldı. Bunun üzerine vinçle kurtarma çalışmalarından vazgeçildi ve inek derinliğin az olduğu bir yere çekildi. Satış noktasından alınan tahtadan yapılma basamak dere yatağına yerleştirildi. İple sıkı sıkı bağlanan inek, vatandaşların ve itfaiyenin ortaklaşa çalışması sonrası basamağın üzerinden çekilerek kurtarıldı.KÖPRÜDEN DÜŞTÜKurtarma çalışmaları sırasında basın mensupları ile sohbet eden Soner Çarklı, ineğin bir andan elinden kurtularak köprüden yuvarlandığını söyledi. İneğin gövdesinde büyük çaplı yara ya da kırık olmadığına sevindiğini belirten Çarklı, "Keşke bunlar hiç olmasaydı" diye konuştu. Hayvan kurtarma çalışmalarında özel ekipmanların kullanıldığını kaydeden Çarklı, "Burada o ekipmanlardan yoktu. Bu kurtarma çalışmalarını olumsuz etkiledi" dedi.SATIŞ NOKTASI KESİM NOKTASI OLDUÖte yandan, Hayvan Satış Noktası’nın öğle saatlerinden sonra kısa süre içinde açık bir mezbahaya dönüştüğü dikkat çekti. Küçük çocukların bisikletleriyle dolaştığı alanda, sağlıksız şartlarda kurban kesildiği ve etlerin parçalandığı gözlendi. Bazı vatandaşlar kendilerini görüntüleyen basın mensuplarına tepki gösterdi.</TEXT>
</DOC>
