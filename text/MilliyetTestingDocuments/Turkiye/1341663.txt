<DOC>
<DOCNO> 1341663 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc9c68e/l/0l0smilliyet0n0btr0cithal0ekurbanlik0eelde0ekalinca0esevkine0eizin0everildi0cturkiye0csondakika0c190b110b20a10a0c1315910a0cdefault0bhtm/story01.htm </URL>
<DATE> 2010/11/19 </DATE>
<TIME> 11:08:20.0 </TIME>
<AUTHOR>  </AUTHOR>
<HEADLINE>
ithal kurbanl��k elde kal��nca sevkine izin verildi
</HEADLINE>
<TEXT>KURBAN bayramı için Trakya'da satılması için Avustralya'dan ithal edilen küçük ve büyükbaş hayvanlar ilgi görmediği için elde kalınca Tarım ve Köy İşleri Bakanlığı'nın izni ile Anadolu'ya çıkışına izin verildi.Tekirdağ'da bulunan 80 binin üzerindeki küçükbaş hayvan satılması için kamyonlara yüklenerek İstanbul Tuzla'daki bir çiftliğe sevkiyatına başlanırken, pazartesi gününden itibaren satışlarına başlanacağı bildirildi.Kurban bayramı için özel bir şirket tarafından ithal edilen yaklaşık 130 bin küçükbaş hayvanın büyük bir bölümü ilgi görmeyince satılamadı. Trakya'dan da çıkışına izin verilmeyince yaklaşık 80 bin küçükbaş hayvan elde kaldı. Bunun üzerine devreye Tarım ve Köy İşleri Bakanlığı girdi ve kurban kesimi bittiği için küçük ve büyükbaş hayvanların Anadolu'ya sevkine izin verdi. Bugün akşam çıkan kararın ardından Tekirdağ Akport Limanı'nda gemide bekletilen küçükbaş hayvanların kamyonlara yüklenerek İstanbul Tuzla'ya sevkiyatı başladı.Limandaki küçükbaşların sevkiyatı tamamlanmasının ardından aynı firmanın Çorlu'nun Ulaş Beldesi'ndeki bir çiftlikte bulunan küçükbaş hayvanların sevkiyatının başlayacağı bildirildi. Yetkililer, kısa süre içinde elde kalan 80 bin adet küçükbaş hayvanın Tuzla'ya gönderileceği belirtildi.Aynı şekilde Uruguay'dan ithal edilen ve Kurban Bayramı için Kırklareli'nin Lüleburgaz İlçesi'ndeki Et Balık Kurumu'nun Türkgeldi Çiftliği'nde satışa sunulan yaklaşık 13 bin 'Angus' cinsi kurbanlıklardan elde kalan yaklaşık 6 bin Angus'un Adapazarı'ndaki Et ve Balık Kurum'na ait çiftliğe sevkine karar verildi. Bu sevkiyatın da önümüzdeki günlerde başlayacağı belirtildi.Yetkililer, pazartesi gününden itibaren sevkiyatı yapılan küçük ve büyükbaş hayvanların satışına başlanacağını bildirdiler.</TEXT>
</DOC>
