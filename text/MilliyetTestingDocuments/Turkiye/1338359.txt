<DOC>
<DOCNO> 1338359 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb2243a/l/0l0smilliyet0n0btr0cipini0ekoparan0ekurbanlik0edana0esolugu0edenizde0ealdi0cturkiye0csondakika0c160b110b20a10a0c131510a70cdefault0bhtm/story01.htm </URL>
<DATE> 2010/11/17 </DATE>
<TIME> 03:31:46.0 </TIME>
<AUTHOR>  </AUTHOR>
<HEADLINE>
ipini koparan kurbanl��k dana, solu��u denizde ald��
</HEADLINE>
<TEXT>Fotoğraflar: Namık Kemal UçkanBALIKESIR'in Edremit İlçesi'ne bağlı Altınoluk Beldesi'nde kesilmek üzereyken kaçan dana ortalığı karıştırdı. Peşine ekipleri ve sahiplerini takarak yaklaşık 10 kilometre boyunca kaçan dana, komşu Çanakkale'nin Ayvacık İlçesi'ne bağlı Küçükkuyu Beldesi'nde kıstırıldı. Bu kez de denize atlayan ve kıyıya paralel 3 mil yüzen dana, tekneyle uzun süreli takibin ardından uyuşturucu iğneyle vurularak yakalandı.Kurban Bayramı'nın en renkli dana maratonu bugün sabah saatlerinde Balıkesir'in Edremit İlçesi'ne bağlı Altınoluk Beldesi'nden start aldı. Kesilmek üzereyken ipini koparıp kaçan dana ortalığı karıştırdı. Sahipleri ve Altınoluk Belediyesi ekiplerini peşine takan dana, E- 87 Karayolu boyunca yaklaşık 10 kilometre ilerleyip Balıkesir- Çanakkale il sınırından komşu Ayvacık'ın Küçükkuyu Beldesi'ne ulaştı. Trafikteki vatandaşların meraklı bakışlarına aldırış etmeden yoluna devam eden dana, Mıhlı Mahallesi'nde kıstırıldı. Bir anda deniz kenarına inen dana, can havliyle kendini suya attı. Öfkeli dana, şaşkın bakışlar arasında Edremit Körfezi'nin serin sularında 3 kilometre boyunca kıyıya paralel yüzdü. Tekneyle dananın peşinden giden sahipleri ve belediye ekipleri ise olan bitene anlam veremedi. Dana, karaya çıktıktan kısa süre sonra Altınoluk Belediyesi zabıta ekiplerince uyuşturucu iğne atan tabancayla vurularak etkisiz hale getirildi. Üç iğne yiyen dana, heyecanlı kovalamacanın sonunda deniz kenarında yere yığıldı. Danayı teslim alanlardan bazı hisse sahiplerinin, ``Allahım sen kurbanımızı sakinleştir' diye dua ettiği görüldü. Öfkeli dana, kamyonete bindirilerek Altınoluk'a götürülerek kesildi. </TEXT>
</DOC>
