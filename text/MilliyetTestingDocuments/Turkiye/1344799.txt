<DOC>
<DOCNO> 1344799 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd9910a/l/0l0smilliyet0n0btr0cmidyat0ebelediye0ebaskani0ena0esaldiri0cturkiye0csondakika0c210b110b20a10a0c13166690cdefault0bhtm/story01.htm </URL>
<DATE> 2010/11/21 </DATE>
<TIME> 21:09:16.0 </TIME>
<AUTHOR>  </AUTHOR>
<HEADLINE>
midyat belediye ba��kan��'na sald��r��
</HEADLINE>
<TEXT>MARDİN'in Midyat İlçesi Belediye Başkanı DP'li Şeyhmus Nasıroğlu, yolda yere çöp attığı için tartıştığı gencin yakını yaklaşık 30 kişinin saldırısına uğradı. Kaşı yarılan Başkan Nasıroğlu, hastaneye kaldırılarak ayakta tedavi edildi. Nasıroğlu, şikayetçi olmayacağını belirterek, olayın yanlış anlaşılmadan kaynaklandığını söyledi.Bugün akşam saatlerinde Seyfettin Güneştan Caddesi üzerinde yürüyüş yapan Belediye Başkanı Şeyhmus Nasıroğlu, yol üzerinde bulunan bir dönercide çalışan 15 yaşındaki S.A.'yı, kaldırıma çöp atarken görünce uyardı. S.A.'nın karşılık vermesi üzerine, Başkan Nasıroğlu ile arasında tartışma çıktı. Tartışma büyüyünce olaya çevredekiler de dahil oldu ve  arbede çıktı. S.A.'nın bu sırada haber verdiği yakınları da geldi ve birlikte aynı cadde üzerinde Başkan Nasıroğlu’na sopalarla saldırdı.Saldırıda kaşı yarılan Başkan Nasıroğlu, hastaneye kaldırılarak ayakta tedavi edildi. Nasıroğlu, çıkışta şikayetçi olmayacağını belirterek, olayın yanlış anlaşılmadan kaynaklandığını söyledi.Belediye Başkan Yardımcısı Metin Kutlu, Başkan Nasıroğlu’nun sağlığının yerinde olduğunu belirterek olayın fazla abartıldığını söyledi.Polis saldırı olayı ile ilgili kimseyi gözaltına almazken, olayla ilgili başlatılan soruşturma devam ediyor.</TEXT>
</DOC>
