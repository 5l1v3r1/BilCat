<DOC>
<DOCNO> 1339425 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fbb679e/l/0l0smilliyet0n0btr0cseri0ekatil0e60einci0ecinayetten0esonra0eyakalandi0cturkiye0csondakika0c170b110b20a10a0c13153920cdefault0bhtm/story01.htm </URL>
<DATE> 2010/11/17 </DATE>
<TIME> 17:10:59.0 </TIME>
<AUTHOR>  </AUTHOR>
<HEADLINE>
seri katil 6'��nc�� cinayetten sonra yakaland��
</HEADLINE>
<TEXT>ESKİŞEHİR’de geçen ağustos ayında komşusunun evini pompalı tüfekle basıp iftar sofrasında 4 kişiyi öldürdükten sonra her yerde aranırken ‘kalanları da öldüreceğim’ diye tehdit savurduktan sonra geçen hafta yine aynı eve gelip, 35 yaşındaki ikiz kardeşlerden Mehmet Sadık Toprak'ı öldüren 55 yaşındaki İhsan Doğu, bugün 6'ncı kurbanını öldürdükten sonra yakalandı.Merkeze bağlı beldesiyken mahalleye dönüştürülen Muttalip'te oturan İhsan Doğu, aralarında husumet bulunan Yusuf Toprak'ın evini geçen 23 Ağustos'ta pompalı tüfekle bastı. Doğu, iftar sofrasında bulunan aile fertlerinden 62 yaşındaki Yusuf Toprak, eşi 59 yaşındaki Fatma Toprak, oğulları 39 yaşındaki Selahattin Toprak ile akrabaları 48 yaşındaki Zeynep Ruhan’ı öldürdü. Yusuf Toprak’ın ikiz çocuklarından 35 yaşındaki Mehmet Sadık Toprak da saldırıda yaralandı. Seri cinayetten sonra kaçan İhsan Doğu'yu bir türlü yakalayamadı. Muttalip'te bazı kişilere haber gönderen Doğu, “Kalanları da öldüreceğim” diyerek, saldırıdan yaralı kurtulan Mehmet Sadık Toprak, ikizi Mehmet Emin Toprak ve evli olan 4 çocuk annesi kız kardeşleri Naciye Böğüt'ü de hedef alıp tehditler savurdu.İhsan Doğu'nun kadın kıyafetiyle geceleri mahalleye geldiği ve yeni bir saldırı için keşifte bulunduğu ihbarları yapılırken, ikizler Mehmet Sadık ve Mehmet Emin Toprak kardeşler koruma istedi. Jandarma bir süre Toprak ailesinin evinin önünde nöbet tuttu, daha sonraki günlerde çekildi.İhsan Doğu, geçen cuma günü sabaha karşı saat 03.00 sıralarında kadın kıyafetinde mahalleye geldikten sonra yine pompalı tüfekle Toprak ailesinin evini bastı. İkizler Mehmet Sadık ve Mehmet Emin Toprak'ın uyuduğu odanın penceresinden içeriye peş peşe ateş açtı. Daha önceki saldırıda yaralanan ve günlerce hastanede tedavi gören Mehmet Sadık Toprak, ölürken ikizi Mehmet Emin yan odaya kaçtı ve saldırıdan yara almadan kurtuldu.BAYRAMDA DA KAN DÖKTÜ İhsan Doğu, bugün saat 16.00 sıralarında yine ortaya çıktı. Muttalip mahallesindeki bir eve giderek gizlenen İhsan Doğu, daha önce öldürdüğü Yusuf Toprak'ın kayın biraderi Ziya Akın'a pompalı tüfekle ateş açtı. Akın açılan ateşle öldü. 6'ncı cinayeti işleyen İhsan Doğu, bölgede bulunan güvenlik güçleri tarafından kısa sürede yakalandı.</TEXT>
</DOC>
