<DOC>
<DOCNO> 1338372 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb078b1/l/0l0smilliyet0n0btr0csudenaz0ein0eannesiz0eburuk0ebayrami0cturkiye0csondakika0c160b110b20a10a0c13150a50a0cdefault0bhtm/story01.htm </URL>
<DATE> 2010/11/17 </DATE>
<TIME> 03:33:18.0 </TIME>
<AUTHOR>  </AUTHOR>
<HEADLINE>
sudenaz'��n annesiz buruk bayram��
</HEADLINE>
<TEXT> HAKKARİ’nin Geçitli Köyü'nde 2 ay önce bulundukları minibüsün geçişi sırasında gerçekleştirilen, 9 kişinin yaşamını yitirdiği mayınlı saldırıda yaralı kurtulan Zeynep ve Sudenaz Kurt kardeşler, annesiz buruk bayram yaşadı. Sudenaz, bayramın ilk sabahında babası Hamit Kurt ile birlikte saldırıda ölen annesi Şirin Kurt’un mezarını ziyaret etti. Minik Sudenaz'ın, annesinin mezar taşını öpmesi, görenleri duygulandırdı.Geçitli Köyü yakınlarında 16 Eylül 2010 tarihinde mayınlı saldırıda anneleri Şirin’i kaybeden ve yaralı olarak kurtulan 5 yaşındaki Sudenaz ile 1 yaşındaki Zeynep, annesiz ilk bayramlarını geçiriyor. Sudenaz, babası Hamit Kurt ve diğer aile büyükleri ile birlikte bayram sabahı Sümbül Mahellesi'ndeki mezarlıkta annesi Şirin Kurt’un mezarını ziyaret etti. Sudenaz, annesinin kabri başında toplanan çocuklara çikolata dağıttı. Ancak buruk olduğu gözden kaçmayan Sudanaz’ın hareketleri babasını oldukça duygulandırdı.Baba Hamit Kurt, mayınlı saldırının üzerinde 2 ay geçmesine rağmen Sedenaz’ın ilk kez annesinin kabrine götürdüğünü söyledi. Baba Kurt, “Sudenaz, ilk bayramda annesini mezarı başında andı. Mayınlı saldırıda ölen eşim ve yakınlarım için hayır dağıttık. Bir de kurban kestik” dedi.</TEXT>
</DOC>
