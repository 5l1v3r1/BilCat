<DOC>
<DOCNO> 1346432 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/ffba702/l/0l0smilliyet0n0btr0ccinayet0esanigi0ekadina0e150eyil0ehapis0e20ekumaya0eberaat0cturkiye0csondakika0c250b110b20a10a0c131840a40cdefault0bhtm/story01.htm </URL>
<DATE> 2010/11/25 </DATE>
<TIME> 17:12:36.0 </TIME>
<AUTHOR>  </AUTHOR>
<HEADLINE>
cinayet san������ kad��na 15 y��l hapis, 2 kumaya beraat
</HEADLINE>
<TEXT>SAMSUN'da biri boşandığı eski eşi, 3 kadınla aynı evde yaşayan 41 yaşındaki Ali Göçek'i üzerine kaynar yağ döküp ardından bıçaklayarak öldürdüğü suçlamasıyla tutuklu yargılanan 25 yaşındaki Seda Ateş, 15 yıl hapis cezasına çarptırıldı. Ateş'i azmettirdikleri iddiasıyla tutuksuz yargılanan 30 yaşındaki Şerife Kabadayı ve 27 yaşındaki Songül Kaya ise delil yetersizliğinden beraat etti.Merkez İlkadım İlçesi Fevzi Çakmak Mahallesi'nde geçen yıl Haziran ayında meydana gelen olayda, merkezi Samsun'da bulunan Görele- Çanakçılar Kültür ve Dayanışma Derneği Başkanı 3 çocuk babası Ali Göçek, kanepede uyuduğu sırada, 5 aydır birlikte yaşadığı Seda Ateş tarafından başına kaynar yağ dökülüp, bıçaklandı. Göçek ağır yaralı olarak kaldırıldığı hastanede 15 gün sonra hayatını kaybetti. Seda Ateş tutuklanarak cezaevine gönderildi.Hakkında ‘planlayarak canavarca hisle bir kişiyi öldürmek’ suçundan ağırlaştırılmış ömür boyu hapis cezası istemiyle dava açılan Seda Ateş, Samsun 2'nci Ağır Ceza Mahkemesi’nde son kez hakim karşısına çıktı. Önceki duruşmalardaki savunmalarını tekrarlayan Ateş, olaydan yaklaşık 1 yıl önce Göçek'in başkanı olduğu dernekte işe başladığını söyleyerek, “Kalacak yerim olmadığı için beni biri boşandığı diğeri nikahsız olarak yaşadığı 2 kadının kaldığı eve götürdü. Sonra da bizim ilişkimiz başladı. İçkili olarak eve geldiği zaman da beni ve diğerlerini dövüyordu. Daha önce diğer iki dostu 2 kez onun yemeğine zehir koyarak öldürmek istemiş, ancak yapamamışlar. Bunu bana anlatıp, ondan kurtulmak istediklerini söylediler. Beni ters ilişkiye zorluyordu. Kabul etmeyince de dövüyordu. Olayın olduğu akşam da yine beni döverek ters ilişkiye girdi. Artık kendisinden kurtulmak istiyordum. Diğer kumalar Şerife ve Songül de ondan kurtulmak istiyordu. Birlikte plan yaptık ve olayı gerçekleştirdim. Çok pişmanım” dedi.Haklarında ‘azmettirmek’ten dava açılan Songül Kaya ve Şerife Kabadayı ise tutuklu sanığın yalan söylediğini ileri sürerek kendilerinin suçsuz olduklarını söyledi.Duruşmaya katılan 1 çocuk annesi Şerife Kabadayı ise cinayetle kendisinin bir ilgisi olmadığını Ali Göçek ile 11 yıldır birlikte olduğunu söyleyerek, “Ali ile 5 yıl evli kaldıktan sonra boşandık. Daha sonra birlikte yaşamaya devam ettik. 3 yıl önce de Songül'ü eve getirdi. Olaydan 5 ay önce de sanığı eve getirip, kalacak yerinin olmadığını, yanında çalıştığını söyledi. Biz de misafir olarak kabul ettik. Daha sonra ilişkisi olduğunu öğrendim. Ali’yi öldürmek için plan yapmadık. Ne yaptıysa kendisi yaptı. Aralarında ne geçtiğini bilmiyorum. Ali evde kimseye kötü davranmazdı ve kimseyi dövmezdi” dedi.2 çocuk annesi Songül Kaya’da ölen Ali Göçek’in kendilerine kötü davranmadığını ileri belirterek suçsuz olduğunu söyledi.TERS İLİŞKİYE ZORLAMA TAHRİK SAYILDI Mahkeme heyeti, ‘tasarlayarak canavarca hisle bir kişi öldürmek ve azmettirmek’ suçlarından yargılanan 3 kadından Seda Ateş'e önce ağırlaştırılmış ömür boyu hapis cezası verdi. Ancak, Ali Göçek'in genç kadını döverek ters ilişkiye zorladığına kanaat getirip Ateş'in cinayeti haksız tahrik altında işlediğini belirterek 18 yıla indirdi. Sanığın duruşmadaki iyi halini ve sabıkalı olmamasını dikkate alan mahkeme heyeti Seda Ateş'i 15 yıl hapis cezasına çarptırdı.‘Azmettirmek’ suçundan yargılanan Songül Kaya ve Şerife Kabadayı’nın ise delil yetersizliğinden beraatlerine karar verildi.</TEXT>
</DOC>
