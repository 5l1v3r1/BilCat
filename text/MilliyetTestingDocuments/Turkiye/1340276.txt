<DOC>
<DOCNO> 1340276 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc16685/l/0l0smilliyet0n0btr0cistanbul0eda0elaz0emektebi0eacildi0cturkiye0csondakika0c180b110b20a10a0c13156110cdefault0bhtm/story01.htm </URL>
<DATE> 2010/11/18 </DATE>
<TIME> 11:08:02.0 </TIME>
<AUTHOR>  </AUTHOR>
<HEADLINE>
istanbul'da laz mektebi a����ld��
</HEADLINE>
<TEXT>AKA-DER İstanbul’da Lazca öğretmek için Laz Mektebi açtı. AKA-DER, memleketlerinden ayrı kalıp Lazca’yı unutanların ya da Lazca bilmedikleri için nineleriyle iletişim kuramayan yeni nesil gençlerin, yabancı dil kurslarından önce Lazca öğrenmeye koştuklarını belirtti. AKA-DER Başkanı Altan Açıkdilli, derneklerinin 6 yıl önce Anadolu halklarının kendi tarihlerini ve kültürlerini öğrenmeleri için kurulduğunu ve bugün 11 şubeye ulaştıklarını söyleyerek, geçen hafta Kadıköy şubelerinde Laz Mektebi açıldığını belirtti.-LAZCA UNUTULAN DİLLER ARASINA GİRDİ-Açıkdilli, "Niye Lazca" sorusuna "Kürtlerin artık bir televizyonu var. Dillerini kullanıyorlar. Yapılan araştırmalar Lazca’nın unutulan diller arasına girdiğini gösteriyor. Derneğimiz önce Lazlarla ilgili haklar komisyonu kurarak, araştırmalar yaptı. Ve sonunda bu dilin unutulmaması için bu kursu açtı" cevabını verdi. Açıkdilli, derslerin Lazca’yı bilmeyenlere öğretmek, bilenlerin ise unutmamaları için sohbet ortamı yaratmak hedefiyle yapıldığını söyleyerek "Lazuri mektebine ilk hafta yaklaşık 20 kişi geldi" diye konuştu.</TEXT>
</DOC>
