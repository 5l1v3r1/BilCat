<DOC>
<DOCNO> 1344323 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd72119/l/0l0smilliyet0n0btr0cdolandiricilara0ekarsi0eafisli0euyari0cturkiye0csondakika0c210b110b20a10a0c13165530cdefault0bhtm/story01.htm </URL>
<DATE> 2010/11/21 </DATE>
<TIME> 13:08:52.0 </TIME>
<AUTHOR>  </AUTHOR>
<HEADLINE>
doland��r��c��lara kar���� afi��li uyar��
</HEADLINE>
<TEXT>BALIKESİR'de dolandırıcılık olaylarına karşı halkın dikkatli olması için otobüs durakları ve reklam panolarına afişler asılarak uyarı yapıldı.Emniyet Müdürlüğü Toplum Destekli Polislik Büro Amirliği ekipleri, hırsızlık ve dolandırıcılık olaylarına karşı bilinçlendirme çalışmalarını sürdürüyor. Daha önce pazar yerleri, çarşı ve alışveriş merkezlerinde hırsızlıkları önlemek amacıyla halka broşür dağıtıp, döviz ve pankartlar taşıyan ‘Mahalle polisi’ olarak da bilinen Toplum Destekli Polislik Büro Amirliği ekipleri, yaya trafiğinin yoğun olduğu caddelerdeki otobüs durağı ve reklam panolarına astıkları ‘Balıkesir Polisi Uyarıyor’ ve ‘Dolandırıcılara Dikkat’ başlıklı afişlerle uyarılarda bulundu. Afişlerde dolandırıcılara karşı dikkatli olunması istenerek, polis ve savcıların kesinlikle telefonla işlem yapmayacağı vurgulandı. Afişlerde, şu uyarılar yer aldı: “Sizi cep telefonu ile arayıp kendisini kamu görevlisi, polis, asker, savcı, gibi tanıtıp, ‘Telefonunuzla terör örgütü ile görüşme yapılmış, kartınız kopyalanmış, telefonunuz terör örgütünce kullanılıyor. Telefonunuzdan devlet görevlileri tehdit edilmiş, devlet görevlilerinin eşleri taciz edilmiş’ gibi konuşmaların geçtiği aramaları dikkate almayın. Telefonlara gelen, ‘...... çekilişinden ...... TL para ve ya hediye kazandınız’ yazılı mesajlara inanmayın. TC kimlik numarası gibi kişisel bilgiler alındıktan sonra verilen banka hesap numaralarına para yatırmayın. Sizi korkutarak veya ödüllendirerek bildirdikleri telefon numarasına para yüklemenizi veya verecekleri banka hesap numarasına para yatırmanızı istediklerinde, paniğe kapılıp, dolandırıcıların taleplerini yerine getirmeyin.” Emniyet Müdürü Ömer Aydın, bu tür dolandırıcılık olaylarının gazete ve televizyon haberlerinde sık verilmesine rağmen, bazı kişilerin hala dolandırıcılara inandıklarını, herkesin rahatça görebilecekleri yerlere uyarı afişleri astırttıklarını söyledi.Toplu taşıma yerine hayalindeki otomobil buradaYorum yaz</TEXT>
</DOC>
