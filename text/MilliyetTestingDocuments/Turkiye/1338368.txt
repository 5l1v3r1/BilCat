<DOC>
<DOCNO> 1338368 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb0f52d/l/0l0smilliyet0n0btr0ckacak0eangus0etem0ei0ebirbirine0ekatti0cturkiye0csondakika0c160b110b20a10a0c13150a640cdefault0bhtm/story01.htm </URL>
<DATE> 2010/11/17 </DATE>
<TIME> 03:32:45.0 </TIME>
<AUTHOR>  </AUTHOR>
<HEADLINE>
ka��ak angus tem'i birbirine katt��
</HEADLINE>
<TEXT>KURBAN Bayramı için dün gece Lüleburgaz’dan getirdikleri angusu, bayram namazının ardından saat 08.00’de kesimhaneye götüren Ekşi ailesi, hayvanı Bağcılar’da ellerinden kaçırdı.Yüzyıl Mahallesi’nde, TEM’e giren kurbanlık angus otoyolu birbirine kattı. Peşindeki araçların sıkıştırmalarından kurtulan angus yüzünden Avcılar istikametinde trafik zaman zaman durma noktasına geldi. Hayvanı ellerinden kaçıranlar araçlarının camlarından sarkarak yolda hayvanı yakalamaya çalıştı. TEM’de tüm sıkıştırmalardan kurtulan hayvan araçların çarpmasıyla da bacağından yaralandı.OTOBÜS, KAMYONET, OTOMOBİL Ekşi ailesinin bulunduğu iki aracın kovaladığı hayvanın TEM’deki tehlikeli yolculuğu yoldan geçen diğer araçların da devreye girmesiyle Başakşehir’e taşındı. Basın Ekspresyolu, havalimanı istikametine doğru kaçan angus sürücülerin yolu kapatmasıyla Başakşehir sapağına girmek zorunda kaldı. Ellerindeki kementlerle kovboyları aratmayan kurban sahiplerinin angusa muamelesi zaman zaman işkenceyi aratmadı. Başakşehir’de de bir süre sahiplerini peşinden koşturan hayvan, Turgut Özal Bulvarı üzerinde daha fazla dayanamadı. Koşuşturma yaklaşık 5 kilometre sürdü. Araçların sıkıştırmasıyla firarından 2 saat sonra, saat 10.00 sıralarında yakalanan hayvan, ortakların vekalet vermesinin ardından cadde üzerinde tekbirlerle kurban edildi."BUNLARI BURAYA GETİRENLER UTANSIN" Bu arada hayvanı yolda sıkıştırmayşa çalışan Semih ve Sinan Ekşi’ye ait araçlarda maddi hasar meydana geldi. Kurbanın kesiminin ardından Semih Ekşi, "Bunları buraya getirenler utansın. Bir ibadetimiz vardı, bizi ne hale getirdiler. diyerek tepki gösterdi. Kurban sahibi, angusun bahçe duvarını yıkarak kaçtığını da öne sürdü.Güvenli sürüşün sırlarını öğrenmek için tıklaYorum yaz</TEXT>
</DOC>
