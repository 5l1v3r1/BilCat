<DOC>
<DOCNO> 1344619 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd85fba/l/0l0smilliyet0n0btr0cege0eve0eakdeniz0ebesik0egibi0cturkiye0csondakika0c210b110b20a10a0c13165910cdefault0bhtm/story01.htm </URL>
<DATE> 2010/11/21 </DATE>
<TIME> 17:09:29.0 </TIME>
<AUTHOR>  </AUTHOR>
<HEADLINE>
ege ve akdeniz be��ik gibi
</HEADLINE>
<TEXT>Jeofizik Mühendisleri Odası (JFMO) Adana Şube Başkanı Melih Baki, Çukurova’da son 3 günde 100’ün üzerinde deprem meydana geldiğini bildirdi.Baki, AA muhabirine yaptığı açıklamada, Mersin, Adana ve Osmaniye’de son 3 günde yoğun deprem hareketliliği yaşandığını belirtti.Bölgedeki söz konusu sismik yoğunluğun dikkat çekici olduğunu vurgulayan Baki, "Halen devam eden bu depremlerin büyüklükleri 2,6 ile 3,7 arasında değişiyor. Bunlar, kırık ilerleme ve yırtılma hareketlerinden oluşuyor. Bu olay, ’deprem fırtınası’ olarak adlandırılıyor. Kurban Bayramı boyunca bu hareketliliği izledik. Tüm yetkililerin, panik yaratmadan, bu hareketliliğe dikkat etmesi gerekli" dedi.AYDIN VE İZMİR 10 GÜNDÜR SALLANIYORİZMİR Selçuk ile Aydın'ın Kuşadası ilçeleri 10 gündür hafif şiddetteki depremlerle beşik gibi sallanıyor.Selçuk'da bugün saat 12.05'te Richter ölçeğine göre 3.1 büyüklüğünde deprem meydana geldi. Boğaçici Üniversitesi Kandilli Rasathanesi Deprem Araştırma Enstitüsü'nün merkez üssünü Selçuk olarak saptadığı deprem, yerin 5.4 kilometre altında meydana geldi. Can kaybı ve hasara neden olmayan deprem, kısa süreli paniğe neden oldu.Geçen 11 Kasım'da Selçuk'ta meydana gelen ve Kuşadası'nda da hissedilen Richter ölçeğine göre 4.9 büyüklüğündeki depremin ardından her iki ilçede büyüklükleri 2.5 ile 3.7 arasında değişen 60'dan fazla sarsıntı meydana geldi.</TEXT>
</DOC>
