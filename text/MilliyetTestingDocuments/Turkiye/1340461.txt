<DOC>
<DOCNO> 1340461 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fc1a879/l/0l0smilliyet0n0btr0cmeke0egolu0ekurakliktan0etuzlasti0cturkiye0csondakika0c180b110b20a10a0c13156210cdefault0bhtm/story01.htm </URL>
<DATE> 2010/11/18 </DATE>
<TIME> 13:09:18.0 </TIME>
<AUTHOR>  </AUTHOR>
<HEADLINE>
meke g��l��, kurakl��ktan tuzla��t��
</HEADLINE>
<TEXT>KONYA’nın Karapınar İlçesi’nde bulunan Meke Gölü, kuraklık ve bilinçsiz tarımsal sulama nedeniyle tamamen yok olma noktasına geldi. Krater bir yapıya sahip Meke Gölü’nde az miktarda kalan suyun buharlaşması sonucu gölün büyük bir bölümünde kristalleşme ve tuzlanma oluştu.Jeoloji Mühendisleri Odası Konya Şube Başkanı Yrd.Doç.Dr. Fethullah Arık, Meke Gölü’nün sönmüş bir volkan kraterinin suyla dolmasıyla oluşan ve ortasında adacıklar bulunan bir göl olduğunu belirtti. Yrd.Doç.Dr. Arık, geçen ay gölde yaptıkları incelemede, acı bir tabloyla karşılaştıklarını söyledi. Yrd.Doç.Dr. Arık, “Gölün çevresinde yaptığımız araştırmalar sonucu gölün büyük bir bölümü kurumuş. Sadece kuzeybatı tarafında çok az bir su kalmış. Buna bağlı olarakta gölde kristalleşme ve tuzlanma başlamış” dedi.Gölün bu hale gelmesininin nedeninin kuraklık ve bilinçsiz tarımsal sulama olduğunu ifade eden Yrd.Doç.Dr. Fethullah Arık, şunları söyledi:“Yeraltı suyunun aşırı kullanımı ve kuraklık, gölün kurumasında en önemli etken. Yöre halkı tarımla ilgileniyor. Doğal olarak o bölgede sulama için başka bir kaynak olmadığından insanlar yeraltı su kaynaklarına yöneliyor. Tarımla uğraşan kesim eğer bilinçlenirse, suyun azalması biraz da olsa azaltılabilir. O bölgedeki insanları tasarruflu su kullanmaya ve yeni modern tarımsal sulama yöntemlerine teşvik etmemiz gerekir. Böylelikle yeraltı su seviyesinde azalma olmaz.”Yrd.Doç.Dr. Fethullah Arık, Meke Gölü’nün yeraltı su seviyesinin düşürülmemesi halinde ve dışardan su takviyesiyle, gölün eski haline dönüştürülebileceğini söyledi. Yrd.Doç.Dr. Arık, Meke Gölü civarındaki diğer göl ve sulak alanlarında yine bilinçsiz tarımsal sulama nedeniyle kurduğuna dikkat çekti. Yrd.Doç.Dr. Arık, “Meke Gölü’nün güneyinde Ereğli-Karapınar arasında bulunan Akgöl vardı. Şimdi orada öyle bir göl yok. Orası şu an tamamen tarım arazisi olmuş durumda. Daha kuzeye doğru devam edersek, Eber, Akşehir Gölü, Beyşehir Gölü’nün sularında da azalma olduğu gözleniyor. Bunun nedenleri de kuraklık ve yeraltı su kaynaklarının bilinçsiz kullanımı” dedi.</TEXT>
</DOC>
