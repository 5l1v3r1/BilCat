<DOC>
<DOCNO> 1338357 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb2243c/l/0l0smilliyet0n0btr0codtu0eormanina0ekacan0eboga0eyakalanamadi0cturkiye0csondakika0c160b110b20a10a0c13150a960cdefault0bhtm/story01.htm </URL>
<DATE> 2010/11/17 </DATE>
<TIME> 03:31:32.0 </TIME>
<AUTHOR>  </AUTHOR>
<HEADLINE>
odt�� orman��na ka��an bo��a yakalanamad��
</HEADLINE>
<TEXT> ANKARA’da bu sabah 2 kasabın kesemeye hazırlandığı sırada kaçmayı başaran boğa, yaklaşık 20 kilometrelik alanda biri polis 5 kişiyi yaraladı ve 17 araca boynuz darbeleriyle hasar verdi. Daha sonra Orta Doğu Teknik Üniversitesi (ODTÜ) ormanına giren boğa, belediyenin elinde uyuşturucu iğne olmaması nedeniyle yakalanamadı.Dikmen Keklikpınarı’nda bir evin ahırında iki kasabın kesmek için hazırlık yaptığı demir bir kazığa bağlı boğa iki kasabı boynuz darbesiyle yere yatırarak, ahır kapısını kırıp kaçtı. Polis, itfaiye ve belediye ekiplerinin yakalamak için kovalamaya başladığı boğa Dikmen’den, Balgat, Çukurambar yönüne cadde ve sokaklardan koşarak Ankara- Konya karayoluna çıktı. Balgat 10 Nisan Polis Karakolu önünde nöbet tutan polis memurunu da boynuz darbesiyle yere yatırarak yaralayan azgın boğa, Söğütözü yönünden bu kez Eskişehir yoluna çıktı. Burada bir akaryakıt istasyonuna giren azgın boğa, kırmızı kıyafet giymiş istasyon görevlilerine de saldırdı. Ardından tekrar Ankara- Eskişehir karayoluna çıkan azgın boğa orta refujuda aşarak trafiği altüst etti. Onlarca dakika tıkanan trafikteki araçlardan bazılarına boynuz darbeleriyle saldıran boğa, araçlarda hasara yol açtı. Bazı araç sahipleri araçlarındaki hasarı incelemek için otomobillerinden indiklerinde, azgın boğa bu kez kendilerine saldırarak yere yıktı.ODTÜ ORMANINA GİRDİ Azgın boğa daha sonra ODTÜ önüne geldi. Burada üniversite giriş tabelası önünde bir süre bekleyen azgın boğayı görenler, “Üniversitenin önünde poz veriyor. Üniverteli oldu boğa” diye espri yaptı.ODTÜ güvenlik görevlilerinin tepkisine aldırmayan azgın boğa, üniversite bahçesine girerek buradaki ormanlık alanda otlamaya başladı. Yaklaşık 20 kilometrelik alında itfaiye ve polis ekiplerinin yanı sıra basın mensuplarını da arkasından koşturan azgın boğa, tüm müdahalelere rağmen yakalanamadı.Boğa sahipleri ve görevliler, gerek Büyükşehir gerekse ilçe belediyelerinin bayramda nöbetci veteriner bulundurmamasından yakındı. Sabah saat 08.00’den beri yakalanamayan boğa, hala ODTÜ ormanlık alanı içerisinde bulunuyor.</TEXT>
</DOC>
