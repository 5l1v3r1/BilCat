<DOC>
<DOCNO> 1346426 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/ffcb821/l/0l0smilliyet0n0btr0caz0edaha0elinc0eediliyorlardi0e0cturkiye0csondakika0c250b110b20a10a0c13184430cdefault0bhtm/story01.htm </URL>
<DATE> 2010/11/25 </DATE>
<TIME> 17:12:28.0 </TIME>
<AUTHOR>  </AUTHOR>
<HEADLINE>
az daha lin�� ediliyorlard��!
</HEADLINE>
<TEXT>Konya’da bir kişinin ölümüyle sonuçlanan trafik kazasının ardından toplanan mahalle sakinleri, sürücü ve arkadaşı zannettikleri iki kişiyi linç etmek istedi.Edinilen bilgiye göre, Ahmet Ö’nün kullandığı 42 AEP 53 plakalı minibüs, merkez Karatay İlçesi Cemil Çiçek Caddesi’nde, bisikletle giden Davut Deniz’e (56) çarptı.Çarpmanın etkisiyle sürücünün direksiyon hakimiyetini kaybettiği minibüs, park halindeki bir otomobile de çarptıktan sonra yoldan çıktı. Kazada, ağır yaralanan Davut Deniz, olay yerinde hayatını kaybetti.Minibüs sürücüsü Ahmet Ö, gözaltına alınarak polis merkezine götürülerken, kazayı duyan mahalle sakinleri olay yerinde toplanmaya başladı.Bir sigara dağıtım şirketinde birlikte çalıştıkları minibüs sürücüsü Ahmet Ö’nün kaza yaptığını haber alan Ömer Aras (28) ve Cüneyt Topçu (29) de olay yerine geldi.Bu sırada mahalle sakinleri, sürücü ve onun arkadaşı olduğunu sandıkları Aras ve Topçu’yu linç etmek istedi.Polisin güçlükle sakinleştirdiği grubun elinden alınan ve kanlar içinde kalan Aras ile Topçu, Konya Numune Hastanesi’ne kaldırıldı.Hayati tehlikelerinin bulunmadığı belirtilen Aras ve Topçu’nun, kendilerini darp edenlerden şikayetçi oldukları öğrenildi.Bu arada, minibüs sürücüsü Ahmet Ö’nün sorgusunun sürdüğü, işlemlerinin ardından adliyeye sevk edileceği belirtildi.(AHM-MRS-OSM)</TEXT>
</DOC>
