<DOC>
<DOCNO> 1342023 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fcb39a5/l/0l0smilliyet0n0btr0ckayip0ekizlar0ed0ea0enin0eailesine0eteslim0eedildi0cturkiye0csondakika0c190b110b20a10a0c13159440cdefault0bhtm/story01.htm </URL>
<DATE> 2010/11/19 </DATE>
<TIME> 15:09:08.0 </TIME>
<AUTHOR>  </AUTHOR>
<HEADLINE>
kay��p k��zlar, d.a..'n��n ailesine teslim edildi
</HEADLINE>
<TEXT>İSTANBUL'da kaybolduktan 10 gün sonra Bitlis'in Tatvan İlçesi'nde bulunan liseli kuzenler 15 yaşındaki D.Y. ile 14 yaşındaki B.A., dün akşam saatlerinde D.Y.'nin anne ve babasına teslim edildi. Gece geç saatlerde Van'a geçen aile, buradan da İstanbul'a dönecek.İstanbul'da 10 gün önce Etiler ve Tarabya'da oturan liseli B.A. ile kuzeni D.Y., “Tiyatroya gidiyoruz” diyerek evlerinden ayrıldıktan sonra ortadan kayboldu. İzmir'den Eskişehir'e, buradan trenle Elazığ'a, ardından da otobüsle Bitlis'in Tatvan İlçesi'ne giden, ancak paraları bittiği için planladıkları gibi Van'a gidemeyen D.Y. ile B.A., ilçeye bağlı Küçüksu Köyü Muhtarı Abdulhalim Gökçek tarafından yolda görüldü. Muhtar Gökçek, kızları tanıyınca onları jandarmaya teslim etti.Kızlar, D.Y.'nin annesinden ayrı Van'da yaşayan babasının yanına gitmek istediklerini söyledi. D.Y., İstanbul'da dayısından şiddet gördüklerini ve bu yüzden Van'daki babasının yanına gitmek için kuzeni ile birlikte evden kaçtıklarını söyledi.Genç kızlar, yapılan sorgularının ve sağlık kontrolünün ardından Bitlis Polisevi'ne getirilerek buraya yerleştirildi. Geceyi, Polisevi'nde geçiren B.A. ile kuzeni D.Y., burada Sosyal Hizmetler Müdürlüğü uzmanları tarafından yapılan çalışmalar ardından D.Y.'nin anne ve babasına teslim edildi. B.A. da teyzesi tarafından İstanbul'daki anne ve babasına teslim edilecek.Bitlis Valisi Nurettin Yılmaz, “Yapılan işlemlerin ardından dün akşam saatlerinde kızlarımızı aileye teslim ettik. Aile, basına herhangi bir açıklama yapmaktan çekindi. O yüzden gece geç saatlerde kendi araçlarıyla kızları alıp Van'a gittiler. Babanın yine Van'da kalacağı, annenin kendi kızı D.Y. ve yeğeni B.A. ile İstanbul'a döneceğini öğrendik. B.A. da burada kendi ailesine teslim edilecek” dedi.</TEXT>
</DOC>
