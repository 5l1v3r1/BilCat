<DOC>
<DOCNO> 1338365 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb1dacd/l/0l0smilliyet0n0btr0cbaran0ei0eolume0eterk0eeden0esupheli0egozaltinda0cturkiye0csondakika0c160b110b20a10a0c13150a930cdefault0bhtm/story01.htm </URL>
<DATE> 2010/11/17 </DATE>
<TIME> 03:32:26.0 </TIME>
<AUTHOR>  </AUTHOR>
<HEADLINE>
baran����� ��l��me terk eden ����pheli g��zalt��nda
</HEADLINE>
<TEXT> BURSA’nın İnegöl İlçesi’ne bağlı Yenice Beldesi’ndeki Karadere Köprüsü altında ağır yaralı olarak bulunan ve kaldırıldığı hastanede yoğun bakıma alınan 9 yaşındaki Baran Ekinci’yi yaralayıp ölüme terk ettiği öne sürülen 20 yaşındaki Fırat Akbaş, jandarma tarafından yakalandı. Daha önce gözaltına alınıp bırakılan şüphelinin, görgü tanıklarının ifadesinden sonra tekrar gözaltına alındığı bildirildi.İnegöl’ün Huzur Mahallesi’nde oturan Ayten ve Fuat Ekinci çiftinin üç çocuğundan biri olan ilköğretim okulu 2'inci sınıf öğrencisi Baran Ekinci geçen cuma günü evlerinin 15 kilometre uzağında köprü altında ağır yaralı olarak buludu. Kafasında kesik, ve vücudunda kırıklar bulunan Baran, sevk edildiği Bursa Çekirge Devlet Hastanesi’nde yoğun bakım ünitesinde yaşam savaşı veriyor.FABRİKA GÜVENLİK GÖREVLİSİ GÖRMÜŞ Olay yerine yakın olan fabrikada çalışan güvenlik görevlisinin, Fırat Akbaş’ın küçük çocuğu yaralı halde sırtında taşırken gördüğünü söylemesi, okul ve mahalle arkadaşlarının da, Baran’ı en son aynı kişi ile yan yana yürürken gördüklerini söylemesinden sonra jandarma, önceki gün şüphe üzerine gözaltına alıp bıraktığı Fırat Akbaş'ı yeniden gözaltına aldı. 20 yaşında ve bekar olan ve akli dengesinin yerinde olmadığı öne sürülen Akbaş’ın, jandarmadaki ifadesinde suçunu kabul etmediği, ancak olay yeri fotoğraflarını görünce panik yaparak, “Beni bırakın. Sizi Apo’ya söyleyeceğim. Burayı başınıza yıkacağım” dediği belirtildi. Şüphelinin sorgusunun, savcının talimatıyla psikolog eşliğinde sürdürüldüğü bildirildi.En yeni konut projelerinin adresi burası.Yorum yaz</TEXT>
</DOC>
