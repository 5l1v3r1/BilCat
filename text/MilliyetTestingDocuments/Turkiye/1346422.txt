<DOC>
<DOCNO> 1346422 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/ffcb81f/l/0l0smilliyet0n0btr0ckazada0eyaralandi0e1120eyi0eararken0ekamyonetin0ealtinda0ekaldi0cturkiye0csondakika0c250b110b20a10a0c13184460cdefault0bhtm/story01.htm </URL>
<DATE> 2010/11/25 </DATE>
<TIME> 17:12:20.0 </TIME>
<AUTHOR>  </AUTHOR>
<HEADLINE>
kazada yaraland��, 112���yi ararken kamyonetin alt��nda kald��
</HEADLINE>
<TEXT> KONYA’nın Seydişehir İlçesi'nde takla atan otomobilinden yaralı olarak kurtulan öğretmen 45 yaşındaki Cemil Eker, 112 Acil Servis’i aramak istediği sırada yağıştan ıslanan yolda kontrolden çıkan kamyonetin altında kalarak öldü. Kazada 3 kişi de yaralandı.Kaza, saat 11.00 sıralarında Seydişehir- Antalya karayolunun 15’inci kilometresinde meydana geldi. Antalya’dan Seydişehir istikametine giden Yozgat Fatma Temel Turhan İlköğretim Okulu Müdür Yardımcısı Cemil Eker’in kullandığı 06 YYK 47 plakalı otomobil, yağış nedeniyle zeminin ıslak olması nedeniyle kontrolden çıktı.Takla atıp kayalıklara çarparak durabilen otomobilden yaralı olarak kurtulan Cemil Eker, otomobilden çıktıktan sonra yanında bulunan aynı okulun müdürü 55 yaşındaki Burhan Susam ve Torba A.Ş Genel Müdürü 60 yaşındaki Recep Şakı’nın otomobil içinde yaralı olduğunu gördü. Bu sırada karşı yönden gelen sürücü 45 yaşındaki Murat Polat da, 06 HRT 67 plakalı kamyonunu durdurup, yardım etmek için indi.Cemil Eker, 112 Acil Servis’i aramak istediği sırada Antalya’dan Seydişehir istikametine giden 35 yaşındaki Yasin Çağlak’ın kullandığı 42 BCP 90 plakalı kamyonet, zeminin ıslak olması nedeniyle kontrolden çıkarak önce Cemil Eker’e, ardından otomobile ve kamyona çarptı.Kamyonetin altında kalan Cemil Eker, olay yerinde yaşamını yitirirken, kamyon şoförü Murat Polat, kaçarak son anda kurtuldu. Kazada yaralanan Burhan Susam, Recep Şakı ve kamyonet şoförü Yasin Çağlak, ambulansla Seydişehir Devlet Hastanesi’ne kaldırıldı.Yaşamını yitiren Cemil Eker ve arkadaşlarının Antalya’daki katıldıkları bir seminerden Yozgat’a dönmek üzere oldukları öğrenildi.</TEXT>
</DOC>
