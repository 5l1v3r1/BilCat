<DOC>
<DOCNO> 1344322 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fd7211a/l/0l0smilliyet0n0btr0casilmis0eadam0ekirigi0eile0e70eay0eyasadi0cturkiye0csondakika0c210b110b20a10a0c13165520cdefault0bhtm/story01.htm </URL>
<DATE> 2010/11/21 </DATE>
<TIME> 13:08:50.0 </TIME>
<AUTHOR>  </AUTHOR>
<HEADLINE>
as��lm���� adam k��r������ ile 7 ay ya��ad��
</HEADLINE>
<TEXT>MUĞLA'nın Fethiye İlçesi'nde 7 ay önce geçirdiği trafik kazasında öldü sanılan, fakat sonradan yaşadığı anlaşılan 49 yaşındaki Ömer Tekeli, 7 ay boynunun 3 yerindeki kırıkla dolaştı. ‘Bu şekilde yaşaması mucize’ denilen Tekeli, Antalya Akdeniz Ürniversitesi Hastanesi'nde geçirdiği ameliyatla sağlığına kavuştu.Fethiye'de fırıncılık yapan Ömer Tekeli, geçen 15 Nisan'da bir markete ekmek bırakmak üzereyken bir otomobilin çarpması sonucu ağır yaralandı. Olay yerindekilerin ‘Bu adam ölmüş’ diyerek üzerini gazete kağıdıyla örttüğü Tekeli'nin yaşadığını belirleyen 112 Acil Servis ekibi, Fethiye Devlet Hastanesi'ne götürdü. 27 gün yoğun bakım servisinde kaldıktan sonra aynı hastanede 117 gün bilinci kapalı yatan Tekeli, taburcu olduktan sonra da kontrollerini sürdürdü. Geçen ay kontrol için hastaneye giden Tekeli'nin boyun filmi çekildiğinde, boynunun üç yerden kırık olduğu belirlendi. Yaşamasının mucize olduğu belirten doktorlar,Tekeli'ye Antalya'daki Akdeniz Üniversitesi Hastanesi'ne gitmesini tavsiye etti.‘ASILMIŞ ADAM KIRIĞI’Eşi Hatice Tekeli ile birlikte Antalya'ya gelen Ömer Tekeli, AÜ Tıp Fakültesi Beyin ve Sinir Cerrahisi Bölümü Öğretim Üyesi Prof. Dr. Cem Açıkbaş tarafından ameliyat edildi ve sağlığına kavuştu. Tekeli'deki kırığın ‘Asılmış adam kırığı’ olduğunu söyleyen Prof. Dr. Cem Açıkbaş şunları söyledi: “İnsanlar asıldıklarında ikinci boyun kemiği kırılarak, beyin sapında bulunan solunum merkezine bası neticesinde nefes alamayarak ölür. Üst boyun kemiği kırıklarında hastaların çoğunluğu ölür veya felçli kalır. Bazı özel durumlarda sinir zedelenmesi olmaz ve onlar da Ömer Tekeli'de olduğu gibi günlük yaşantılarını sürdürebilir. Bu hastamızda da, kazanın üzerinden 7 ay geçmesinden sonra kırık saptanarak ameliyata alındı.” Prof. Dr. Açıkbaş, Tekeli'nin ameliyatında üst boyun omurgalarını birbirine titanyum vidalarla sabitlediklerini söyledi.</TEXT>
</DOC>
