<DOC>
<DOCNO> 1338358 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510885/s/fb2243b/l/0l0smilliyet0n0btr0c90eyasindaki0eesra0ekalp0ekrizinden0eoldu0cturkiye0csondakika0c160b110b20a10a0c13150a990cdefault0bhtm/story01.htm </URL>
<DATE> 2010/11/17 </DATE>
<TIME> 03:31:39.0 </TIME>
<AUTHOR>  </AUTHOR>
<HEADLINE>
9 ya����ndaki esra kalp krizinden ��ld��
</HEADLINE>
<TEXT>İZMİT’te dün gece evlerinde fenalaşan ve Alikahya Kadın Doğum ve Çocuk Hastalıkları Hastanesi’nde tedavi altına 9 yaşındaki Esra Aydın, serum verilip taburcu edildikten sonra gönderildiği evinde sabaha karşı yeniden fenalaştı. Ailesi tarafından yine hastaneye getirilen Esra, bu kez kurtarılamadı. Esra’nın ölüm nedeninin, ‘kalp büyümesine bağlı kalp krizi’ olduğu belirtildi.Tavşantepe Mahallesi Emel Sokak’ta oturan İrfan ve Fatma Aydın çiftinin çocuğu Tavşantepe İlköğretim Okulu 3'üncü sınıf öğrencisi Esra Aydın, dün evlerinde rahatsızlandı. Ailesi tarafından Alikahya Kadın Doğum ve Çocuk Hastalıkları Hastanesi’ne götürülen Esra’ya burada ilk tetkikler yapıldıktan sonra serum bağlandı. Kendisini toparlayan Esra Aydın daha sonra taburcu edildi. Sabaha karşı evde yeniden fenalaşan Esra’yı ailesi yine aynı hastaneye götürdü. Ancak Esra, yapılan tüm müdahelelere rağmen bu kez yaşamını yitirdi.Kızının hiçbir rahatsızlığı olmadığını ve ölümü ile yıkıldıklarını söyleyen baba İrfan Aydın, “Kızımın kalp rahatsızlığı olduğunu bilmiyorduk. Çok hareketli yaşayan ve sağlık sorunu bulunmayan normal bir çocuktu. En son soğuk meyve suyu içmişti. Biz meyve suyunun etkilediğini düşündük. Yapılan otopsisinde ise kalbinin büyüdüğü ve bu yüzden kalbinin durduğu sonucu ortaya çıktı. Bayram günü kızımızı kaybetmenin acısını yaşıyoruz” dedi.Esra Aydın, Tavşantepe Bahar Camii’nde ikindi vakti kılınan namazın ardından Asri Mezarlık'ta toprağa verildi.</TEXT>
</DOC>
