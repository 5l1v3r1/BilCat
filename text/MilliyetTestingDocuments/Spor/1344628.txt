<DOC>
<DOCNO> 1344628 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fd80d97/l/0l0smilliyet0n0btr0cbesiktas0eta0ederbi0emesaisi0cspor0csondakika0c210b110b20a10a0c13165880cdefault0bhtm/story01.htm </URL>
<DATE> 2010/11/21 </DATE>
<TIME> 17:13:03.0 </TIME>
<AUTHOR>  </AUTHOR>
<HEADLINE>
be��ikta��'ta derbi mesaisi
</HEADLINE>
<TEXT>Spor Toto Süper Lig’de Konyaspor ile berabere kalarak haftayı 1 puanla kapayan Beşiktaş, izin yapmadan Galatasaray derbisinin hazırlıklarına başladı.Teknik direktör Bernd Schuster yönetiminde, BJK Nevzat Demir Tesisleri’nde basına kapalı olarak gerçekleştirilen antrenmanda, Konyaspor maçında forma giyen futbolcular yenileme çalışmaları yaparken, diğer futbolcular ise pas ve şut çalışmalarının ardından minyatür kale maç oynadı. Antrenman yarı sahada oynanan çift kale maçla sona erdi.Antrenmana sakatlıkları bulunan Rüştü Reçber, Ersan Adem Gülüm, Yusuf Şimşek, İbrahim Üzülmez, Bobo, Ekrem Dağ, Tomas Sivok, Nihat Kahveci, Matteo Ferrari ve Ricardo Quaresma katılmadı.Konyaspor maçında sol üst adalesinde ağrı ve ödem oluşan ve bu nedenle karşılaşmayı tamamlayamayan Ersan’ın birkaç günlük tedavinin ardından takımla birlikte çalışabileceği ve Galatasaray derbisinde büyük ihtimalle forma giyebileceği bildirildi.İbrahim Üzülmez’in sol üst adalesine darbe aldığı ve ağrılarının olduğu, Yusuf Şimşek’te bel spazmı meydana geldiği, Rüştü’nün sağ dizinde ağrı ve ödem olduğu ve bu futbolcuların tedavilerinin sürdüğü kaydedildi.Bu arada, İbrahim Üzülmez’in sakatlığının da ciddi olmadığı ifade edildi.Yarını dinlenerek geçirecek olan siyah-beyazlılar, derbi maçın hazırlıklarını 23 Kasım Salı günü yapacakları antrenmanla sürdürecek.</TEXT>
</DOC>
