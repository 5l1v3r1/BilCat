<DOC>
<DOCNO> 1341266 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc75dee/l/0l0smilliyet0n0btr0c0emanisa0emaci0efinal0eniteliginde0e0cspor0chaberdetay0c190b110b20a10a0c13158460cdefault0bhtm/story01.htm </URL>
<DATE> 2010/11/19 </DATE>
<TIME> 03:11:48.0 </TIME>
<AUTHOR>  </AUTHOR>
<HEADLINE>
���manisa ma���� final niteli��inde���
</HEADLINE>
<TEXT>Bursaspor Basın Sözcüsü Ferruh Nayman, bu hafta karşılaşacakları Manisaspor maçının kendileri için çok önemli bir viraj olduğunu vurguladı, “Bu virajı kayıpsız dönersek rahatlarız“ dedi. Ligde son haftalarda aldıkları başarısız sonuçların ardından Manisaspor karşılaşmasının kendileri için çok önemli olduğunu vurgulayan Nayman, “Bu karşılaşma bizim için final niteliğinde“ diye konuştu.Takımın son durumunu değerlendiren Nayman “Kazanmak zorundayız. Bu maçta kaybedeceğimiz puan ya da puanlar bizim moral motivasyonumuzu bozar. Normal şartlarda rakibimizi yenecek güçteyiz, ama beklenmedik sonuçlar olabiliyor. Manisaspor, büyük takımların hepsini yendi. Makukula, çok farklı bir futbolcu. Teknik heyetimiz bunun tedbirlerini alacaktır. Biraz zor bir maç olacak. Ama kazanmak zorundayız” ifadelerini kullandı.‘Virajı dönersek rahatlarız’İyi oynamadan, mücadele etmeden hiçbir maçın kazanılmayacağını sözlerine ekleyen Nayman, konuşmasını şöyle noktaladı: “Herkes takımımızı, geçen seneki futboluyla görmek istiyor. Bu virajı dönersek rahatlayacağız. Ondan sonraki maçlarda güvenle çok iyi neticeler alırız, diye düşünüyorum. Bizim için sıradan bir maç değil. İnşallah iyi oynar ve galibiyetle evimize döneriz.“ Taktik çalıştılar  Bursaspor, Manisaspor ile yapacağı maçın hazırlıklarını sürdürdü. Özlüce Tesisleri’nde, Teknik Direktör Ertuğrul Sağlam gözetiminde gerçekleştirilen antrenman, yaklaşık 1,5 saat sürdü. Yeşil-beyazlı futbolcular, oldukça neşeli geçen idmanda pas çalışmasının ardından çift kale maç yaptı.</TEXT>
</DOC>
