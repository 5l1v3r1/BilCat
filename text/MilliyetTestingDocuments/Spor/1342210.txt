<DOC>
<DOCNO> 1342210 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fcc285a/l/0l0smilliyet0n0btr0cmisimovic0eten0ekadro0edisi0ekrizine0eilk0eyorum0cspor0csondakika0c190b110b20a10a0c13159820cdefault0bhtm/story01.htm </URL>
<DATE> 2010/11/19 </DATE>
<TIME> 17:13:58.0 </TIME>
<AUTHOR>  </AUTHOR>
<HEADLINE>
misimovic'ten kadro d������ krizine ilk yorum
</HEADLINE>
<TEXT>Galatasaray'da, teknik direktör Hagi'nin direktifiyle kadro dışı bırakılan Zvjezdan Misimovic, verilen kararı soğukkanlı biçimde karşıladı.Radyospor'dan Özgür Sancar'ın telefonla görüştüğü Boşnak futbolcu, verilen kararla ilgili röportaj ya da yorum yapmaya gerek olmadığını belirterek, "Futbolda bunlar olabilir. Dünyanın en iyi futbolcusu bile olsanız, her teknik direktörün sistemine uygun olmayabilirsiniz. Normal bir durum. Nasıl istenirse öyle yaparım. Takımdan ayrı olarak antrenmanlarımı yapacağım, sonrasını göreceğiz. İstenmiyorsam çeker giderim" demekle yetindi.GALATASARAY'A ZORLA GELMEDİM, İSTEYEREK GELDİMMisimovic, Galatasaray'a zorla geldiği iddiası için ise "Bu iddia doğru değil. Sezon başında çok ciddi teklifler aldım. Galatasaray'a gelmeyi istememiş olsaydım, o teklifleri değerlendirirdim" dedi.TRABZONSPOR MAÇINDA HAGİ'YE TEPKİ GÖSTERMEDİM Trabzonspor maçında oyundan alınmasına tepki göstererek soyunma odasına gittiği iddiasının da doğru olmadığını belirten Zvjezdan Misimovic, "Trabozon'da iyi oynadığımı düşünüyordum. Fakat oyundan alındım. Asla tepki göstermedim. Teknik heyete danışarak soyunma odasına gittim" şeklinde konuştu.Misimovic'in, oturduğu evle ilgili sorunlar yaşadığı; ayrıca çocuğunun bronşit sorunu nedeniyle sıkıntı günler geçirdiği öğrenildi.WOLSBURG TARAFTARI İSYANDABu arada Wolfsburg taraftarları, takımdaka gol sorununu Misimovic'in gidişine bağlıyorlar. Takımdaki iki önemli forvet oyuncusu Dzeko ve Grafite'nin iyi pas olamadıkları için bu sezon üretken olmadığını düşünen Alman takımı taraftarları, Misimovic'in olması durumunda bu iki golcünün daha üretken olacağı belirterek, Wolsburg yönetimini eleştiri yağmuruna tutuyorlar.FELİX MAGAT ÇOK İSTEMİŞTİGalatasaray'da kadro dışı bırakılan Misimovic'i, sezon başında Schalke 04 teknik direktörü Felix Magat, ısrarla istemiş; ancak Wolsfburg yönetimi paranın yanısıra, Farfan'ı da isteyiince bu transfer gerçekleşmemişti.Hagi'den açıklama geldiGalatasaray Teknik Direktörü Gheorghe Hagi, Zvjezdan Misimovic’in dikkatsizliği, teknik-taktik disiplinsizliği nedeniyle kadro dışı bırakıldığını bildirdi.Hagi, Misimovic’in kadro dışı bırakılmasına ilişkin sarı-kırmızılı kulübün internet sitesi aracılığıyla yaptığı açıklamada şu ifadelere yer verdi: "Oyuncumuz Zvjezdan Misimovic’in kulübümüzün arzuladığı performans taleplerine karşı, tamamen olumsuz davranışlarından, antrenman ve maçlarda sergilediği tavırlar, azimli çalışmaması, konsantrasyon eksikliği, dikkatsizliği ve teknik-taktik disiplinsizliğinden dolayı (A) takım kadrosunun dışında bırakılmasına karar verilmiştir</TEXT>
</DOC>
