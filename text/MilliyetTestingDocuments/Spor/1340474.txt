<DOC>
<DOCNO> 1340474 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc2c78d/l/0l0smilliyet0n0btr0cgerrard0eingiltere0eyi0ekaristirdi0cspor0csondakika0c180b110b20a10a0c1315650a0cdefault0bhtm/story01.htm </URL>
<DATE> 2010/11/18 </DATE>
<TIME> 13:13:01.0 </TIME>
<AUTHOR>  </AUTHOR>
<HEADLINE>
gerrard ingiltere'yi kar����t��rd��
</HEADLINE>
<TEXT>İngiltere’nin Liverpool Kulübü, orta saha oyuncusu Steven Gerrard’ın Fransa ile oynanan hazırlık maçında belirlenenden daha uzun süre oynaması ve sakatlanması nedeniyle İngiltere Futbol Federasyonu’nu eleştirdi.Liverpool’un sağlık ekibi başkanı Darren Burgess, İngiltere Milli Takımı yetkilileriyle Gerrard’ın ne kadar süre oynayacağı konusunda anlaştıklarını ve milli takımın anlaşmayı tamamen görmezden geldiğini belirtti.Burgess, Twitter mesajında, "İngiltere’nin tavrı tamamen amatörceydi ve onların bu yetersizliğinin bedelini biz ödüyoruz. Bu kesinlikle rezalet" ifadesini kullandı.-CAPELLO- İngiltere Teknik Direktörü Fabio Capello, mümkün olması halinde Gerrard’ı maçta en fazla 1 saat sahada tutmayı kabul etmiş, ancak Gareth Barry’nin sakatlığı nedeniyle bu oyuncuyu daha uzun süre sahada tutmak zorunda kalmıştı.Fransa’nın Wembley’de 2-1 kazandığı hazırlık maçının 85. dakikasında sakatlanan Gerrard oyundan alınmıştı.Capello, maçın ardından yaptığı açıklamada, "Liverpool yetkililerine, Gerrard’ın mümkün olması halinde 1 saat sahada kalacağını söyledim. Gareth Barry ve Rio Ferdinand sakatlanınca sahada deneyimli bir oyuncu bulunması gerekiyordu.Gerrard’ın sakatlanması bizi üzdü. Liverpool, mümkün olursa oyuncunun 1 saat sahada kalmasını istemişti. Bir oyuncunun milli takımda ne kadar oynayacağına onlar karar veremez. Mümkün olsaydı, bir saat oynardı. Üzgün olduklarını biliyorum. Ben de üzgünüm. Sorun şu, birçok Premier Lig, Şampiyonlar Ligi ve UEFA Avrupa Ligi maçının ardından çarşamba günü bu maça çıkarsanız, oyuncular sakatlanabilir" diye konuştu.Gerrard’ın birkaç hafta sahalardan uzak kalacağı sanılıyor.</TEXT>
</DOC>
