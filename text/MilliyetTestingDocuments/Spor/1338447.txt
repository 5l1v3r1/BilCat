<DOC>
<DOCNO> 1338447 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fb54c81/l/0l0smilliyet0n0btr0c0ecok0emutluyum0e0cspor0chaberdetay0c170b110b20a10a0c1315280a0cdefault0bhtm/story01.htm </URL>
<DATE> 2010/11/17 </DATE>
<TIME> 03:42:42.0 </TIME>
<AUTHOR>  </AUTHOR>
<HEADLINE>
�����ok mutluyum���
</HEADLINE>
<TEXT>MEHMET ÇİFTÇİFenerbahçe'nin Senegalli yıldızı Niang, Gabon ile Fransa'da oynayacakları milli maç öncesi Fransız gazetecilere açıklamalarda bulundu.Niang, Marsilya'dan ayrıldığına pişman olmadığını söyledi, "Fenerbahçe'de kendimi son derece mutlu hissediyorum. Fransa'ya geri dönüşüm olur mu, bilemem. Ama, Fenerbahçeli taraftarların bana gösterdiği ilgiyi gördükten sonra, bu dönüşün kısa sürede olacağını tahmin etmiyorum"dedi.Paris'teki Roissy Otel'de, Fransız medyasının sorularını yanıtlayan yıldız futbolcu, Türkiye Ligi'ne her geçen gün daha fazla adapte olduğunu, üzerindeki baskının kalkması halinde başarısının artacağını da ifade etti. Niang, Fenerbahçe ile Marsilya arasında benzerlikler olduğunu da vurguladı, "İki takımın da taraftarı hem ateşli hem de başarısızlığa tahammülleri yok. Bu durum futbolcular üzerinde baskı oluştursa da, biz elimizden gelen herşeyi iyi yapmaya çalışıyoruz. Takımda çok sayıda yabancı oyuncu olması nedeniyle bazı iletişim sorunları yaşıyoruz, ama sahaya çıkınca başarı için ter döküyoruz " yorumunu yaptı.‘Doğru karar almışım’Marsilya'dan ayrılma kararını tamamen kendisinin verdiğini söyleyen Senegalli futbolcu, "Bu kulüp açısından zor olabilir, ama ben yeni arayışlar içindeydim. Bu fırsatı da Fenerbahçe bana sağladı. Şimdi aldığım bu kararın ne kadar doğru olduğunu görüyorum" diye konuştu. Niang, "Marsilya'ya ne zaman döneceksin ?" sorusunu da "Futbolda herşey olabilir. Ancak insan mutlu olduğu yerden niye ayrılsın ki" diye yanıtladı.</TEXT>
</DOC>
