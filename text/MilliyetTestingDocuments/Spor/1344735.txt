<DOC>
<DOCNO> 1344735 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fd89252/l/0l0smilliyet0n0btr0cgaziantepspor0edeplasmanda0eguldu0cspor0csondakika0c210b110b20a10a0c131660a90cdefault0bhtm/story01.htm </URL>
<DATE> 2010/11/21 </DATE>
<TIME> 19:13:36.0 </TIME>
<AUTHOR>  </AUTHOR>
<HEADLINE>
gaziantepspor deplasmanda g��ld��
</HEADLINE>
<TEXT>Spor Toto Süper Lig’de Gaziantepspor, deplasmanda Medical Park Antalyaspor’u 1-0 mağlup etti.1. dakikada sol kanattan Tita’nın kafa ile ceza sahasına indirdiği topa Sergey dokundu ve kaleci Karcemarkas son anda topu tokatlayarak kornere çeldi.12. dakikada ceza sahası dışından serbest vuruş kullanan Tita’nın ceza sahası içine gönderdiği topa Uğur dokundu, ancak top kalenin üstünden auta çıktı.28. dakikada sol kanatta topla buluşan Sergey’in ceza alanı içerisine ortaladığı topa Necati kafasıyla vurdu, top kale direğine çarparak auta çıktı.32. dakikada Gaziantepspor’un golü geldi. Olcan’ın pasıyla ceza sahasına giren Sosa, topu, kale önünde boş durumdaki Serdar’a aktardı ve Serdar da meşin yuvarlağı Ömer’in solundan ağlara gönderdi.41. dakikada Murat’ın ara pasında topla buluşan Sosa, rakiplerini geçerek şut çekmek istedi. Defanstan seken top Olcan’ın önünde kaldı ve bu futbolcunun şutunda kaleci Ömer tehlikeyi önledi.45. dakikada ceza sahası dışında topla buluşan Olcan’ın sert şutunda kaleci Ömer topu güçlükle kornere çeldi.Maçın ilk yarısı 1-0 Gaziantepspor’un üstünlüğü ile sona erdi.50. dakikada Tita’nın ceza sahası dışından kullandığı serbest vuruşta sağ köşeye giden topu kaleci Karcemarkas kurtardı.60. dakikada Uğur’un pasını ceza sahası dışında göğsüyle kontrol eden Necati’nin yarım vole ile çektiği şutunda topu kaleci çıkardı.62. dakikada, Tita’nın sağ kanattan kullandığı serbest vuruşta kale önüne gönderdiği topa Uğur dokundu. Karcemarkas son anda tehlikeyi önledi.84. dakikada Orhan’ın sağ kanattan ortaladığı top Sedat’ı geçerek Murat’ın önünde kaldı. Bu futbolcunun kaleye çektiği şutunda kaleci Ömer topu kornere çeldi.Karşılaşma Gaziantepspor’un 1-0 üstünlüğü ile sona erdi.</TEXT>
</DOC>
