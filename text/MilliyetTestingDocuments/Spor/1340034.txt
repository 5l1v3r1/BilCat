<DOC>
<DOCNO> 1340034 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fbe7d93/l/0l0smilliyet0n0btr0cdegisim0eruzgari0cspor0chaberdetay0c180b110b20a10a0c1315550a0cdefault0bhtm/story01.htm </URL>
<DATE> 2010/11/18 </DATE>
<TIME> 05:02:59.0 </TIME>
<AUTHOR>  </AUTHOR>
<HEADLINE>
de��i��im r��zg��r��
</HEADLINE>
<TEXT>A Milli Takım Teknik Direktörü Guus Hiddink, Dünya İkincisi Hollanda karşısında değişimi başlattı. Azerbaycan yenilgisi ardından rotasyona giderek çok sayıda futbolcuyu ilk kez kadroya çağıran Hiddink’in ilk 11’i büyük merak konusu olurken, Hollandalı hoca değişimi sınırlı tuttu.Yeniler ağırlıklı bir takımı sahaya sürmesi beklenen ay-yıldızlı çalıştırıcı, kadroya ilk kez çağırdığı oyunculardan sadece Umut Bulut, Burak Yılmaz ve Serdar Kesimal’a ilk 11’de şans verdi. Hiddink’in ilk 11’de ağırlıklı olarak tecrübeli isimleri tercih etmesi dikkat çekti.Hollandalı çalıştırıcı ikinci yarıda dört yeni oyuncuya daha şans tanıdı. Nürnberg’de top koşturan gurbetçi Mehmet Ekici, Trabzonsporlu Engin Baytar, Kasımpaşa’dan Yekta Kurtuluş ve Manisaspor’dan Yiğit İncedemir ikinci yarıda şans bularak ilk kez A Milli olmanın gururunu yaşadı.Ay-yıldızlı ekipte, yeni oyunculardan Ersan Gülüm ile Nadir Çiftçi ise tribüne çıkmak zorunda kaldı. Avustralya Milli Takımı’ndan gelen teklifi geri çeviren Beşiktaşlı Ersan ile Batuhan’ın sakatlanması üzerine kadroya çağrılan Portsmouth’lu Nadir, işlemleri henüz tamamlanmadığı için maç kadrosuna alınmadı.</TEXT>
</DOC>
