<DOC>
<DOCNO> 1341147 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc71674/l/0l0smilliyet0n0btr0chiddink0emodeli0cspor0chaberdetay0c190b110b20a10a0c13158370cdefault0bhtm/story01.htm </URL>
<DATE> 2010/11/19 </DATE>
<TIME> 01:12:29.0 </TIME>
<AUTHOR>  </AUTHOR>
<HEADLINE>
hiddink modeli
</HEADLINE>
<TEXT>NEVZAT DİNDARA Milli Takımı’nın özellikle gurbetçi gençlerle yakaladığı olumlu rüzgar, Galatasaray’ın da yüzünü Avrupa’ya çevirmesine neden oldu. Son yıllarda yabancı transferinde Baros, Kewell, Elano, Keita, Misimovic gibi sansasyonel isimleri kadrosuna katmasına karşın, sürekli hüsran yaşayan Cim-Bom’da yönetim, başarısızlık için teşhisi koydu: “Bu takımda yerli kalitesi yok.”Sarı-kırmızılılarda bir taraftan Kayseri ve Beşiktaş maçları öncesi gergin bekleyiş sürerken, diğer taraftan da geleceğe yönelik çalışmalar hız kazandı. Sarı-kırmızılı yönetimin Hagi’den önce görevde bulunan Frank Rijkaard’ın sürekli olarak gündeme getirdiği ‘kalite sorunu’nu masaya yatırdığı, Guus Hiddink’in Milli Takım’da yaptığı değişimin bir benzerine imza atma kararı alındığı bildirildi. Buna göre yurt içindeki rakamların yüksek olması nedeniyle rotanın gurbetçilere çevrildiği kaydedildi.Cim-Bom’da 15 kişilik scout (Arama ve izleme) ekibinin önceliği Türk futbolculara vereceği ve bu bağlamda önümüzdeki günlerden itibaren çeşitli yaş kategorilerinde Almanya, Hollanda, Belçika, Fransa gibi Türklerin yoğun yaşadığı ülkelerde üs kuracağı belirtildi.  Ya 2. Lig’den ya da bedavaGalatasaray’ın son yıllarda kadrosuna kattığı yerli futbolcuların performansı hayal kırıklığı yarattı. Cim-Bom’un 2008’den bu yana transfer ettiği yerli isimler ya 2. Lig’den geldi ya da  bonservisi elinde bulunanlardan seçildi. Çaykur Rize’den Ferdi Elmas, Kartal’dan Yaser Yıldız, W.Bremen B takımından Alparslan Erdem, Manisa’dan Ufuk Ceylan, Buca’dan Mehmet Batdal, Altay’dan Musa Çağıran, Denizli’den Çağlar gibi oyuncuları transfer eden Aslan, Beşiktaş’tan Gökhan Zan ve Serdar Özkan, Bursa’dan Mustafa Sarp,  ve Kayseri’den Ali Turan için bonservis parası ödemedi. Galatasaray sadece Serkan Kurtuluş için Bursa’ya 1.3 milyon euro ödedi. Barış ve Hakan’a forma şansıGalatasaray, milli futbolcuların da katılımıyla Kayserispor maçının hazırlıklarını dün tek antrenmanla sürdürdü. Takımda belirli bölgelerde değişim yapmayı düşünen Teknik Direktör Hagi’nin Insua’yı kulübeye çekerek, Hakan Balta’yı 11’de sahaya  sürmeyi planladığı bildirildi. Rumen teknik adamın, Lorik Cana ve Mustafa Sarp’ın sakatlıkları nedeniyle, Barış Özbek’i oynatacağı ifade edildi.Rumen teknik adamın, son maçta taraftarın ıslıkladığı Servet Çetin’i oynatıp oynatmama konusunda kararsız kaldığı bildirildi. Sarı-kırmızılıların dün akşam yaptığı antrenmana sakatlıkları bulunan Arda, Baros, Lorik Cana, Mustafa Sarp  ve Serdar Özkan katılmazken, milli takımlarda görev alan futbolcular takımdan ayrı yenileme çalışması yaptı.</TEXT>
</DOC>
