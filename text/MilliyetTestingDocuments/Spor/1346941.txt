<DOC>
<DOCNO> 1346941 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fff9335/l/0l0smilliyet0n0btr0c0ebir0edusus0eyasanmiyor0e0cspor0chaberdetay0c260b110b20a10a0c13186960cdefault0bhtm/story01.htm </URL>
<DATE> 2010/11/26 </DATE>
<TIME> 01:13:06.0 </TIME>
<AUTHOR>  </AUTHOR>
<HEADLINE>
���������bir d������������������������ yasanm������yor���������
</HEADLINE>
<TEXT>Trabzonspor Teknik Direktörü Şenol Güneş, gündemdeki konulara yanıt verirken, çarpıcı açıklamalar yaptı.Güneş, “Kamuoyunun baktığı açıya saygı duymak lazım. Bize katkı yapacak her türlü eleştiriyi alırız. İşimizin gereği de bu zaten. Sonuçlara bakarak eleştiri yapmak başkaları için doğru olabilir, ama benim için normal değil” dedi.“Günlük sonuçlar sadece o gün içinde konuşulur” diyen Güneş, “Eskişehirspor maçında kaybettiğimiz 2 puan elbette ki dünyanın sonu değil. Ancak kazansaydık büyük avantaj elde edecektik. Nasıl ki üst üste 6 maç kazandığımızda her şeyimizin iyi olmadığını söyleyebiliyorsam, bugün de kötü olduğunu söyleyemem.  Şampiyonluğu öne çıkarmıyoruz ve her maçı kazanarak yolumuza devam etmek istiyoruz” ifadelerini kullandı.Dış sahada sadece 1 gol yemelerinin takım üzerinde iç saha baskısından kaynaklanmadığını anlatan Güneş, şöyle devam etti:“Kendi sahamızda başarısız, dışarıda başarılıyız demek doğru değil. Her iki tarafta da belli bir oyun yapımız var. Her ikisini de iyi yaptığımızı düşünüyoruz, ama bunun yanında eksiklerimizin olduğunu hep söylüyoruz. Kendimizi her şeyiyle mükemmel, hücumda ve savunmada rakibe şans vermeyen bir takım olarak tanımlamak doğru değil, ama rakibin de bizi ezdiğini hiç görmedim. Bazen beklenenden hızlı gitmek de size rakip olabiliyor. Bizim dışımızdakiler bazen Fenerbahçe, Galatasaray, Beşiktaş ve Bursaspor’u yendiğimiz için her şeyin bittiğini söylüyorlar. Bu söylem üzerine bakıp bir olumsuzluk varsa düşüşe geçtiğimizi işlemeye çalışıyorlar. Ama şu an itibariyle bir düşüş olduğunu düşünmüyorum.”Şenol Güneş, gündeminde transferin yer almadığını belirterek, “Transferlerin takip edildiği doğrudur, ama benim gündemimde sadece takım var. Gaziantepspor maçını düşünüyoruz” dedi.İbrahim Usta aday değilBordo-mavili kulüpte gelecek ay yapılacak olağan genel kurul öncesi başkanlığa adaylığı konusunda ismi geçen Futbol Federasyonu eski yöneticilerinden İbrahim Usta, aday olmayacağını açıkladı. Usta, “Trabzonspor’umuz, 27 yıldır özlemini çektiğimiz şampiyonluk yolunda emin adımlarla ilerlemektedir. Trabzonspor’un bugün birlik ve beraberlik içinde tek vücut olması gerekir” ifadelerini kullandı.</TEXT>
</DOC>
