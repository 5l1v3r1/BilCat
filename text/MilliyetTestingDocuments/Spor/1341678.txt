<DOC>
<DOCNO> 1341678 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc9afde/l/0l0smilliyet0n0btr0cbesiktas0eforvet0esikintisini0ecozuyor0cspor0csondakika0c190b110b20a10a0c131590a0a0cdefault0bhtm/story01.htm </URL>
<DATE> 2010/11/19 </DATE>
<TIME> 11:12:30.0 </TIME>
<AUTHOR>  </AUTHOR>
<HEADLINE>
be��ikta�� forvet s��k��nt��s��n�� ����z��yor
</HEADLINE>
<TEXT>Quaresma ve Guti transferleriyle sezon başında Türkiye'yi ayağa kaldıran Avrupa'da da adından sıkça söz ettiren Beşiktaş devre arasında da hız kesmeyecek.Bobo ve Nihat'ın sakatlığı, Holosko ve Nobre'nin formsuzluğu nedeniyle gol bölgelerinde sıkıntı yaşayan Siyah-Beyazlılar ünlü bir ismi daha ara transfer döneminde kadrosuna katacak.Beşiktaşlı yöneticiler Manchester City'de istediği şansı bir türlü yakalayamayan Paraguaylı golcü Santa Cruz'u renklerine katmak için mesaiye devam ediyor.Bu transfer için hiçbir fedakarlıktan kaçınmayacak olan Siyah-Beyazlı yöneticiler, yıldız oyuncunun Beşiktaş'a sıcak bakmasıyla iyice umutlandı. Ayrıca Cruz'un Kara Kartal'ın yapacağı UEFA Avrupa Ligi maçlarında oynayacak olması da yöneticilerin iştahını kabarttı.Milli maçta iki gol attı Manchester City'de istediği şansı bir türlü yakalayamayan ve sürekli oynamak istediği bir takıma gitmek istediğini belirterek İngiliz ekibiyle bağlarını koparan Santa Cruz milli maçta coştu.Paraguaylı milli futbolcu takımının önceki gün Hong Kong ile oynadığı maçta adeta şov yaptı. Paraguay, Asya ekibini 7-0'lık skorla geçerken, Santa Cruz da attığı iki şık golle maça damgasını vurdu.Cruz'un ayrıca Quaresma ve Guti gibi dünya yıldızlarının yanı sıra Alman teknik direktör Bernd Schuster nedeniyle Beşiktaş'a gelmeye sıcak baktığı ifade edildi.</TEXT>
</DOC>
