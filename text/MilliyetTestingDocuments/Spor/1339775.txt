<DOC>
<DOCNO> 1339775 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fbe44ae/l/0l0smilliyet0n0btr0cbaris0eve0esavas0e0cspor0chaberdetay0c180b110b20a10a0c13155330cdefault0bhtm/story01.htm </URL>
<DATE> 2010/11/18 </DATE>
<TIME> 01:12:24.0 </TIME>
<AUTHOR>  </AUTHOR>
<HEADLINE>
bar���� ve sava��!
</HEADLINE>
<TEXT>Trabzonspor ile Bursaspor arasındaki gerilim bir türlü son bulmuyor. Bordo-mavili kulüp, geçtiğimiz hafta sonu iki takım arasında oynanan karşılaşmanın ardından yaşananların maç atmosferinden kaynaklandığını, iki camia arasında var olan güçlü dostluk bağlarının zedelenemeyeceğini açıklamasına rağmen dün hiç de hoş olmayan olaylar çıktı.Bir grup Trabzonspor taraftarı dün Bursa TV spikeri Seda Çapçı’nın, “Bize her yer Trabzon diyorsunuz. Formanızı giyin, Heykel’e gelin” şeklindeki sözlerini protesto etmek için dün Bursa’daki Atatürk Anıtı önünde toplandı.Gözaltına alındılarBölgede geniş güvenlik önlemi alan polisler, aralarında bir genç kızın da bulunduğu grubu dağıtmaya çalıştı. Bu sırada meydana gelen Bursaspor taraftarları da bordo-mavililere sözlü sataşmada bulundu.“Burası Bursa burada açıklama yapamazsınız” diye bağıran yeşil-beyazlılar daha sonra bazı taraftarları darpetti. Olayın büyümesinin ardından güvenlik güçleri Trabzonspor taraftarlarını ekip otosuna bindirerek bölgeden uzaklaştırdı.Öte yandan, Ulucami tarafından Atatürk Anıtı’na gelmek isteyen kalabalık bir Bursaspor taraftar grubu da güvenlik güçlerince dağıtıldı. Olaylar nedeniyle bazı kişilerin gözaltına alındığı bildirildi. </TEXT>
</DOC>
