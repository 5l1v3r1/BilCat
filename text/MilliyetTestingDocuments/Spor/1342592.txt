<DOC>
<DOCNO> 1342592 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fceea58/l/0l0smilliyet0n0btr0cyildirim0esorgulama0cspor0chaberdetay0c20a0b110b20a10a0c13161280cdefault0bhtm/story01.htm </URL>
<DATE> 2010/11/20 </DATE>
<TIME> 01:12:54.0 </TIME>
<AUTHOR>  </AUTHOR>
<HEADLINE>
y��ld��r��m sorgulama
</HEADLINE>
<TEXT>CEMAL ERSENFenerbahçe Kulübü Başkanı Aziz Yıldırım'ın, Gaziantepspor yenilgisi sonrası Teknik Direktör Aykut Kocaman ile özel bir görüşme yaptığı ve futbol takımının başarısızlığını sorguladığı öğrenildi.Şampiyonluk yarışında kritik virajlardan biri olan Gaziantep'te ortaya konan oyuna ve alınan sonuca bir hayli sinirlenen Yıldırım'ın, Kocaman'a "Voleybol ve basketbolda çok başarılıyız. Onları yöneten de biziz. Orada işler iyi gidiyor da, burada niye iyi değil? Her branşta yüzümüz gülüyor ama olay futbola gelince sürekli sıkıntı. Yönetim olarak her şeyi yapıyoruz, bu takımın bir dediğini iki etmiyoruz ama sonuç alamıyoruz" ifadelerini kullandığı belirlendi.Sakatlık tepkisiKocaman'dan ayrıntılı bir rapor isteyen Yıldırım'ın ardından, "Bu takım bu sezon şampiyon olacak. Başka alternatifimiz yok. Devre arasında hangi transferi istiyorsan yapalım. Ama bu işi son dakikaya bırakmayalım" diye konuştuğu öğrenildi.Sakatlıklardan da dert yanan Fenerbahçe Kulübü Başkanı’nın, "Bakıyorum başka hiçbir takımda bu kadar sakatlık olmuyor. Bunu niye biz yaşıyoruz. Her hafta bir oyuncuyu kaybediyoruz. Bana gelip biri bu sakatlıkların neden kaynaklandığını açıklasın. Sağlık kurulundan rapor istiyorum" dediği ifade edildi.Üç bölgeye takviyeİkili arasında yapılan görüşmede bir stoper, bir ön libero ve de bir santrfor alınmasının kararlaştırıldığı, yönetimin de bu konuda düğmeye bastığı belirlendi. Teknik Direktör Aykut Kocaman'ın Bilica, Santos ve Cristian'ın gözden çıkardığı, Kazım'a ise devre arasına kadar son bir şansın daha verileceği, eğer kendini ispatlayamazsa, genç yıldızla da yolların ayrılacağı bildirildi.Bu arada Başkan Aziz Yıldırım'ın, Gaziantep'e gitmeyen ancak Brezilya Milli Takımı'nda forma giyen Santos'a çok kızdığı, "Bu nasıl sakatlık kardeşim. Bir günde mi düzeldi" diyerek tepkisini ortaya koyduğunu öğrenildi. Başkansız bayramlaşmaFenerbahçe Kulübü'nde geleneksel bayramlaşma töreni dün Faruk Ilgaz Tesisleri'nde yapıldı. Törene Yüksek Divan Kurulu Başkanı Yüksel Günay, Yönetim Kurulu Üyeleri; Abdullah Kiğılı, Yasemin Merçil, Ünal Uzun, Turhan Şahin, genel sekreter Vedat Olcay, kongre üyeleri ve sporcular katıldı. Fransa’da bulunan Başkan Aziz Yıldırım ise bayramlaşmada yer almadı.</TEXT>
</DOC>
