<DOC>
<DOCNO> 1344733 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fd9173c/l/0l0smilliyet0n0btr0ctrabzonspor0e0a0eeskisehirspor0e0a0cspor0csondakika0c210b110b20a10a0c13166150cdefault0bhtm/story01.htm </URL>
<DATE> 2010/11/21 </DATE>
<TIME> 19:13:07.0 </TIME>
<AUTHOR>  </AUTHOR>
<HEADLINE>
trabzonspor: 0 - eski��ehirspor: 0
</HEADLINE>
<TEXT>TRABZON (A.A)         20 bini aşkın taraftarının desteğiyle Eskişehirspor karşısına çıkan lider Trabzonspor, ilk yarıda aradığı golü bulamadı. Özellikle ilk 30 dakikalık bölümde savunmasını kalabalık tutan rakibi karşısında etkili pozisyonlar bulamayan bordo-mavililer, devrenin sonlarına doğru rakip kaleye yüklendiyse de öne geçmeyi başaramadı.         Forvette yalnız Serdar’ı bırakan Eskişehirspor ise ani çıkışlarla rakip kalede zaman zaman etkili ataklar geliştirdi, ancak bunlarda başarılı olamadı.         5. dakikada Volkan’ın kendi yarı alanından uzun pasında, savunmanın arkasında topla buluşarak sağ çaprazdan ceza alanına giren Serdar, kaleci Onur’dan sıyrılarak topu kaleye gönderdi. Ancak kale önünde yer tutan Giray, yerden gelen topu ayağıyla uzaklaştırmayı başardı.         11. dakikada ceza alanı önünde rakiplerinden sıyrılan Sezgin’in yerden şutunda, savunmada Egemen’e çarparak yön değiştiren topa kaleci Onur yatarak sahip oldu.         14. dakikada Engin’in ceza alanı dışından şutunda, yerden seken topu kaleci Ivesa, kontrol etti.         20. dakikada Volkan’ın ceza alanı dışından kullandığı serbest vuruşta, barajı yerden geçen top direğin az farkla yanından auta çıktı.         27. dakikada Sezgin’in sağdan ortasında, ceza alanı içindeki Serdar’ın kafa şutunda, top direğin az farkla üzerinden auta gitti.         30. dakikada Trabzonspor, ilk ciddi atağını geliştirdi. Bu dakikada Selçuk’un yerden pasında ceza alanı hafif sağ çaprazında topla buluşan Cale’nin şutunda, kaleci Ivesa meşin yuvarlağı çeldi. Dönen topu yakın mesafeden Colman tamamlamak istedi, ancak açıyı daraltan Ivesa topu kontrol ederek golü önledi.         33. dakikada ceza alanı içinde iki rakibinden sıyrılan Alper’in yerden şutunda, kaleci Onur iki hamlede topu kontrol etti.         37. dakikada Jaja’nın ceza alanı dışından sert şutunda, kaleci Ivesa yerden seken ve sol köşesine doğru gelen topa yatarak sahip oldu.         40. dakikada Selçuk’un soldan kullandığı serbest vuruşta, boşa çıkan kaleci Ivesa’nın önündeki Giray’ın kafa vuruşunda, direğin dibinden auta çıktı.         42. dakikada sağ çaprazdan ceza alanına giren Engin, Erkan ile girdiği mücadelenin ardından kendini yerde buldu. Karşılaşmanın hakemi Süleyman Abay, ’devam’ kararı verirken bordo-mavili futbolcular penaltı beklentisiyle itirazda bulundular.         İlk yarı 0-0 eşitlikle sona erdi.                  50. dakikada Selçuk’un soldan kullandığı korner atışında, savunmanın uzaklaştıramadığı topu ceza yayı içerisinde önünde bulan Alanzinho’nun şutunda, kaleye giden top tekrar savunmadan döndü.         56. dakikada Engin’in soldan ortasında, Burak’ın göğsüyle indirdiği topa Alanzinho gelişine vurdu, ancak savunmada Alper’e çarpan meşin yuvarlak kornere çıktı.         59. dakikada Engin’in uzun pasında yakın mesafedeki Burak’ın kontrol edip kaleye doğru göndermek istediği topu son anda araya giren Nadarevic, uzaklaştırmayı başardı.         65. dakikada Alanzinho’un ceza alanın hemen dışından sert şutunda, savunmada Olivera’ya çarpan topu kaleci Ivesa yatarak kornere çelmeyi başardı. Korner atışında savunmanın uzaklaştıramadığı topu Alanzinho gelişine kaleye gönderdi, ancak Ivesa yine meşin yuvarlağı çelmeyi başardı.         66. dakikada Engin’in soldan ortasında, altı pas içindeki Umut’un kafa vuruşunda, top yan ağlarda kaldı.         67. dakikada Koray’ın ceza alanı içi sağ çaprazından şutunda, top yandan auta gitti.         74. dakikada sağdan ceza alanı son çizgisine inen Alanzinho, Nadarevic ile girdiği ikili mücadelede kendini yerde bulundu. Ancak karşılaşmanın hakemi Süleyman Abay, penaltı bekleyen oyuncuya sarı kart verdi.         88. dakikada Tello’nun ceza yayı üzerinden sert şutunda, top kaleci Onur’dan döndü. Dönen topta uzak mesafedeki Bülent’in vuruşunda, meşin yuvarlak kaleci Onur’da kaldı.         90 2. dakikada Cale’nin soldan ortasında, Oliveira’nın ters kafa vuruşunda herkesin seyrettiği top az farkla auta gitti.         90 4. dakikada Eskişehirspor önemli bir fırsatı değerlendiremedi. Bu dakikada ani gelişen atakta Pele’nin ceza alanı içinde Cale’yi geçerek yaptığı sert vuruşta kaleci Onur topu çeldi. Dönen topu Serdar tamamlamak istedi, ancak kaleci Onur bir kez daha topu çeldi.         90 5. dakikada ise Trabzonspor, bu kez ciddi bir pozisyonu golle sonuçlandıramadı. Bu dakikada Yattara’nın soldan ortasında, Selçuk’un havalandırdığı top Egemen’in kafa vuruşuyla üst direğe çarparak, oyun alanına döndü. Daha sonra Jaja’nın şutunda savunmada Nadarevic’in ayağına çarpan topu kaleci Ivesa kontrol etmeyi başardı.         Karşılaşma 0-0 eşitlikle sona erdi. Stat: Hüseyin Avni AkerHakemler: Süleyman Abay xxx, Ali Saygın Ögel xxx, Cemal Bingül xxxTrabzonspor: Onur xxx, Serkan xx, Giray xx, Egemen xx, Cale xx, Selçuk xx, Colman xx (Dk. 46 Alanzinho xx), Engin xx (Dk. 90 1 Barış ?), Burak xx (Dk. 70 Yattara x), Jaja xx, Umut xxEskişehirspor: Ivesa xxx, Volkan xx, Nadarevic xxx, Olivera xx, Doğa xx (Dk. 80 Pele x), Bülent xx, Erkan xx (Dk. 65 Tello x), Serdar xx, Alper xx (Dk. 67 Burhan x), Koray xxx, Sezgin xxSarı Kartlar: Dk. 18 Colman, Dk. 35 Engin, Dk. 73 Alanzinho (Trabzonspor) Dk. 28 Sezgin, Dk. 48 Olivera, Dk. 55 Bülent, Dk. 89 Pele (Eskişehirspor)</TEXT>
</DOC>
