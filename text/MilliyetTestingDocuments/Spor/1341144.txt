<DOC>
<DOCNO> 1341144 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc71677/l/0l0smilliyet0n0btr0calex0emuzelik0eoldu0e0cspor0chaberdetay0c190b110b20a10a0c13158320cdefault0bhtm/story01.htm </URL>
<DATE> 2010/11/19 </DATE>
<TIME> 01:12:25.0 </TIME>
<AUTHOR>  </AUTHOR>
<HEADLINE>
alex m��zelik oldu!
</HEADLINE>
<TEXT>YUSUF KOBALFenerbahçe’nin gelmiş geçmiş en değerli oyuncusu olmayı başaran Brezilyalı Alex de Souza, sarı-lacivertli kulübün tarihine adını altın harflerle yazdırırken, müzesine de girmeyi başaran ilk yabancı oyuncu unvanını aldı. Alex, geçtiğimiz hafta ligdeki 100. golünü atarak, Fenerbahçe Müzesi’nde kendine bir yer edinirken, başarılı oyuncuyu daha da onurlandırmak için çalışmalar yapıldığı öğrenildi. Fenerbahçe Yönetimi, Alex’e istatistiklerdeki başarısından dolayı özel ödül verecek. Bugüne kadar Türkiye’ye getirdiği çok sayıda yabancı oyuncunun bir çoğundan üst düzeyde hizmet alan Fenerbahçe’de, Datçu, Pesiç, Uche, Vokri, Revivo gibi oyun istatistikleri çok yüksek olan oyuncuların bile arasından sıyrılıp zihinlere kazınan Alex’in kulüp tarihindeki yerini ölümsüzleştirmek için  kolları sıvayan yöneticiler, Brezilyalı yıldızın emeklerini karşılıksız bırakmayacak.Tartışma konusu olsa da büyük çoğunluk tarafından Fenerbahçe’nin en yararlı yabancısı olarak kabul edilen Alex’in ismini ölümsüzleştirmek için yoğun çaba harcayan sarı-lacivertli yönetim ve müze tarih kurulu, çalışmalarında son aşamaya geldi.Fenerbahçe Yönetimi ayrıca Kadıköy’deki bir maçtan önce Alex’i onurlandırmak için özel tören düzenleyecek.  </TEXT>
</DOC>
