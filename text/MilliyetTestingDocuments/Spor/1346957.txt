<DOC>
<DOCNO> 1346957 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fff90e6/l/0l0smilliyet0n0btr0cavrupa0edan0e10e50ekat0efazla0cspor0chaberdetay0c260b110b20a10a0c13186920cdefault0bhtm/story01.htm </URL>
<DATE> 2010/11/26 </DATE>
<TIME> 01:13:34.0 </TIME>
<AUTHOR>  </AUTHOR>
<HEADLINE>
avrupa���������dan 1.5 kat fazla
</HEADLINE>
<TEXT> Prof. Dr. Mehmet Binnet ile Galatasaray eski sağlık kurulu başkanı Prof.Dr. Mehmet Kurtoğlu, sakatlıkları Milliyet'e değerlendirdi.UEFA Sağlık Kurulu Üyesi olan Binnet, Türkiye'deki sakatlıkların Avrupa'dan 1.5 kat fazla olduğunu söyledi. İşte iki uzmanın görüşleri:Prof.Dr. Mehmet Binnet: Futbol Federasyonu'nda görev yaparken, 2004-2006 dönemindeki 2 sezonda 1260 futbolcu için her ay kulüplerinden detaylı sakatlık raporları aldık. Çok çarpıcı bir şekilde Türkiye'deki sakatlıkların, Avrupa'dan 1.5 kat daha fazla olduğunu tespit ettik. Bir ülkede gelişmişlik düzeyini bebek ölüm oranları belirler. Sakatlıklar konusunda da ülke futbolunun düzeyi, koşulları önemlidir. Türkiye'de darbeye bağlı olmayan sakatlıklar çok fazla. Avrupalıların bizdeki oyunculardan daha az sakatlanmalarını iyi idman yapmalarına, yüksek fizik kondisyona sahip olmalarına ve psikolojik koordinasyonlarının üst düzeyde olmasına bağlayabiliriz.Prof.Dr. Mehmet KURTOĞLU: Sakatlıklar konusunda Türkiye ile Avrupa arasında üç önemli farklılık var. Antrenmanların dozu, sahaların kalitesi ve sporcuların profesyonelce yaşamaları belirleyici oluyor. En az farklılık, teknik adam ve idman yöntemlerinde vardır. Demek ki sakatlıklar antrenman yönteminden kaynaklanmıyor. Geriye kalan iki fark da zaten sorunun sebebini oluşturuyor. Sakatlık oranlarına bakarsak yabancı oyuncularda daha fazla olduğunu görüyoruz. Yabancıların çoğu ameliyat geçirmiş oldukları ya da üst düzey liglere hazır olmadıkları için sakatlık oranları ve süreleri uzun oluyor.</TEXT>
</DOC>
