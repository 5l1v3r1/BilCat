<DOC>
<DOCNO> 1340960 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc4bc0d/l/0l0smilliyet0n0btr0cfifa0eiki0euyesine0emen0ecezasi0everdi0cspor0csondakika0c180b110b20a10a0c13156980cdefault0bhtm/story01.htm </URL>
<DATE> 2010/11/18 </DATE>
<TIME> 19:14:39.0 </TIME>
<AUTHOR>  </AUTHOR>
<HEADLINE>
f��fa iki ��yesine men cezas�� verdi
</HEADLINE>
<TEXT>Uluslararası Futbol Federasyonları Birliği (FIFA), 2018 ve 2022 Dünya Kupaları’nın ev sahiplerinin belirlenmesiyle ilgili rüşvet skandalına karışan 2 yönetim kurulu üyesine ceza verdi.İsviçre’nin Zürih kentindeki FIFA Etik Kurulu toplantısında, skandala karışan Nijeryalı Amos Adamu’nun futbolla ilgili faaliyetlerden 3 yıl men edilmesine ve 10 bin İsviçre Frangı para cezası ödemesine karar verildi.Toplantıda skandala karışan bir diğer yönetim kurulu üyesi Tahitili Reynald Temarii’nin de 1 yıl süreyle futbolla ilgili faaliyetlerde men edilmesi kararlaştırıldı. Karara göre Adamu ve Temarii, 2018 ve 2022 Dünya Kupaları’nın ev sahiplerinin belirleneceği 2 Aralık’taki oylamada oy kullanamayacak. 2 yetkilinin kararı temyiz hakları bulunuyor.Rüşvet skandalının ardından açılan soruşturmada, karşılıklı oy vermek için anlaştıkları iddia edilen 2022 adayı Katar ile 2018’in ortak adayları İspanya-Portekiz’in "aklandığı" belirtildi.FIFA’nın açıklamasında, bu iddialarla ilgili yeterli kanıt bulunamadığı kaydedildi.-RÜŞVET SKANDALI- Rüşvet skandalı, The Sunday Times gazetesinin muhabirlerinin, ABD’nin ev sahipliği için lobi faaliyetlerini yürüten yetkililer gibi davranarak, FIFA Yönetim Kurulu üyeleri Amos Adamu ve Reynald Temarii’ye rüşvet teklif etmeleriyle ortaya çıkmıştı. Gazetenin haberinde teklifin 2 yetkili tarafından kabul edildiği iddia edilmişti.The Sunday Times muhabirleri, önce Batı Afrika Futbol Birliği Başkanı Adamu ile görüşmüş, Nijeryalı Adamu’nun, ülkesinde 4 suni çim saha yapımı için 800 bin dolar talep ettiği, Tahitili Temarii’nin ise bir spor akademisine finansal destek istediği ileri sürülmüştü. Görüntülerle de desteklenen haberde, Adamu’nun, "2018 için size oy vereceğim. 2022 için ise başka bir ülkeye söz verdim" ifadeleri de yer almıştı.Rüşvet skandalına rağmen 2018 ve 2022 Dünya Kupaları’nın ev sahiplerinin belirleneceği toplantının önceden açıklandığı gibi 2 Aralık’ta yapılacağını bildiren FIFA, Amos Adamu ve Reynald Temarii’yi geçici olarak görevden almış ve soruşturma başlatmıştı.2018 Dünya Kupası ev sahibi adayları arasında İngiltere, Rusya, İspanya-Portekiz (ortak) ve Belçika-Hollanda (ortak) yer alıyor. 2022 Dünya Kupası ev sahibi adayları arasında ise Katar, ABD, Avustralya, Japonya ve Güney Kore yer alıyor.</TEXT>
</DOC>
