<DOC>
<DOCNO> 1339772 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fbe44b4/l/0l0smilliyet0n0btr0c0ekurtarin0ebeni0e0cspor0chaberdetay0c180b110b20a10a0c1315530a0cdefault0bhtm/story01.htm </URL>
<DATE> 2010/11/18 </DATE>
<TIME> 01:12:20.0 </TIME>
<AUTHOR>  </AUTHOR>
<HEADLINE>
���kurtar��n beni���
</HEADLINE>
<TEXT>MEHMET ÇİFTÇİFenerbahçe’nin ara transferde göndereceği oyuncuların başında bulunan Cristian Baroni için ülkesi Brezilya’dan ilginç bir haber geldi.Corinthians Kulübü Başkanı Andres Sanchez, sarı-lacivertli futbolcunun kendisini telefonla arayarak, “Beni Fenerbahçe’den alın” dediğini söyledi. Sanchez, Brezilya’da yayın yapan Radyo Bandeirantese’deki 0 röportajında, Cristian’ın, Fenerbahçe’de mutlu olmadığını ileri sürdü ve “Bu futbolcunun bize dönmek istediği haberleri doğru. Kendisi geçtiğimiz günlerde beni arayarak bu niyetini dile getirdi” ifadesini kullandı.Başkan Sanchez, Cristian ile yaptığı telefon görüşmesinde, kendisine Fenerbahçe’den aldığı ücreti garanti edemeyeceğini söylediğini de vurguladı, “Bana ‘Para önemli değil. Daha az bir paraya sizde oynarım. Yeter ki, Fenerbahçe ile anlaşın’ dedi” bilgisini verdi. Corinthians Başkanı, bunun üzerine Fenerbahçe Yönetimi ile temaslara başladıklarını belirtti, Cristian’ın ara transferde kendi formalarını giyme olasılığının çok yüksek olduğunu savundu. </TEXT>
</DOC>
