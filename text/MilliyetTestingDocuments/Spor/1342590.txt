<DOC>
<DOCNO> 1342590 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fceea59/l/0l0smilliyet0n0btr0cbunun0eadi0ekomedi0cspor0chaberdetay0c20a0b110b20a10a0c13161270cdefault0bhtm/story01.htm </URL>
<DATE> 2010/11/20 </DATE>
<TIME> 01:12:51.0 </TIME>
<AUTHOR>  </AUTHOR>
<HEADLINE>
bunun ad�� komedi
</HEADLINE>
<TEXT>NEVZAT DİNDARGalatasaray'da yönetimin şerhine karşın Misimovic'in Hagi resti nedeniyle kadro dışı bırakıldığı, ancak gözden çıkarılmasının sözkonusu olmadığı ortaya çıktı.Yöneticilerin, "Misimovic'in kalitesi ortada. Onu kazanmalıyız" şeklindeki uyarılara, Rumen hoca "Kendisini takıma vermiyor. İstanbul'a ve Galatasaray'a uyum sağlayamadı. Ne zaman motive olursa o zaman kadroya alırım. Bu haliyle takıma zarar veriyor" yanıtını verdiği belirlendi. Bu görüşmenin ardından Hagi'nin önceki gün Bosnalı yıldızın kadro dışı bırakılması düşüncesini kabul ettirdiği belirtildi.Baros ve Arda gibi yıldızların sakatlığı ve Kewell'ın da eski gücünde olmadığı bir dönemde, istemeyerek de olsa Hagi'nin Misimovic'le kararını kabul etmek zorunda kalan  yönetimin, Bosnalı yıldıza da, "Seni gözden çıkarmadık. Sadece hocanın kararını uygulamak zorunda kaldık" mesajını ilettiği kaydedildi.Galatasaray Teknik Direktörü Hagi,  Misimovic ile ilgili olarak kulübün resmi internet sitesinden "Misimovic'in arzuladığı performans taleplerine karşı tamamen olumsuz davranışlarından, sergilediği tavırlar, azimli çalışmaması, konsantrasyon eksikliği, dikkatsizliği ve teknik-taktik disiplinsizliğinden dolayı A Takım kadrosu dışında bırakılmasına karar verilmiştir" açıklaması yaptı.A2 isyanı geri adım attırdı A2 takımıyla antrenmanlara çıkmasına karar verilen Misimovic’in dün tek başına kondisyoner eşliğinde çalışması dikkat çekti. Verilen karara tepki gösteren Boşnak oyuncunun bu nedenle A2 takımının sabah 10.30'daki antrenmanında yer almadığı ve tek başına çalıştığı öğrenildi.Bu gelişmelerin ardından yönetim geri adım attı. Sportif Direktör Adnan Sezgin ise Misimovic’in daha önce açıklandığı gibi A2 takımı ile değil, özel antrenör ve programla çalışacağını  söyledi.Öte yandan sarı-kırmızılı takımın dünkü antrenman saatinin Misimovic’e göre ayarlandığı ortaya çıktı. Hagi’nin 10.30’daki çalışmayı Bosnalı futbolcu ile karşılaşmamak için 18.00’e aldırdığı bildirildi. Misimovic normal karşıladıHagi tarafından kadro dışı bırakılan Misimovic, bunu normal (!) karşıladı.Radyospor'dan Özgür Sancar'a konuşan Boşnak oyuncu, "Futbolda bunlar olabilir. Dünyanın en iyi futbolcusu bile olsanız, her teknik direktörün sistemine uygun olmayabilirsiniz. Normal bir durum. Nasıl istenirse öyle yaparım. Takımdan ayrı olarak antrenmanlarımı yapacağım, sonrasını göreceğiz. İstenmiyorsam giderim" diye konuştu. Trabzon maçında teknik heyete danışarak soyunma odasına gittiğini ifade eden Misimovic, çocuğunun bronşit olması nedeniyle sıkıntılı günler geçirdiğini vurguladı.</TEXT>
</DOC>
