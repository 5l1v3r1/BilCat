<DOC>
<DOCNO> 1338441 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fb5587a/l/0l0smilliyet0n0btr0cgonulden0ekartal0cspor0chaberdetay0c170b110b20a10a0c13152580cdefault0bhtm/story01.htm </URL>
<DATE> 2010/11/17 </DATE>
<TIME> 03:42:02.0 </TIME>
<AUTHOR>  </AUTHOR>
<HEADLINE>
g��n��lden kartal
</HEADLINE>
<TEXT>SERDAR SARIDAĞBeşiktaş'ın dünyaca ünlü yıldızı Ricardo Quaresma, siyah-beyazlı takıma daha fazla faydalı olabilmek için Portekiz Milli Takımı'ndan affını istedi.Hızla eski günlerine dönmeye başlayan Quaresma, Portekiz Teknik Direktörü Paulo Bento'yu telefonla arayarak, İspanya ile bugün oynayacakları özel maçın kadrosuna çağrılmamasını istedi. Uzun süren bir sakatlık döneminden çıktığına dikkat çeken Q7'nin, Bento ile yaptığı görüşmede, "Aslında tamamen iyileştim, ancak son günlerde Türkiye’de hem kupada hem de ligde üst üste maçlar oynadım. Hafta sonu da önemli bir maçımız var. Sakatlığımın tekrarlamaması için biraz dinlenmem gerekiyor. Bu nedenle sizden affımı istiyorum” ifadelerini kullandığı bildirildi.Bento'nun, İspanya maçına büyük önem vermesine rağmen yeniden sakatlık sorunu yaşamaması için Quaresma'nın isteğini geri çevirmediği vurgulandı. Yıldız futbolcunun bu davranışı siyah-beyazlı yönetim ve Teknik Direktör Schuster'in de takdirini kazandı.Üç gün izin aldıBu arada bayram nedeniyle takıma 2 gün izin veren Schuster, Quaresma'ya jest yaptı. Alman hoca, Portekiz'e giden başarılı futbolcuya ekstra 1 gün izin verdi. Quaresma yarın İstanbul'a dönerek takıma katılacak.Hedef KonyaGençlerbirliği’ni mağlup ederek, rahat bir nefes alan Beşiktaş'ta, Teknik Direktör Schuster’in, futbolcularına verdiği iki günlük izin bitti. Siyah-beyazlı takım Konyaspor'la oynayacağı maçın hazırlıklarına bugün başlayacak. Ligde ilk yarı bitene kadar oynayacakları 5 maçtan da galibiyetle ayrılmanın planlarını yapan Schuster'in oyuncularıyla bire bir motivasyon görüşmeleri yapacağı kaydedildi.</TEXT>
</DOC>
