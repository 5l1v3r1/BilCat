<DOC>
<DOCNO> 1338442 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fb55879/l/0l0smilliyet0n0btr0c0eteofilo0ekotu0eornek0e0cspor0chaberdetay0c170b110b20a10a0c13152590cdefault0bhtm/story01.htm </URL>
<DATE> 2010/11/17 </DATE>
<TIME> 03:42:09.0 </TIME>
<AUTHOR>  </AUTHOR>
<HEADLINE>
���teofilo k��t�� ��rnek���
</HEADLINE>
<TEXT>ONUR DİNÇERTrabzonspor'u terk ederek, ülkesi Kolombiya'ya dönen Teofilo Gutierrez'in, vatandaşları için kötü bir örnek oluşturduğu belirtildi. Nuevo Estadio isimli internet sitesinde yer alan yorum haberde, Teofilo'nun bir takım sağlık sorunlarını ileri sürüp, Trabzon'dan ayrılarak, Avrupa'da oynayacak olgunlukta olmadığını adeta kanıtladığı kaydedildi. Haberde profesyonel futbol oynamanın sadece para kazanmak olmadığına dikkat çekilerek, Teofilo'ya iğneli mesajlar gönderildi.Profesyonel futbolcuların her konuda dikkatli olması gerektiğine vurgu yapan haberde, "Teofilo'nun bu durumunun ardından bundan sonra Türkiye'ye başka bir Kolombiyalı oyuncunun gitmesi kolay olacak mı?" sorusu masaya yatırıldı ve "Oyuncularımızın çoğu Avrupa'ya giderken orada uzun bir süre kalmayı düşünmek yerine, kısa sürede ceplerini doldurmanın hesabını yapıyor. Bu durum Kolombiya futbolunun geleceğine olumsuz şekilde yansıyor" yorumları yapıldı.‘Medya çok şişiriyor’Nuevo Estadio sitesindeki haberde, kulüplerin daha dikkatli olmaları gerektiği savunulurken, medyaya düşen sorumluluklar da hatırlatıldı. Futbolcuların Avrupa için hazır olmadan medya tarafından şişirildiği ve bu durumun oyuncuların ayaklarını yere basmasını engellediği vurgulandı.</TEXT>
</DOC>
