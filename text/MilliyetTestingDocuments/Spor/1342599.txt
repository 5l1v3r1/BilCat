<DOC>
<DOCNO> 1342599 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fceea4f/l/0l0smilliyet0n0btr0cgerrard0efaturasi0e0cspor0chaberdetay0c20a0b110b20a10a0c13161530cdefault0bhtm/story01.htm </URL>
<DATE> 2010/11/20 </DATE>
<TIME> 01:13:05.0 </TIME>
<AUTHOR>  </AUTHOR>
<HEADLINE>
gerrard faturas��!
</HEADLINE>
<TEXT>Teknik Direktör Capello’nun Steven Gerrard ısrarı İngiltere Futbol Federasyonu’na pahalıya patlayacak. Liverpool kaptanı Gerrard’ın Fransa ile oynanan hazırlık karşılaşmasında sakatlanmasının ardından kulübün sağlık heyeti başkanı Darren Burgess’in önceki gün sorumluluğu milli takıma yıkması ve Stoke City Teknik Direktörü Tony Pulis’in de bu durumu destekleyen açıklamalarının ardından tartışmalar dün de devam etti.Liverpool cephesinin zararın karşılanması isteği yankı bulurken, İngiliz medyası da ödenecek ücretin miktarını belirledi. Federasyonun yıldız oyuncu için kulübüne 120.000 paundluk haftalık ücret ödemesi gerektiğini yazan İngiliz basını, toplamda 500.000 paundluk bir hesap çıkardı. Federasyon ise Liverpool Kulübü’nün zararının ilgili birimlerce hesaplanacağını belirterek, İngiltere’nin oyuncu tazminatları konusunda dünyada elini taşın altına sokan az sayıda federasyondan birisi olduğuna dikkati çekti.Geçmiş yıllarda Newcastle United, Owen’ın İngiltere formasıyla geçirdiği sakatlığın ardından bir tazminat almıştı. </TEXT>
</DOC>
