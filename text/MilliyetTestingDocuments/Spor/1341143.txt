<DOC>
<DOCNO> 1341143 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc71678/l/0l0smilliyet0n0btr0cyenisi0emi0eeskisi0emi0e0cspor0chaberdetay0c190b110b20a10a0c13158290cdefault0bhtm/story01.htm </URL>
<DATE> 2010/11/19 </DATE>
<TIME> 01:12:23.0 </TIME>
<AUTHOR>  </AUTHOR>
<HEADLINE>
yenisi mi, eskisi mi!
</HEADLINE>
<TEXT>MUSTAFA DENİZLİKöklü değişim beklenmemeliBu tür değişimlerin çoğu bilgi amaçlıdır. Kadrodaki oyuncuların neler yapabileceği konusunda fikir sahibi olursunuz. Türk Milli Takımı kesinlikle köklü bir değişim aşamasında değil.  Grubunda kritik bir noktada. Evet Hollanda karşısına çıkan takım olumlu görünmüş olabilir ancak özel maçlar asla belirleyici sayılmaz. Bir sonuca varamazsınız. Milli Takım’a mutlaka yeni yüzler gelecektir. Ancak Türkiye’nin önünde önemli bir süreç var. Mart ayında Avusturya ile karşılaşacağız. Şu an grup ikinciliği için en önemli rakibimiz. Örneğin Hollanda karşısındaki arkadaşlar ne kadar başarılı olurlarsa olsunlar bir Emre, bir Arda ile yer değiştirebilirler mi? O yüzden Avusturya kadrosunda en fazla bir iki yeni yüz girecektir.Hollanda maçında takımı genel olarak beğendim. Çalışması, isteği olumlu. Tabii ki yeni isimlere fırsatlar verilmeli. Ama benim için özel maçlar sonucu ne olursa olsun birşey ifade etmez. Ancak buradan iki üç oyuncu bulabilirseniz amacınıza ulaşmışsınız demektir. Hiddink de bunu biliyor. Üzerine basa basa söylüyorum, Türk Milli Takımı için büyük değişim beklenemez. Ne zamanıdır, ne de ihtiyacımız vardır. Almanya ve Azerbaycan’a kaybeden takım kalite olarak daha mı gerideydi? Kesinlikle değil. Sorun bu takımın kalitesizliğinde değil, iyi futbol oynayamamasındadır. YILMAZ VURAL (Kasımpaşa Teknik Direktörü)Yürekli davranmalıDinamik bir takım sahadaydı. Kadro saplantısı olmadan kurulan bir takımın getirisinin yüksek olacağını düşünüyorum. Diğer oyuncuların da pabucun pahalı olduğunu görmeleri açısından iyi bir fırsattı. Açıkçası bu bize şunu gösterdi, Türkiye’de futbolcu yok değil, var ama bunu bulmak gerekiyor. Hak edene formayı vermeliyiz. Klasik isimlerden kurtulmamız lazım. Biz hep bunu istedik. Teknik adamların da burada çok yürekli olması, bu değişimi resmi maçlara da yansıtması gerekiyor. Türk halkı kötü sonuç alınsa da değişim sırasında gerekli toleransı gösterecektir. TOLUNAY KAFKAS (G.Antep Teknik Direktörü)Mesaj önemliydiBu değişimi olumlu buldum. Açık konuşmak gerekirse hak edenlerin forma giymesi çok önemli. Alınan kararın destekçisiyim. Radikal kararların alınması gerekiyorsa bunun bir an önce alınmasının doğru olduğuna inanıyorum. Bu süreç sancılı olacak elbette. Sabırlı bakmak gerekiyor. Gerekirse 1-2 turnuva bile feda edilebilir. Hollanda maçı önemli değil. Milli Takım kapısının herkese açık olduğunu göstermek ve bu mesajı vermek çok daha önemli. Bu anlayış ile devam edersek sonunda iyi yerlere geleceğimizi düşünüyorum. ABDULLAH AVCI (İst.B.B Teknik Direktörü)Son derece olumluBu bir geçiş dönemi. Hollanda maçındaki görüntü son derece olumluydu. Umarım resmi müsabakalara bu yansır. Ancak değişimler birden bire olmaz ya da toptan bir değişim zordur. Belli bir süreçte eksik olan noktalara 2-3 oyuncu takviyesi yapılabilir.HİKMET KARAMAN (Manisa Teknik Direktörü)Sonuna kadar destek vermeliMilli Takımı beğendim, müthişti. Top rakipteyken nerede ve nasıl karşılayacağını bilen oyuncuların, topu kaptıkları zaman da hücumda dirilikleri ve birbirleri ile yardımlaşmaları olumlu. Nuri, Selçuk, Sabri ve Hamit’ten oluşan orta saha ile Gökhan ve İsmail gibi beklerin hücuma katılımı güzeldi. Burak için ayrı bir parantez açmak gerekir. Şenol Güneş bir oyuncuyu geliştirip nasıl kazanılacağının dersini vermiştir. Hiddink de cesurca hareket etti. Bu kararını sonuna kadar destekliyorum. Disiplinli, sanki yıllardır beraber oynayan bir takım görüntüsü içindeydiler. Bu kadroya yapılacak bir iki düzeltme ile başarı yakalanabilir. Galatasaray ile oynadığımız son maçtan sonra bile Hiddink telefonla beni aradı ve yarım saat bir oyuncumla ilgili bilgiler aldı. Bu da işini ne kadar önemsediğini gösteriyor. Herkesi kutladıTeknik Direktör Guus Hiddink karşılaşma sonrası soyunma odasında tüm takımı tek tek kutladı. Hollandalı hoca, “Hepinize ortaya koyduğunuz mücadeleden dolayı teşekkür ediyorum. İyi işler yaptınız. İyi yolda olduğunuzu düşünüyorum. Yenilerin biraz heyecan yapması doğal. Futbolun içinde olur böyle şeyler. Ama genelde herkesi iyi buldum” ifadelerini kullandı. ‘Hiddink bir şans’Bu sezon gösterdiği performansla yıldızı parlayan ve Almanya’da Dortmund’un yıllar sonra liderlik koltuğuna oturmasında büyük rol oynayan milli futbolcu Nuri Şahin, Hollanda’nın NOS televizyonuna maç sonrası çarpıcı açıklamalar yaptı. Hollanda Milli Takım Teknik Direktörü Bert van Marwijk’i ‘üvey babası’ olarak ilan eden Nuri, Guus Hiddink için ise “Büyük bir hoca. O bir çok şeyi başardı ve bir takımı nasıl başarıya götüreceğini çok iyi biliyor. Hiddink, bizi de çok iyi yerlere taşıyacaktır. Ben de böyle bir hocayla çalıştığım için çok mutluyum. Neleri iyi, neleri kötü yaptığımı ondan öğrenebileceğim. O, Türkiye için büyük bir şanstır” dedi. Stekelenburg kurtardı!Hollanda basını, ateşli seyircisinin desteğini arkasına alan Türkiye’nin, sanki evinde gibi oynadığını belirtirken, taraftarların sahaya attıkları meşalelere dikkati çekti.“Portakallar özel maçta Türkiye’yi yendi” başlığıyla haberi veren NOS televizyonu, Hollanda’nın az sayıda pozisyon bulmasına rağmen Jan Huntelaar’ın attığı golle galip geldiğini, kaleci Stekelenburg’un takımını kurtardığını belirtti.Ülkenin en çok satan gazetesi De Telegraaf ise maçın sonucunu “Yine Huntelaar: 1-0” başlığıyla duyurdu. De Volkskrant da Türkiye’nin bulduğu önemli gol pozisyonlarının kaleci Stekelenburg tarafından kurtarıldığına dikkati çekti. Gazete, Hiddink’in sahaya sürdüğü genç takımın gelecek adına ümit verdiğini de belirtti.</TEXT>
</DOC>
