<DOC>
<DOCNO> 1346938 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fff9338/l/0l0smilliyet0n0btr0calex0ede0esouza0eacilimi0e0cspor0chaberdetay0c260b110b20a10a0c13186930cdefault0bhtm/story01.htm </URL>
<DATE> 2010/11/26 </DATE>
<TIME> 01:13:02.0 </TIME>
<AUTHOR>  </AUTHOR>
<HEADLINE>
alex de souza a������������l������m������!
</HEADLINE>
<TEXT>YUSUF KOBALFenerbahçe Teknik Direktör Aykut Kocaman, takımın yıldız oyuncularından Alex de Souza ile arasında sorun olduğu şeklindeki söylemlerin gerçeği yansıtmadığını söyledi.Can Bartu Tesisleri’nde basın mensuplarıyla sohbet toplantısı yapan Kocaman, Alex’le ilgili hiçbir problemi olmadığını aktarırken, “İnsanla, futbolcuyla uğraşmak benim karakterimde yok. Performansla ilgili sadece. Alex’in topla buluşma sayısında çok büyük artış oldu. Ben bir adım daha öne çıkacağını düşünüyorum. Potansiyeli var ve kullanması gerekiyor. Her türlü hamlede art niyet aranması kadar saçma bir şey yok. Alex, en başarılı sezonlarından birini yaşıyor şimdi. Lider oyuncunun bir yaptığını, takım iki yapmak için uğraşır” dedi.Alex’in Bucaspor maçında attığı ilk golün, Fenerbahçe’nin lig tarihindeki 3000. golü olmasına maç sonrası toplantıda değinmemesinin farklı şekilde yorumlandığının söylenmesi üzerine sarı-lacivertli teknik adam, “3000. gol vallahi aklıma gelmedi maç sonrası. Aklımda yoktu. Unuttuk, hata yaptım da derim” ifadelerini kullandı.‘Bir başka oynuyor’Kocaman, sezon sonu sözleşmesi bitecek Alex’in takımda kalmasına nasıl baktığı şeklindeki bir soru üzerine, şu cevabı verdi:“Alex, bu takımda oyuncuların gelişmesinde en önemli etkenlerden biri. Alex bir başka oynuyor. Doğaçlama biliyor ne yapacağını. Fenerbahçeli genç oyuncular için bir şanstır. Ben burada olduğum sürece Alex’in takımda olması bana rahatsızlık değil, güç verir. Bu kadar önemli biri.”‘Alex’e niye takalım’İstanbulspor’da oyuncu-antrenör olarak görev yaptığı dönemde, birçok maçta kendisine dahi forma vermediğini anlatan Kocaman, “Ben oradaki maçların çoğunda kendimi bile oynatmadım. Yani ben kendimi oynatmadım, çünkü doğru değildi o zaman. Ben Alex’e niye takayım? Bu iş böyle yapılmaz. Çapsızlık, yetersizlik, iş bilmiyor denebilir, bunlar farklı şeyler. Yapamayacağımı hissettiğim anda çekilirim ben, kimse tutamaz beni burada. Takıntılı gibi gösterilmek beni üzüyor” diye konuştu.Kocaman’dan satır başları- Cristian, pas yüzdesi, öne doğru oynama yüzdesi en yüksek oyuncularımızdan birisi. Bazı oyuncular ne yaparsa yapsın eleştiriliyor. Cristian işini bir şekilde yapmaya çalışıyor. Problem bakış açımızla ilgili.- Dünyanın en iyi takımlarında da olduğu gibi bizim de eksiklerimiz var. Bunları tespit ediyoruz. Transfer zamanında onarıp onarmama kararımız henüz yok. Transfer için şu anda bir planlama yapılmadı.- Andre Santos’un transfer olabilmesi için vitrin olarak oynatılması konusu benim doğama aykırı. Oyuncu sakat olduğunu söyleyip antrenmandan çıkmış. Çıktığını bile görmedim. Benim doğama uygun bir davranış değil ama madem ‘Sakatım’ deyip çıktıysa, güle güle dedik. Sonrası benim kendi tercihimdir.- Emre Belözoğlu, takımın ruhunu taşıyan oyunculardan birisi. Transferi kesinlikle söz konusu olamaz. Bir yere gidemez. Böyle bir şeyi istemem.- İlk yarıyı lider de bitirebiliriz, liderin birkaç puan gerisinde de tamamlayabiliriz. İkinci yarıda takımımızın bir adım daha yukarı çıkacak kalibrede olduğunu düşünüyorum. Şampiyonluğun en büyük adayıyız.Gönül korkuttuSarı-lacivertli ekip, İstanbul Büyükşehir Belediye maçının hazırlıklarını sürdürdü. Sakatlığı bulunan Lugano ile tedavisi Almanya’da devam eden Özer’in yer almadığı çalışmada, Güiza, Emre ve Ertuğrul ise takımdan ayrı olarak koşu yaptılar. İdmanın sonlarına doğru bir pozisyonda sol kasığında zorlanma yaşayan Gökhan Gönül’ün, tedbir amaçlı olarak çalışmayı yarıda bıraktığı ve tesislere geçtiği bildirildi.</TEXT>
</DOC>
