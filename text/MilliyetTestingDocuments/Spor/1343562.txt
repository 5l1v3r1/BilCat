<DOC>
<DOCNO> 1343562 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fd4388b/l/0l0smilliyet0n0btr0csaglam0egonderme0cspor0chaberdetay0c210b110b20a10a0c13164420cdefault0bhtm/story01.htm </URL>
<DATE> 2010/11/21 </DATE>
<TIME> 03:43:53.0 </TIME>
<AUTHOR>  </AUTHOR>
<HEADLINE>
sa��lam g��nderme
</HEADLINE>
<TEXT>Bursaspor Teknik Direktörü Ertuğrul Sağlam, son haftaların flaş takımı Manisa karşısında iyi oynayarak üç puan aldıkları için mutlu olduklarını söyledi.Sağlam, "Hem defansif, hem de ofansif anlamda iyi işler gerçekleştirdik. İki gol atarken, gol pozisyonları da bulduk. Böylece, 'Bursaspor düşüşe mi geçti?' diye düşünenleri de yanılttık. Aslında geçen hafta Trabzonspor'a kendi sahamızda yenilmemize rağmen de kötü futbol sergilememiştik. Ancak değerlendirmeler ne yazık ki sadece skora bakılarak yapılıyor” ifadelerini kullandı.Manisaspor Teknik Direktörü Hikmet Karaman ise "Maça İlker, Yiğit İncedemir ve Yiğit Gökoğlan'dan yoksun başladık. Yiğit Gökoğlan, (A) 2 Milli Takımı'ndan sakat döndü. İki Yiğit'in de takım kurgumda önemli yerleri var. Oyun planımı değiştirmek zorunda kaldım. Mehmet Güven 20. dakikada başı ağrıdığı gerekçesiyle oyundan almamı istedi. Tam o sırada Ömer Aysan sakatlandı. İkinci yarıda iki değişiklik yapmak zorunda kaldım. Gol yollarında başarılı olamayınca yenildik” dedi. </TEXT>
</DOC>
