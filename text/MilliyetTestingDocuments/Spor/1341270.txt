<DOC>
<DOCNO> 1341270 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fc75dec/l/0l0smilliyet0n0btr0cmario0ebalotelli0ecanindan0ebezdi0cspor0chaberdetay0c190b110b20a10a0c13158510cdefault0bhtm/story01.htm </URL>
<DATE> 2010/11/19 </DATE>
<TIME> 03:11:54.0 </TIME>
<AUTHOR>  </AUTHOR>
<HEADLINE>
mario balotelli can��ndan bezdi
</HEADLINE>
<TEXT>ONUR?DİNÇERİtalyan Milli Takımı’nın Gana asıllı futbolcusu Mario Balotelli, önceki gün ülkesinin Romanya ile oynadığı ve 1-1 sona eren hazırlık karşılaşmasında kendi taraftarlarının ‘çok kültürlü milli takıma hayır’ pankartına ve ırkçı tezahüratlarına hedef olmaktan dolayı büyük üzüntü duyduğunu açıkladı.Inter forması giydiği dönemde de ayrımcı hakaretlerin odağı olan ve soluğu Manchester City’de alan yıldız futbolcu, artık bu tip olaylarla karşılaşmaktan bıktığını söyledi, “Ben İtalya forması giymekten mutluluk duyuyorum. Ancak her defasında bu tezahüratları duymak zorunda kalan bir oyuncu ileriyi göremez. Tabii tüm taraftarları da suçlamıyorum. Bence bunları yapan küçük bir grup” dedi. İtalya’nın değişik kökenlerden insanların bir arada yaşadıkları bir ülke olduğunu söyleyen Balotelli, “Olumsuz tavır sergileyen insanları değiştirmemiz gerekir; ancak bu benim yapacağım bir iş değil“ sözleriyle de kamuoyunu harekete geçmeye çağırdı.Sahip çıktılarİtalya Milli Takımı Teknik Direktörü Cesare Prandelli ise yaşananları utanç verici olarak nitelendirdi. Olayların kendisinde üzüntü ve öfkeye yol açtığını belirten Prandelli, “Tribünlerden yükselen bu sesleri hep duyuyoruz, artık bu konuyla ilgili bir şeyler yapılmalı” sözleriyle oyuncusunun yanında olduğunu belirtirken, İtalya Futbol Federasyonu Başkanı Giancarlo Abete de, “Kınanması gereken bir olay. Bunlar kabul edilemez davranışlar” sözleriyle destek çıktı. </TEXT>
</DOC>
