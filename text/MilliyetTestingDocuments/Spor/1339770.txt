<DOC>
<DOCNO> 1339770 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fbe44b8/l/0l0smilliyet0n0btr0cve0esoz0ecelebi0ede0cspor0chaberdetay0c180b110b20a10a0c13155280cdefault0bhtm/story01.htm </URL>
<DATE> 2010/11/18 </DATE>
<TIME> 01:12:17.0 </TIME>
<AUTHOR>  </AUTHOR>
<HEADLINE>
ve s��z ��eleb�����de
</HEADLINE>
<TEXT>ÖZEL RÖPORTAJ: NEVZAT DİNDARGalatasaray’ın gurur abidesi Türk Telekom Arena’yı bitirme noktasına getirdi... Kurtuluş projesi olarak gösterilen Sportif A.Ş. ile Futbol A.Ş.’nin birleşmesinde aktif rol aldı. Riva’nın inşaat ruhsatının alınmasında ve ihale noktasına gelmesinde birinci deredece görev üstlendi. Şirket bilançolarının bağımsız denetimden geçmesini ve mali tablolarını organize etti...İlk genel kurulda bırakma kararı aldığını MİLLİYET’e açıklayan Galatasaray Genel Sekreteri Işın Çelebi’den söz ediyoruz. Kulübün kara kutusu Çelebi, özellikle son günlerde patlak veren yönetim krizi hakkında çok önemli açıklamalar yaptı.‘En önemli projemizdi’Galatasaray’ı iki ayrı başlık altında incelemek gerektiğine dikkat çeken Çelebi, “Futboldaki gelişmelerle, mali konuları ve yatırımları ayırmak gerekir. Yeni stadımız 15 Ocak’ta devreye girecek. Riva’da ihale süreci devam ediyor. 10 Aralık’ta teklifler toplanacak. Sadece Riva’dan 250 milyon doların üstünde bir gelir bekliyoruz. Sportif A.Ş. ile Futbol A.Ş.’nin birleşmesi en önemli projemizdi. Bağımsız denetim ve konsolide bilançonun ortaya çıkması var. Bu gelişmeler, birilerini rahatsız etti. Stadı ve Riva’yı neden bu yönetim sonuçlandırsın diye düşünüyorlar. Yapılan karalama kampanyası ve toplantıların nedeni bu” dedi.Işın Çelebi, futboldaki başarısızlığın kullanıldığını ifade ederek, “Dışardaki bazı gruplar bu yönetimin uzun süredir çalıştığı ve bitirme noktasına getirdiği projeleri sahiplenmek için futboldaki başarısızlığı başka bir noktaya çekiyorlar. Adeta and içtiler bu yönetime bırakmamak için. Oysa futboldaki sorunların çözümü ayrı bir platformda konuşulması gerekirdi. Ne yazık ki bazı arkadaşların da bu gerçeği görmesi gerekir” diyerek isyan bayrağı açan bazı yönetici arkadaşlarına mesaj gönderdi.‘Hep birlikte başardık’İkinci Başkan Mehmet Helvacı’nın son Divan Kurulu toplantısında şirket birleşmesi için, “Ben yaptım” şeklindeki sözlerini değerlendiren Çelebi, bu projede herkesin görevler üstlendiğini hatırlattı. Sarı-kırmızılı kulübün Genel Sekreteri, 70 milyon dolarlık kredinin 4 bankadan temin edilmesinde önemli roloynadığını belirterek, “QVT’den 300 bin hissenin sessiz ve derinden alınmasını halleden benim. Ancak ‘ben yaptım’ yerine ‘biz yaptık’ demeyi tercih ediyorum. 2006’dan beri takip ettiğimiz projeydi. Başkan Adnan Polat, Mehmet Helvacı, Ali Haşhaş, hepimizin payı var” ifadelerini kullandı.‘Stat projesi hayaldi’Stat projesini gururla anlatan Işın Çelebi, eleştirilere kırıldığını açıkladı. Dört yıl önce hayal olarak gözüken bir projeyi bitirme noktasına getirdiklerini anlatan Çelebi, “Bize, ‘Bu insanların aklı yok’ diyorlardı. Stattan yıllık 50 milyon eurodan fazla gelir bekliyoruz. Bu geliri realize edeceğiz. Bu rakam 75 milyon euroya kadar çıkabilir” diye konuştu.Işın Çelebi yine etkin rol oynadığı Riva Projesi ile ilgili olarak da “Riva tarlaydı. 50-60 milyon dolar değerindeydi. 1 miyon 200 bin metrekarelik arazinin inşaat ruhsatları alındı. Buradan da 250 milyon doların üzerinde bir kaynak yaratacağız” dedi.‘2012’de bırakıyorum’Başkan Adnan Polat’ın en güvendiği isimlerden biri olan Işın Çelebi, gelecek genel kurulda yönetime girmeyeceğini açıkladı. 2006’dan bu yana yönetimlerde yer aldığını hatırlatan Çelebi, “2012 Mart’ında bırakmak istiyorum. Özhan Canaydın, 2005’te bir düğün sırasında bana birlikte çalışmayı teklif etmişti. 2012’de görevlerim bitmiş oluyor. Ondan sonra Galatasaray’ın gönüllü neferi olacağım” ifadesini kullandı.Muhalefete mesajlarIşın Çelebi, geçmişte kulüp yönetimlerinde yer almış eski isimlerin eleştirilerine tepki gösterdi. Sarı-kırmızılı idareci, “Yıllarca stat projesi konusunda bizi işbilmezlik ile suçladılar. Bugün ise bunu bizim yapmadığımızı söylüyorlar. Önce ellerini vicdanlarına koysunlar. İş yapma kabiliyeti olan ve taş üstüne taş koymuş insalar yönetimlere talip olmalı. 2006 yılında ilk iş, Vakıfbank borçlarını yapılandırmıştık. O dönemde alacaklılar kuyrukta bekliyordu. Biz Vakıfbank ile konuştuğumuz zaman 430 milyon dolar civarında icra takibinde dosyamız vardı” dedi.En yeni konut projelerinin adresi burası.Yorum yaz</TEXT>
</DOC>
