<DOC>
<DOCNO> 1338453 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fb54c7b/l/0l0smilliyet0n0btr0cmaskotlar0etanitildi0cspor0chaberdetay0c170b110b20a10a0c1315290a0cdefault0bhtm/story01.htm </URL>
<DATE> 2010/11/17 </DATE>
<TIME> 03:43:22.0 </TIME>
<AUTHOR>  </AUTHOR>
<HEADLINE>
maskotlar tan��t��ld��
</HEADLINE>
<TEXT>Polonya’nın başkenti Varşova’da yapılan törende, punk modeli saçları iki ülkenin bayraklarının renginde olan ikiz maskotların isimlerinin, futbolseverlerden gelecek öneriler doğrultusunda 15 Aralık’ta belirleneceği bildirildi.Tükürükçüye ceza NÜRNBERG kulübü, Bayern Münih’e 3-0 kaybettikleri maçta rakibi Bastian Schweinsteiger’e tükürdüğü televizyon görüntülerinden tespit edilen futbolcuları Javier Pinola’ya ceza vereceklerini açıkladı. Pinola’nın, hakemin görmediği pozisyonla ilgili olarak görüntüler üzerine Almanya Futbol Federasyonu tarafından da cezalandırılacağı öğrenildi.Torkal vefat ettiw Fenerbahçe ve milli takımın eski futbolcularından Selahattin Torkal, 85 yaşında hayatını kaybetti. Sarı-lacivertli kulüpten yapılan açıklamada, Selahattin Torkal’ın bugün Levent Camii’nde öğle namazını müteakip kılınacak cenaze namazının ardından Edirnekapı Şehitliği’ne defnedileceği belirtilirken yakınlarına başsağlığı dilendi.Afellay, Barça’da LA Liga ekiplerinden Barcelona resmi internet sayfasından yaptığı açıklamayla, İbrahim Afellay’ın transferi konusunda, oyuncunun kulübü PSV Eindhoven’la her konuda anlaşma sağlandığını bildirdi. Resmi imzaların önümüzdeki günlerde atılacağı ve Hollandalı futbolcunun ocak ayından itibaren Barcelona forması giyeceği kaydedildi.Kuralar çekildiSEZONUN kapanış turnuvası olarak düzenlenen ATP World Tour Finals’da kuralar çekildi. İngiltere’nin başkenti Londra’da 21-28 Kasım tarihleri arasında düzenlenecek turnuvada Rafael Nadal, Novak Djokovic, Tomas Berdych ve Andy Roddick A Grubu’nda yer aldı. B Grubu ise Roger Federer, Andy Murray, Robin Soderling ve David Ferer’den oluştu. Her tenisçi, grubunda 3 rakiple karşılacak. Gruplarında ilk iki sırayı alanlar yarı finale çıkacak.Hido’dan 9 sayıNBA’de Phoenix Suns sahasında Denver Nuggets’ı, 100-94 mağlup etti. Milli oyuncumuzu Hidayet Türkoğlu Suns formasıyla geceyi 9 sayı, 7 ribaund ve 3 asistle tamamladı. Ev sahibi takımın yıldız oyuncusu Steve Nash ise 15 sayı 7 asist ile katkı yaparken, Nuggets’ın en skorer oyuncusu 20 sayıyla oynayan Carmelo Anthony oldu. Anthony, 22 de ribaund alarak “double double” yaptı.Fener, Fransa deplasmanında Basketbolda THY Euroleague’in tek namağlup takımı Fenerbahçe Ülker, antrenörlüğünü Erman Kunter’in yaptığı Fransız Cholet’ye konuk oluyor. La Meilleraie Arena’da oynanacak karşılaşma TSİ 21.45’te başlayacak ve NTV Spor’dan naklen yayınlanacak. Kadınlar Euroleague’de de Fenerbahçe 20.00’de Caferağa Spor Salonu’nda Polonya temsilcisi Lotos Gdynia’yı ağırlayacak. Galatasaray Medical Park ise lider Halcon Avenida Salamanca ile deplasmanda karşılaşacak. Mücadele TSİ 19.30’da yapılacak. Öte yandan Türkiye Kadınlar Basketbol Ligi’nde daha önce ertelenen Samsun Basketbol-Beşiktaş Cola Turka maçı bugün 15.00’te başlayacak. Müsabaka Spormax’ten canlı yayınlanacak.Filede zorlu gece Voleyboldaki temsilcilerimiz bugün birbirinden zorlu maçlar oynayacak. Fenerbahçe Erkek Voleybol Takımı Şampiyonlar Ligi’ndeki ilk maçında İtalya’dan Sisley Treviso ile karşılaşacak. İstanbul 50. Yıl Spor Salonu’nda yapılacak mücadele 19.30’da başlayacak. Challenge Cup’ta ise Haldun Alağaş Spor Salonu’nda İstanbul Büyükşehir Belediyespor saat 17.00’de Sloven Valcit Kamnik ile 2. tur ilk maçına çıkacak.</TEXT>
</DOC>
