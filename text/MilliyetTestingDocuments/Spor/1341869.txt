<DOC>
<DOCNO> 1341869 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fcb0014/l/0l0smilliyet0n0btr0cbesiktas0eta0ebayramlasma0etoreni0eyapildi0cspor0csondakika0c190b110b20a10a0c13159470cdefault0bhtm/story01.htm </URL>
<DATE> 2010/11/19 </DATE>
<TIME> 13:12:41.0 </TIME>
<AUTHOR>  </AUTHOR>
<HEADLINE>
be��ikta��'ta bayramla��ma t��reni yap��ld��
</HEADLINE>
<TEXT>Beşiktaş Kulübünde, Kurban Bayramı dolayısıyla geleneksel bayramlaşma töreni Akaretler’deki kulüp binasında yapıldı.Törene, kulübün ikinci başkanı Metin Keçeli, kulüp derneği genel koordinatörü Levent Çifter, Divan Kurulu, Seçme ve Sicil Kurulu, Müze Kurulu, Denetleme Kurulu üyeleri katıldı.Törenin açılış konuşmasını yapan Divan Başkanlık Kurulu Üyesi Sedat Piroğlu, kulüp başkanı, antrenörler ve sporcuların katıldığı bayramlaşma törenlerinin özlemini duyduklarını dile getirerek, "Geçmişte kulüp başkanları, antrenörler, sporcular bayramlaşma törenine katılırlardı. Şimdi ’Nerede o eski bayramlar?’ demeden edemiyoruz" dedi.Beşiktaş Kulübü İkinci Başkanı Metin Keçeli ise törende bulunmaktan dolayı büyük mutluluk duyduğunu dile getirerek, yönetim kurulu adına katılımcıların bayramlarını tebrik etti.Bayramlaşma töreninde Beşiktaş Futbol Takımı’nın 1950’li yıllardaki kaptanı Recep Adanır büyük ilgi gördü. "Ayakta konuşacak kadar dincim" diyerek kürsüye çıkan Adanır, "Gururluyum, çünkü Beşiktaşlıyım ve Beşiktaşlı Baba Recep olarak anılıyorum" şeklinde konuştu.Bayramlaşma töreni toplu fotoğraf çekimiyle sona erdi.</TEXT>
</DOC>
