<DOC>
<DOCNO> 1344951 </DOCNO>
<SOURCE> milliyet </SOURCE>
<URL> http://rss.feedsportal.com/c/32727/f/510893/s/fda4a05/l/0l0smilliyet0n0btr0cson0edurak0e0cspor0chaberdetay0c220b110b20a10a0c13167570cdefault0bhtm/story01.htm </URL>
<DATE> 2010/11/22 </DATE>
<TIME> 01:12:29.0 </TIME>
<AUTHOR>  </AUTHOR>
<HEADLINE>
son durak!
</HEADLINE>
<TEXT>Trabzonspor’un altı haftadır süren galibiyet serisi Eskişehirspor karşısında son buldu, lider evinde iki puandan oldu: 0-05. dakikada Volkan’ın kendi yarı alanından uzun pasında, savunmanın arkasında topla buluşarak sağ çaprazdan ceza alanına giren Serdar, kaleci Onur’dan sıyrılarak meşin yuvarlağı kaleye gönderdi. Ancak kale önünde yer tutan Giray, yerden gelen topu ayağıyla uzaklaştırmayı başardı.30. dakikada Trabzonspor, ilk ciddi atağını geliştirdi. Bu dakikada Selçuk’un yerden pasında ceza alanı hafif sağ çaprazında topla buluşan Cale’nin şutunda, kaleci Ivesa meşin yuvarlağı çeldi. Dönen topu yakın mesafeden Colman tamamlamak istedi, ancak açıyı daraltan Ivesa topu kontrol ederek golü önledi.40. dakikada Selçuk’un soldan kullandığı serbest vuruşta, boşa çıkan kaleci Ivesa’nın önündeki Giray’ın kafa vuruşunda, top direğin dibinden auta çıktı.65. dakikada Alanzinho’nun ceza alanının hemen dışından sert şutunda, savunmada Diego’ya çarpan topu kaleci Ivesa yatarak kornere çelmeyi başardı. Korner atışında savunmanın uzaklaştıramadığı topu Alanzinho gelişine kaleye gönderdi, ancak Ivesa yine mutlak bir golü önledi.90 + 4’te Eskişehirspor önemli bir fırsatı değerlendiremedi. Bu dakikada ani gelişen atakta Pele’nin ceza alanı içinde Cale’yi geçerek yaptığı sert vuruşta kaleci Onur topu çeldi. Dönen topu Serdar tamamlamak istedi, ancak kaleci Onur bir kez daha topu çeldi.90 + 5’te ise Trabzonspor, bu kez ciddi bir pozisyonu golle sonuçlandıramadı. Bu dakikada Yattara’nın soldan ortasında, Selçuk’un havalandırdığı top Egemen’in kafa vuruşuyla üst direğe çarparak, oyun alanına döndü. Daha sonra Jaja’nın şutunda savunmada Nadarevic’in ayağına çarpan topu kaleci Ivesa kontrol etmeyi başardı.Engin çıldırdıTeknik Direktör Şenol Güneş tarafından uzatma dakikalarında oyundan alınan Engin Baytar bu karara sert tepki verdi. Saha kenarına doğru gelirken hocasına bağıran ve sinirli hareketleriyle ortamı bir hayli geren tecrübeli oyuncunun, Güneş’in raporuna göre ağır bir ceza alabileceği öğrenildi. Bu arada Engin’in, Şenol Güneş’e karşı olan bu tavrı tribünlerden de tepki aldı.Şener’in listesi tamamBaşkan Sadri Şener de dün Trabzon’a gelerek Eskişehirspor maçını protokol tribününden izledi. Trabzon’da gelecek ay yapılması planlanan olağan genel kurul için yönetim kuruluna almayı düşündüğü bazı isimlerle de görüşen Şener’in, listesinin büyük bir bölümünü şekillendirdiği belirtildi.</TEXT>
</DOC>
