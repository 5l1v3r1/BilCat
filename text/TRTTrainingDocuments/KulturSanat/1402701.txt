18. Uluslararası Adana Altın Koza Film Festivali’nin 17-24 Eylül 2011 tarihleri arasında yapılacağı bildirildi.



Festival&rsquo;in hazırlık çalışmaları sırasında Ulusal Uzun Metraj Film Yarışması yönetmeliğinde önemli bir değişiklik yapılarak dijital formatta çekilmiş filmlerin de yarışmaya başvurabilmesinin önünün açıldığını kaydeden Adana Büyükşehir Belediyesi Başkan Vekili Zihni Aldırmaz, konuyla ilgili şunları söyledi:

&quot;Son yıllarda sinemamızın yeni yeteneklerinin ön plana çıktığının bilincinde olan Altın Koza Film Festivali, 35 mm. baskı olanağı bulamayan sinemacıları mağdur etmemek ve dünya çapında çoktan gerçekleşmiş dijital devrime ayak uydurmak için bu yenilikçi kararı aldı. Sinemamızın elde ettiği başarıların ardındaki amatör ruhu desteklemeyi bir hedef olarak belirledi. Altın Koza, aynı tarihlerde düzenlenen Akdeniz Ülkeleri Kısa Film ve Ulusal Öğrenci Filmleri yarışmalarıyla genç ve öncü sinemanın kalesi olmayı da sürdürecek.&quot;

Festivalin 2011 yılı yarışma yönetmeliklerinin Şubat ayı başında festivalin internet sitesinde yayınlanacağını belirten Aldırmaz, geçen yıl toplam 463 bin TL olan ödül miktarındaki artışın da aynı sitede duyurulacağını kaydetti.