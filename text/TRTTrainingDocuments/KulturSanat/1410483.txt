Kültür ve Turizm Bakanlığınca 2009'da başlatılan "Çocuk Dostu Müze Projesi" kapsamında UNICEF ile birlikte çocuklara yönelik eğitim verilecek.

Kültür ve Turizm Bakanlığınca 2009&rsquo;da başlatılan &quot;Çocuk Dostu Müze Projesi&quot; kapsamında UNICEF ile birlikte Müze 
 Eğitim Modülü oluşturularak çocuklara yönelik eğitim verilecek.
Proje İlk Meyvelerini Verdi
Kültür ve Turizm Bakanlığı Basın ve Halkla İlişkiler Müşavirliği&rsquo;nden yapılan açıklamaya göre, projenin başlangıç tarihinden bu yana müzelere karşı çocukların ilgisi büyük oranda arttı.

Müzecilik alanındaki yeni anlayışa paralel olarak müzeleri eğitimin bir parçası haline getirmek, çocuklarda toplum ve tarih bilincinin yerleştirilmesi, sanatsal yetenek ve yaratıcı güçlerini kullanmalarını sağlamak amacıyla gerçekleştirilen proje ilk meyvelerini vermeye başladı.

Proje kapsamında müzelerde, çocuklar için atölyeler, kazı ve öykülemeli rol yapabilecekleri alanların kurulması ve çocuklara anı olabilecek bir nesne veya belge hazırlamak gibi faaliyetlerin yapılması hedefleniyor.

UNICEF tarafından gerçekleştirilecek olan &quot;Çocuk Dostu Müze Odaları&quot;nın hayata geçirilmesi amacıyla UNICEF ve Ankara Üniversitesi arasında yapılan anlaşma çerçevesinde bir Müze Eğitimi Modülü oluşturulacak.