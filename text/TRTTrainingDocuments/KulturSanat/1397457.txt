Dizi film ihracatı 2010 yılında 50 milyon doları aştı.

Aşk-ı Memnu, Ezer, Ihlamurlar Altında, Gümüş, Acı Hayat, Bir İstanbul Masalı, Yaprak Dökümü, Menekşe ile Halil, Yol Arkadaşım, Zerda gibi dizilerin de aralarında bulunduğu 70&rsquo;in üzerinde Türk dizi filmi, 20&rsquo;nin üzerinde ülkeye ulaştı. Bu artışla sektörde 2010 yılında ihracat rekoru kırıldı.

Türk dizi filmleri sektöründeki ihracatın yaklaşık yüzde 80&rsquo;ini yapan firmanın yönetim kurulu başkanı Fırat Gülgen, yaptığı açıklamada, şirket olarak televizyon yapımı ihracatına 1997 yılında başladıklarını, ilk dizi ihracatının ise 2001, 2002 yılları yapımı &quot;Deli Yürek&quot; dizisi olduğunu söyledi.
Yolu &quot;Binbir Gece&quot; Açtı 
Gülgen, pazarı açan dizinin birçok ülkede izlenme rekoru kıran &quot;Binbir Gece&quot; dizisi olduğunu kaydetti.


Bölüm Başına 30-50 Dolarlarla Başlandı
Dizi film ihracatının satış serüveninin bölüm başına 30-50 dolarlar ile başladığını anlatan Gülgen, Türk dizilerinin ilk ihraç edildiği ülkelerin Kazakistan, Azerbaycan gibi Türk kültürünün yakın olduğu ülkeler olduğunu, fakat başta politik sebepler olmak üzere çeşitli nedenlerle Azerbaycan&rsquo;ın son 2-3 yıldır Türk dizilerinin yayınlanmasına yasak getirdiğini de söyledi.

Kazakistan ve Özbekistan&rsquo;da satışların devam ettiğini, Ortadoğu&rsquo;nun da önemli bir pazar olduğunu kaydeden Fırat Gülgen, &quot;İlk başta Mısır Arapçasıyla dublaj yapıldığı için Ortadoğu&rsquo;da Türk dizileri çok tutmadı. Daha sonra Ortadoğu&rsquo;nun büyük bir medya grubu Gümüş ve Ihlamurlar Altında dizilerinin dublajını Suriye&rsquo;de yaptırdılar ve bu diziler Arap dizisi algılanmasından ötürü inanılmaz bir başarı sağladı. Bu da akabinde birçok dizinin pazarda yer bulmasına neden oldu&quot; diye konuştu.

Ortadoğuda Pay % 60
Gülgen, şu anda Ortadoğu ülkelerinde yabancı programda Türk dizilerinin payının yüzde 60 civarında olduğunu belirtirken, &quot;Ortadoğu&rsquo;da 6-7 tanesi çok büyük gruplar olmak üzere 300&rsquo;den fazla televizyon kanalı var ve Türk dizilerine inanılmaz ilgi ve talep gösteriyorlar&quot; dedi.

Başbakanın Popülerliği de Etkiliyor
Başbakan Recep Tayyip Erdoğan&rsquo;ın popülaritesinden dolayı özellikle Ortadoğu&rsquo;da masaya 1-0 galip oturduklarını kaydeden Gülgen, şöyle konuştu:

&quot;Katar&rsquo;da büyük bir televizyon kanalına gittik. Zannediyorum 2009 yılında Başbakan&rsquo;ın Davos&rsquo;taki one minute olayından sonra yaklaşık 1 ay sonraya denk geliyordu. Katar televizyonu çalışanları ve sokakta konuştuğumuz insanlar &rsquo;biz onu çok seviyoruz, gittiğinde Erdoğan&rsquo;a selam söyle&rsquo; diyorlardı. Biz tabi çok güldük, sanki her dakika başbakanı görüyoruz da söyleyeceğiz diye. Başbakanın Ortadoğu&rsquo;da inanılmaz bir popülaritesi var, bu popülarite de aslında baktığımızda bizim satışlarımızı çok ciddi manada kolaylaştırıyor.&quot;
Bölüm Başına 500 İle 20 Bin Dolar Alınıyor
Dizilerin bölüm başına ücretlerinin dizinin yayın yılı ile ülkeye göre değiştiğini belirten Gülgen, “Bölüm başına 500 dolar ile 20 bin dolar arasında değişiyor. En pahalı dizi sanıyorum şu anda Ezel”dedi.

Fatih Sultan Mehmet&rsquo;in Fethi Projesi
Firma olarak şu anda Fatih Sultan Mehmet&rsquo;in İstanbul&rsquo;u Fethi projesi üzerinde Katarlı bir firma ile ortak anlaşma imzaladıklarını hatırlatan Gülgen, &quot;30 bölümlük bir dizi yapacağız, 25 milyon dolar da bütçe ayırdık. Ayrıca 50 milyon dolar da film için ayırdık. Dizinin yayın tarihini 2012 Temmuz-Ağustos gibi düşünüyoruz&quot; dedi.

Söz konusu dizi projesiyle ilgili Beyazıt Akman&rsquo;ın &quot;Dünyanın İlk Günü&quot; isimli romanı üzerinden gittiklerini belirten Gülgen, &quot;Tam 5 yıl arkadaşımız bunun üzerinde bir araştırma yapmış. Biz okuduğumuzda çok etkilendik. Şimdi bunu hem dizi, hem sinema filmi olarak üzerinde çalışıyoruz. Film bildiğiniz Hollywood filmi olacak&quot; dedi