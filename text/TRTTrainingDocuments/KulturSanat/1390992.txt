Dönemin en güçlü müziksel trajedilerinden ''Timurlenk Operası'', Türkiye prömiyeri ile sanatseverlerin karşısına çıkacak.

Timurlenk ile Osmanlı Sultanı Yıldırım Bayezid arasındaki rekabetin hikayesi, Barok operasının önemli isimlerinden George Frederic Handel&rsquo;in müzikleriyle taçlanacak.

Eseri sahneye koyan Mehmet Ergüven, operanın orkestra şefliğini Alessandro Cedrone&rsquo;nin yaptığını, 6 solist ve 22 kişilik bir orkestra ile çalıştıklarını söyledi.

Eserin dekorunun Nihat Kahraman&rsquo;a, kostümlerinin Sevda Aksakoğlu&rsquo;na ve ışık düzeninin Emin Saraçoğlu&rsquo;na ait olduğunu anlatan Ergüven, eserin bütün Handel operaları içerisinde en uzun konuşmalı opera olduğunu belirtti.

Sanatçıların adeta bir maratona girdiğini ve özveriyle çalıştığını ifade eden Ergüven, &rsquo;&rsquo;Gece gündüz ellerinden notalar düşmedi. Zor olacağını biliyorduk ama bu kadarını tahmin etmiyorduk&rsquo;&rsquo; dedi.

Barok operasının en çarpıcı örneklerinden olan Timurlenk&rsquo;in Türkiye&rsquo;de oynanan üçüncü Handel operası olduğuna değinen Ergüven, sözlerini şöyle sürdürdü:

&rsquo;&rsquo;Handel&rsquo;in 39 operası var. Timurlenk, yaratıcılığının doruk döneminde yazdığı önemli eserlerinden hatta 2-3 başyapıtından biri. Diğrleri Jul Sezer ve Sense operaları. Dünya operasının repertuvarına bakıldığında Handel&rsquo;in ağırlıklı bir yeri var. Bugün Avrupa&rsquo;da hangi kente giderseniz gidin mutlaka bir Handel Operası izleyebilirsiniz. Şimdi Türkiye&rsquo;de Timurlenk ile seyirciyi selamlayacağız.

1402 yılında Ankara&rsquo;da Timur ile Yıldırım Bayezid arasında geçen hikaye, aşağı yukarı 600 yıl sonra Handel&rsquo;in yazdığı opera ile yeniden Ankara&rsquo;da olacak. Bizim için önemli konulardan biri de bu. Handel bu operayı 1724&rsquo;de bestelemiş, savaştan yaklaşık 300 yıl sonra ve şimdi de Ankara&rsquo;da sanatseverlerin beğenisine sunuluyor.&rsquo;&rsquo;

Dönemin en güçlü müziksel trajedilerinden olan Timurlenk Operası, Ankara&rsquo;da Opera Sahnesi&rsquo;nde sahnelenecek.