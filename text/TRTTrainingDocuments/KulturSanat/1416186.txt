Defne Joy Foster'ın ölü bulunduğu evin sahibi Kerem Altan polise ifade verdi. İşte Altan'ın ifadesi...

Ünlü oyuncu ve sunucu Defne Joy Foster&rsquo;ın ölü bulunduğu Caddebostan&rsquo;daki evin sahibi Halit Kerem Altan, polis merkezinde ifadesi alındıktan sonra serbest bırakıldı. 

Caddebostan Tanzimat Sokaktaki daireden Defne Joy Foster&rsquo;ın cesedinin çıkarılmasının ardından, ölü bulunduğu 3 katlı apartmanın çatı katındaki dairede oturan Kerem Halit Altan, polis nezaretinde Göztepe Polis Merkezine götürüldü. Burada ifadesi alınan Altan, daha sonra serbest bırakıldı. 


Altan&rsquo;ın ifadesine göre, Defne Joy Foster&rsquo;ın Kerem Halit Altan ve 2 arkadaşıyla dün gece Taksim&rsquo;de bir barda eğlendikleri, eğlencenin ardından iki arkadaşı eve bırakarak, Altan ile Caddebostan&rsquo;daki daireye geldiği belirtildi. 
&quot;Doktor Bulmak İçin Dışarı Çıktım&quot;
Altan&rsquo;ın ifadesinde &quot;Eve geldikten sonra bir şeyler yedik. Defne fenalaştı. Doktor bulmak için dışarıya çıktım. Eve geldiğimde daha da fenalaştığını görünce ambulans çağırdım&quot; dediği öğrenildi.

Altan, polis merkezi çıkışında soruları yanıtsız bırakırken avukatı ise &quot;Şu aşamada konuşmak doğru olmaz. Deliller toplanacak. Açıklamayı daha sonra yapacağız&quot; diye konuştu.

Dün Gece Tanışmışlar
NTV&rsquo;nin geçtiği habere göre ise Kerem Altan ifadesinde şunları da söyledi: 
&quot;Defne ile dün gece ilk kez tanıştık. Eğlendiğimiz mekandan çıktıktan sonra diğer arkadaşları bıraktık. Defne&rsquo;ye gelip ben de kalabileceğini söyedim. Kabul etti. İkimiz Caddebostan&rsquo;daki evime gittik.&quot;

Eğlence Mekanında İnceleme
Arkadaşının evinde ölü bulunan ünlü oyuncu ve sunucu Defne Joy Foster&rsquo;in dün akşam gittiği eğlence mekanında polis inceleme başlattı. 

Cinayet Büro Amirliği ve Beyoğlu İlçe Emniyet Müdürlüğü Araştırma Büro Amirliği ekipleri, Foster&rsquo;in ölüm haberinin ardından Beyoğlu&rsquo;ndaki gece kulübüne geldi. Eğlence mekanında yapılan çalışma kapsamında çevredeki güvenlik kamera kayıtları inceleme altına alındı. 

Ekipler, Foster&rsquo;in dün gece neler yiyip içtiğini ve mekandan kaçta ayrıldığını araştırırken, eğlence mekanının bir çalışanı, ünlü sunucunun dün alkollü olduğunu öne sürdü.
                    				İlgili Haberler
				
					Şov Dünyası Defne'ye Ağlıyor 
					Defne Joy'un Kocası Ne Dedi?
					Defne Joy Foster Neden Öldü?