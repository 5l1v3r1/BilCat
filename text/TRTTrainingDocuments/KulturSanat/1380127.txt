Son halife Abdülmecid'in kızı Dürrüşehvar Sultan'ın depolarda saklanan eğitim ve oyun gereçleri Saray Koleksiyonları Müzesi ile gün yüzüne çıkacak.

Son halife Abdülmecid&rsquo;in kızı Dürrüşehvar Sultan&rsquo;ın depolarda saklanan eğitim ve oyun gereçleri Dolmabahçe Sarayı&rsquo;nın eskiden mutfak olarak kullanılan bölümünün yeniden düzenlenmesiyle oluşturulan Saray Koleksiyonları Müzesi ile gün yüzüne çıkacak.

Konuyla ilgili bilgi veren TBMM Milli Saraylar Daire Başkanı Yasin Yıldız, Milli Saraylar bünyesindeki müzeyi oluşturma fikrinin 2000&rsquo;li yılların ortalarına dayandığını söyledi.

Yıldız, Milli Saraylar&rsquo;ın envanterinde bulunan 70 binin üzerindeki objenin bir kısmının depolarda bulunduğunu belirterek, müze oluşturma sürecinin de depolardaki bazı eserlerin Beşiktaş&rsquo;ta bulunan Matba-i Amire binasına nakledilmesiyle başladığını dile getirdi.

Bu eserlerin bir kısmının 2006 yılında &rsquo;&rsquo;depo-müze&rsquo;&rsquo; konsepti içerisinde sergilenmeye başladığını aktaran Yıldız, konuşmasını şöyle sürdürdü:

&rsquo;&rsquo;Projenin kapsamında, iç kısımda kalan alanın Saray Koleksiyonları Müzesi olarak düzenlenmesi vardı. İki bölümden oluşacak bu müzede daha önce hayata geçirilmiş olan depolar ve saray koleksiyonları bölümünde hanım sultanlara ait oyuncaklar, şehzadelere ya da büyüklere ait kıyafetler, birtakım el yazmaları, temizlik aletleri, halılar, tekstil ürünleri, mutfak araç gereçleri gibi pek çoğu gezi güzergahında ziyaretçinin göremeyeceği objeler bulunacak.&rsquo;&rsquo;

Yıldız, müzede yaklaşık 5 bin objenin, vitrin sergileme şeklinde sergileneceğini söyledi.