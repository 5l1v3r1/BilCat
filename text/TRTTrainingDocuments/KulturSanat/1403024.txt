TRT'nin Kürtçe yayın yapan kanalı TRT 6'nın düzenlediği Kürtçe türkü yarışması ''Strana Xwe Beje''nin Türkiye ayağı Mersin'deki elemelerle tamamlandı.

&rsquo;&rsquo;Sen Türkünü Söyle&rsquo;&rsquo; anlamına gelen &rsquo;&rsquo;Strana Xwe Beje&rsquo;&rsquo; yarışmasının Mersin elemeleri, TRT Çukurova Bölge Müdürlüğünde yapıldı. 

Erkeklerin ilgi gösterdiği yarışmanın tek kadın katılımcısı Elazığ&rsquo;dan gelen 15 yaşındaki Gülşah Çetinkaya oldu. 

Yarışmanın yapılacağı TRT binasına gelen adaylar, jüri önüne çıkmadan türkülerini söyleyerek, sahneye ısınmaya çalıştı. Kimileri ise türkü eşliğinde halay çekti. 

Jüri üyelerinden Şeyhmus Esenkuş, İstanbul&rsquo;da başlayan ve İzmir, Ankara, Van, Diyarbakır ve Nusaybin&rsquo;de gerçekleştirilen Türkiye elemelerinin Mersin ile sona erdiğini söyledi.

Erbil, Almanya ve İsveç&rsquo;te elemelerin devam edeceğini belirten Esenkuş, birinciye İstanbul&rsquo;daki TOKİ konutlarında bir dairenin ödül olarak verileceğini ifade etti.

Elemelerde Türkiye&rsquo;de ses getireceğine inandığı adaylarla karşılaştığını söyleyen Esenkuş, &rsquo;&rsquo;Bu yarışmayla Türkiye&rsquo;de Kürt müziğinin de olduğunu ortaya koymayı amaçlıyoruz. TRT&rsquo;ye böyle bir organizasyona öncülük yaptığı için teşekkür ediyorum&rsquo;&rsquo; dedi.