Türk dizilerinin popülaritesinin yarattığı etki ve vizelerin kaldırılması Lübnan ve Suriye'den gelen ziyaretçi sayısında rekor artışa neden oldu.
 

Türkiye&rsquo;ye geçen yıl Suriye&rsquo;den gelen ziyaretçi sayısında yüzde 77, Lübnan&rsquo;dan gelen ziyaretçi sayısında ise yüzde 88  artış yaşandı.

Kültür ve Turizm Bakanlığı Basın ve Halkla İlişkiler Müşavirliği&rsquo;nden yapılan açıklamada, 2010 yılında 28 milyonu aşkın ziyaretçi çeken Türkiye&rsquo;de, Arap ülkelerinden gelen turist sayısının da önemli oranda arttığı bildirildi.

Açıklamada, Türk dizilerinin artan popülaritesinin yarattığı etkinin yanı sıra vizelerin kaldırılmasıyla birlikte Lübnan ve Suriye&rsquo;den gelen ziyaretçi  sayısında rekor artış yaşandığına dikkat çekildi.

Geçen yıl 510 bine yakın turist sayısıyla Arap ülkeleri arasında ilk sırada yer alan Suriye&rsquo;nin, 2010&rsquo;da yüzde 77&rsquo;lik artış göstererek 900 bin  ziyaretçiyle yerini koruduğu ifade edilen açıklamada, diğer bir rekor artışın ise yüzde 88 ile Lübnan&rsquo;da gerçekleştiği belirtildi.

Açıklamada, Lübnan&rsquo;dan 2009 yılında 71 bin ziyaretçi gelirken, bu sayının geçen yılın sonunda 135 bine ulaştığı bildirildi.

Açıklamada, Kültür ve Turizm Bakanı Ertuğrul Günay&rsquo;ın geçtiğimiz günlerde Lübnan ve Suriye ziyaretlerinde, Suriye, Lübnan ve Ürdün Turizm ve Kültür Bakanları ile bölge ülkeleri arasındaki turistik ve kültürel bağların nasıl geliştirileceğine yönelik toplantılar gerçekleştirdiği hatırlatıldı.