Mimar Sinan'ın eserlerinden Hatay'ın Payas beldesindeki tarihi külliye restore ettirilecek.

Osmanlı İmparatorluğu sadrazamlarından Sokullu Mehmet Paşa&rsquo;nın emri üzerine Mimar Sinan&rsquo;a yaptırılan Hatay&rsquo;ın Dörtyol ilçesine bağlı Payas beldesindeki tarihi külliyenin restore ettirilerek butik otel olarak turizme kazandırılacağı bildirildi.

Payas Belediye Başkanı Bekir Altan, 1574 yılında tamamlanan ve 1. Dünya Savaşına kadar kullanılan, ancak sonrasında önemini yitiren &rsquo;&rsquo;Sokullu Mehmet Paşa Külliyesi&rsquo;&rsquo;nin denize konumu ve tarihi Payas Kalesi&rsquo;nin hemen yanında yer alması dolayısıyla son derece önemli bir yapı olduğunu kaydetti.

Altan, Vakıflar Genel Müdürlüğü&rsquo;nden, bünyesinde 48 dükkanın yanı sıra 
 hamam, han, cami ve sübyan mektebi ile üst düzey yöneticilerin ağırlandığı 
 mekanların yer aldığı külliyeyi, 49 yıllığına kiraladıklarını belirterek, 
 hazırladıkları projenin Adana Kültür ve Tabiat Varlıklarını Koruma Kurulu&rsquo;nca 
 onaylandığını söyledi.

Restorasyon sonrasında külliyenin butik otel olarak hizmet vereceğini 
 ifade eden Altan, &rsquo;&rsquo;Yıllardır yerli ve yabancı turistler tarafından merak 
 edilerek ziyaret edilen külliyeden tam anlamıyla yararlanılamadı. İşlet devret 
 modeli kapsamında burayı yeniden ayağa kaldıracağız. Külliyeyi ihtişamlı 
 günlerine yeniden kavuşturarak turizme katkısını artıracağız&rsquo;&rsquo; dedi.

Külliye ile ilgili ihalenin 11 Şubatta yapılacağını hatırlatan Altan, 18 
 ay gibi kısa bir sürede çalışmaları tamamlamayı hedeflediklerini vurguladı.