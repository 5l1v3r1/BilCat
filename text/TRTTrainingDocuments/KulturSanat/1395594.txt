Nicholas Cage ile Eva Mendes'in başrollerini paylaştığı ''Hayalet Sürücü 2'' filminin final sahnelerinin çekimlerine Kapadokya'da başlandı.

Dün (12.01.2011) akşam saatlerinde eşi Alice Kim ve oğlu Kal-el Coppola ile Nevşehir&rsquo;e 
 gelen ve kayadan oyma butik otelleriyle ünlü Uçhisar beldesindeki bir otele 
 yerleşen Cage, sabah saatlerinde otelden ayrılarak, Göreme&rsquo;deki film setinin 
 bulunduğu alana geldi.
         Daha sonra filmin final sahnelerinin prova çekimlerine başlandı. Prova 
 çekimleri sırasında Cage, kendisi için hazırlanan özel bir karavanda kaldı.
         Prova çekimlerinin ardından, bir aksiyon sahnesinin çekimi için 
 motosiklet kullandı.
         Çekimlerin, yaklaşık 10 gün boyunca Kapadokya bölgesinde süreceği 
 öğrenildi.
         Bu arada, özel güvenlik ekiplerince set alanında görüntü almasına izin 
 verilmeyen basın mensupları, yaklaşık 500 metre mesafeden görüntü çekiyor.
         Yapımcılığını Brian Taylor&rsquo;un üstlendiği ve Cage ile Eva Mendes&rsquo;in 
 başrolünü paylaştığı filmin bazı bölümleri de Denizli&rsquo;de çekilecek.