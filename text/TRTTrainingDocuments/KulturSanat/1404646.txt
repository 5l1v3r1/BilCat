80'li yılların efsanevi ismi Boy George İstanbul'da verdiği konserle hayranlarına unutulmaz bir gece yaşattı.

Pop müziğin dünyaca ünlü yıldızlarından İngiliz şarkıcı Boy George, İstanbul&rsquo;da  konser verdi.


1980&rsquo;li yılların efsanevi ismi Boy George, ünlü DJ Marc Vedo ile gerçekleştirdiği özel performansla hayranlarına unutulmaz bir gece yaşattı. Boy George, sahnedeki samimi tavırları ve birbirinden hareketli parçalarıyla uzun süre hafızalardan silinmeyecek konser gerçekleştirdi.

İstanbulluların yanı sıra çok sayıda turistin heyecanla izlediğiiki buçuk saat süren konserde, Boy George&rsquo;un en az izleyenler kadar eğlendiği gözlerden kaçmadı. Boy George, en yakın zamanda tekrar sevenleriyle buluşacağının mesajını verdi.
         
&rsquo;&rsquo;Tarkan&rsquo;ı Başarılı Buluyorum&rsquo;&rsquo;  
         
Konser öncesi basın mensuplarına konuşan George, pop şarkıcısı Tarkan&rsquo;ı DJ olarak da başarılı bulduğunu söyledi. 
Son dönemde popüler olan şarkıların eskiye oranla daha yüzeysel olduğunu  düşündüğünü belirten George, &rsquo;&rsquo;Müzik duygulara hitap etmelidir. Ben de kariyerim boyunca müziğimde hep bunu önemsedim&rsquo;&rsquo; ifadesini kullandı.
         
Aynı zamanda bir sanatçının müziğini tarzıyla da tamamlaması gerektiğini  belirten Boy George, &rsquo;&rsquo;Yeni dönem sanatçılardan Lady Gaga&rsquo;yı, bu anlamda benim eski zamanlarıma benzetiyorum. Ben hiçbir zaman moda olan şeyleri tercih etmedim, aksine modayı çoğu zaman reddederek kendi tarzımı yarattım. Makyaj yapmayı çok seviyorum ve bu da tarzımın değişmez bir parçası&rsquo;&rsquo; diye konuştu.

Genç Yetenekler Arıyor  
         Marc Vedo ile birlikte kurdukları yeni plak şirketleri sayesinde yeni yetenekleri keşfetme fırsatı yakaladıklarını, dünya müziğini yakından takip ettiklerini, bu anlamda da Türkiye&rsquo;den karşılarına çıkacak genç yeteneklerle de çalışabilmeyi istediklerini söyleyen George, bu arada yeni solo albümünün de piyasaya çıkacağını bildirdi. George, Mart ayında da Marc Vedo ile 
 yeni single&rsquo;ının çıkacağını açıkladı.