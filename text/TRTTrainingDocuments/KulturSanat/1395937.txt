Girit Adası'nda bulunan bazı ilkel aletler, dünya denizcilik tarihine yeni bir boyut kazandırdı.

Yunanistan&rsquo;da yapılan bir keşif, insanların zannedildiğinden çok daha önce denizde seyahat edebildiğini gösteriyor. Girit Adası&rsquo;nda bulunan bazı ilkel aletler, dünya denizcilik tarihine yeni bir boyut kazandırdı.

Yunanistan&rsquo;ın Girit Adası&rsquo;nda yapılan kazılarda bulunan ve el baltası, bileyici olduğu sanılan kalıntılar, çökmüş bir mağaranın içinde bulundu ve en az 130 bin yıllık. Bu, tarih öncesinde insanların denizde seyahat gerçekleştirebildiklerini gösteren en önemli kanıt... 

Uzmanların geçen yıl ortaya çıkarılan 10 en önemli arkeolojik bulgudan biri olarak gösterdiği bu bulgular, insanlık hakkında şimdiye kadar bilinen bir bilgiyi tersyüz etti.

Dünyada ilk deniz seyahatinin 60 bin yıl önce Endonezya&rsquo;dan Avustralya&rsquo;ya yapıldığı zannediliyordu. Akdeniz&rsquo;de şimdiye kadar ortaya çıkarılan en eski deniz seyahati kalıntıları ise 12 bin yıllıktı. Bu kalıntılarsa 130 bin ila 700 bin yıl zaman aralığında bir döneme rastlıyor.

Homo sapienslerin 130 bin yıl önce denizleri nasıl aşabildikleri merak konusu. Girit&rsquo;e en yakın ana karanın uzaklığı 50 mil. Arkeologlar, homo sapienslerin ağaç kütüklerini yan yana getirerek ilkel sal yaptıklarını düşünüyor.

Üstelik Girit&rsquo;e seyahat sadece bir kez değil defalarca yapılmış. Zira bulunan kalıntıların tarihi değişik dönemlere rastlıyor.