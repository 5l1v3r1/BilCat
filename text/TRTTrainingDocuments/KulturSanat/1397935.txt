Tayvan'da bir televizyon kanalında yarışmacı kadınların canlı yayında makyaj sonrası güzellere dönüşmesi görenleri hayretler içinde bırakıyor.

&quot;Elmas Gece Kulübü&quot; isimli eğlence programına katılan Tayvanlı genç kızlar, yaptıkları makyajla, izleyenleri şaşırtıyor.

 Her hafta iki kadının katıldığı programda, makyajsız olarak ekrana çıkan yarışmacılar, makyajın kişiyi ne kadar güzelleştirebileceğini göstermek için tüm hünerlerini gösteriyor. 

&quot;Çirkin kadın yoktur, bakımsız kadın vardır&quot; sözünden yola çıkan yarışmacılar yaptıkları makyaj ve giydikleri şık elbiseler ile adeta bir mankene dönüşüyorlar. 

Fondoten, far, maskara, aylaynır , kaş kalemi, allık ve ruj olmak üzere her çeşit kadın makyaj malzemesini kullanan yarışmacılar, tüm bu hazırlıklarını 30 dakikada bitiriyorlar.

Yarışmacılar çekik olan göz kapaklarına taktıkları göz büyütücü özel lensler, takma peruklar, kirpikler ve tırnaklar ile birlikte adeta başka bir kişiye dönüşüyor.

 Makyaj öncesi ve sonrası kadınların fotoğraflarını canlı yayında izleyen katılımcılar ise hayretlerini gizleyemiyor.