PTT Genel Müdürlüğü, Türk halk müziğinin ustalarını biraraya getirerek, sevilen türkülerden oluşan bir albüm hazırlattı.

Yaklaşık 2 asırdır insanların özlemlerini mektupla taşıyan PTT Genel Müdürlüğü, kuruluşunun 170. yılı anısına Türk Halk Müziğinin ustalarını bir araya getirerek &quot;Mektup Türküleri&quot; adlı bir albüm hazırlattı. 

Albümün yönetmeni, yorumcu Bülent Özkan, daha önce bu kadar önemli isimlerin bir araya geldiği bir kültürel projenin gerçekleştirilmediğini söyledi.

14 eserin yer aldığı albüme Musa Eroğlu, Sabahat Akkiraz, Aysun Gültekin, Orhan Hakalmaz, Cengiz Özkan gibi sanatçılar destek verdi. Kendisinin de 5 eseri yorumladığını anlatan Bülent Özkan, Gamze Tüzen, Nurşah Acun, Selda Gündoğan, Selma Algül gibi kendini ispat etmiş çok değerli TRT sanatçılarının da albümde görev aldığını söyledi. Özkan, ticari hiçbir beklentisi olmayan bu albümün çok beğenildiğini ve yılbaşından sonra 5 bin tane daha basılacağını ifade etti. 

Musa Eroğlu&rsquo;nun kendi albümüne koymayı planladığı söz ve müziği ona ait &quot;Postacı&quot; adlı yepyeni eserini bu albümde okuduğunu belirten Özkan, projenin önemini de şöyle aktardı:

&quot;Türkülerimizin birinin sözlerinde de belirtildiği gibi &rsquo;Mektup yazdım acele/ Al eline hecele/ Mektup benim vekilim/ Al koynuna gecele...&rsquo; diyerek mektubu vekil tutmuşuz. Bu, olması gereken çok geç kalınmış bir projeydi. Sağolsun PTT Genel Müdürü Osman Tural bu duruma el attı. Çok önemli bir kültür hizmeti aslında bu. 170 yıldır onlar da bu insanların hasretini, özlemini taşıyorlar mektuplarında aslında. Böyle bir projeyi de onlardan başka kimse yapamazdı. Albüm çalışması yaklaşık 9 ay sürdü. Müzisyenlerin daha çok İstanbul&rsquo;da olması sıkıntı yarattı. Örneğin Erkan Oğur&rsquo;un da bu albümde bir eser okuyacak olmasına karşın günleri denkleştiremedikleri için bu mümkün olmadı.&quot;  

Albüm yönetmeni Özkan, Cengiz Özkan&rsquo;ın da türküsünü İstanbul&rsquo;da okuduğunu, daha sonra kaydın Ankara&rsquo;da yeniden canlandırıldığını söyledi.