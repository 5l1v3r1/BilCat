Ukranya Parlamento Başkanı Litvin, Kanuni ile Hürrem Sultan'ın aşkının anlatıldığı "Muhteşem Yüzyıl" dizisiyle ilgili soruyu cevapladı.

TBMM Başkanı Mehmet Ali Şahin, Ukrayna Parlamento Başkanı Volodimir Litvin ile bir araya geldi. 

Litvin ve Şahin, gazetecilerin sorularını yanıtladı. 

Mehmet Ali Şahin, &rsquo;&rsquo;Muhteşem Yüzyıl&rsquo;&rsquo; dizisiyle ilgili bazı tepkiler olduğunu belirterek, &rsquo;&rsquo;Bu tepkileri saygıyla ve anlayışla karşılıyorum. Ama senaristlerin bu tepkileri de ciddiye alacaklarını ve saygı duyacaklarını düşünüyorum&rsquo;&rsquo; dedi.

Aynı zamanda &rsquo;&rsquo;Tarih Profesörü&rsquo;&rsquo; olan Litvin, bir gazetecinin, Türkiye&rsquo;de bir televizyon kanalında yayınlanan ve Kanuni Sultan Süleyman ile Ukrayna&rsquo;dan gelen Hürrem Sultan&rsquo;ın hayatını anlatan &rsquo;Muhteşem Yüzyıl&rsquo; dizisiyle ilgili tartışmaları hatırlatması üzerine, hem Ukrayna&rsquo;nın hem de Türkiye&rsquo;nin kendi tarihi köklerine döndüklerini belirtti. 

İki ülkenin, geçmişte bir çok ortak noktalarının bulunduğunu anlatan Litvin, şimdi bunu yansıtmak zorunda olduklarını söyledi. 

Dünyanın hiçbir halkının tarihini bilmeden ayakta kalamayacağını ifade eden Litvin, iki ülkeyi birbirine bağlayan unsurlardan birinin de Kırım Türkleri olduğunu belirtti. 

Litvin, Hürrem Sultan ile ilgili olarak &rsquo;&rsquo;Bu kişinin etrafında bir romantizm var. Bizim yazarlarımızın çoğu, bu güzel ve tarihi kadın hakkında eserler yazdı. Bu konuda çekilen bir film var. Hürrem Sultan&rsquo;ı, bu filmde güzel oyuncumuz Olga Sumskaya canlandırdı. Bu bir film olduğu için, onu en güzel şekilde yapmak için çabalarımızı birleştirmemiz lazım. İnsani anlamda gerçekleştirmemiz gereken projeler arasındadır bu&rsquo;&rsquo; dedi.