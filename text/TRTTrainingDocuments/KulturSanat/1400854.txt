Osmanlı tarihçisi Bilkent Üniversitesi Öğretim Üyesi Prof. Dr. Halil İnalcık, Kral Faysal Uluslararası Ödülü'ne aday gösterildi.

Alınan bilgiye göre, Riyad Kral Saudi Üniversitesi, Prof. Dr. İnalcık&rsquo;ı İslam dünyasında 16. ve 19. yüzyıllar boyunca sosyo-ekonomik gelişmeler konusunda verilecek ödül için aday gösterdi.

Kral Faysal Fonu tarafından verilen ödül, dünyanın en prestijli ödülleri arasında yer alıyor. Aday gösterilenlerin milliyeti, ırkı, dili, dini ve cinsiyetinin önem taşımadığı ödül, birden fazla aday arasında paylaştırılabiliyor.

Ödülü kazananlar, bu ay ilan edilecek, altın madalya ve 200 bin dolarlık para ödülü verilecek. Ödüller sahiplerine Riyad&rsquo;da düzenlenecek resmi törenle takdim edilecek.

Prof. Dr. İnalcık Kimdir?
Prof. Dr. Halil İnalcık, 1916 yılında İstanbul&rsquo;da doğdu. Lise eğitimini Balıkesir Muallim Mektebinde tamamlayan İnalcık, Ankara Üniversitesi Dil Tarih ve Coğrafya Fakültesi Yeni Çağ Tarihi bölümünde yüksek öğrenimini yaptı. 

Doktora tezini verdikten sonra aynı fakültede Osmanlı ve Avrupa tarihi üzerinde uzun yıllar ders veren İnalcık, 1972 yılında Chicago Üniversitesi Tarih Bölümüne &quot;Osmanlı Tarihi Üniversite Profesörü&quot; olarak davet edildi.

&quot;The Ottoman Empire The Classical Age 1300-1600&quot; adlı kitabı, 1973&rsquo;te yayımlanan İnalcık, yurt içi ve dışında 19 üniversiteden fahri doktora unvanı aldı. İnalcık, Türk Bilimler Akademisi şeref üyesi olduğu gibi Amerikan, İngiliz, Sırp ve Arnavutluk akademilerine üye seçildi.

Bilkent Üniversitesinde Tarih Bölümünü kuran İnalcık, yazdığı makale ve kitaplarla Osmanlı tarihi üzerinde tartışılmaz bir otorite olarak gösteriliyor. Prof. Dr. İnalcık, halen Bilkent Üniversitesi Osmanlı Tarihi Bölümünde yüksek lisans ve doktora öğrencilerine seminer dersi veriyor.