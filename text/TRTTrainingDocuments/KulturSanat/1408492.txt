Silikozis hastası kot kumlama işçileriyle dayanışma amacıyla ünlü sanatçı ve grupların katılımıyla konser düzenlendi.


        Kot Kumlama İşçileri Dayanışma Komitesince, İstanbul&rsquo;da  organize edilen &rsquo;&rsquo;Sesimiz Nefesiniz-2&rsquo;&rsquo; başlıklı konserde Leman Sam, Mor ve Ötesi, Kardeş Türküler, Hüseyin Turan, Yasemin  Göksu, Pınar Sağ, İlkay Akkaya, Cristiane Azem, Aynur Doğan, Erdal Bayrakoğlu, Nilüfer Açıkalın, Mercan Erzincan, Mısırlı Ahmet-Galata Ritimhanesi, Marsis, Tolga Sağ, Bayar Şahin, Gülçin Santırcıoğlu, Şebnem Sönmez, Özlem Taner, Arto Tunçboyacıyan ve Metin Üstündağ gibi isimler sahneye çıktı.
     
    Ayrıca konser alanının fuayesinde, kot kumlama ile silikozis hastalığı ilişkisini anlatan sergi yer aldı.
       
  Konserin tüm geliri, silikozis hastası kot kumlama işçilerinin sağlık ve hukuki giderlerine harcanacak.