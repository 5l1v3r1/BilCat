Hasankeyf'de meydana gelen kaya düşmelerinin ardından 6 ay önce konulan ziyaretçi yasağı esnafı olumsuz etkiliyor.

 Batman&rsquo;ın Hasankeyf ilçesi, antik çağdan günümüze kadar pek çok medeniyete ev sahipliği yaptı.


İlçedeki tarihi yapılar turistlerin de ilgi odağı.

Tarihi mekanın en önemli dokularından biri de Hasankeyf Kalesi.

Kaleyi her yıl binlerce kişi ziyaret ediyor.

Yapılaşmanın yasak olduğu kalede yaklaşık 6 ay önce düşen kaya parçaları bir esnafın ölümüne neden olunca bölgeye ziyaretçi yasağı konuldu.

Diyarbakır Kültür Varlıklarını Koruma Kurulu tarafından, &quot;kaya kütlelerinin düşme riski bulunduğu&quot; gerekçesiyle konulan yasak esnafı olumsuz etkiledi.

Vatandaşlar, gerekli güvenlik önlemlerinin bir an önce alınıp bölgenin yeniden turizme açılmasını bekliyor.

 Yetkililer de esnafla aynı kaygıları taşıyor.

Kaya düşmelerini önlemeye yönelik çalışmaların ardından kale bölgesindeki yasağın Nisan ayında kaldırılması bekleniyor.