İzmir ve çevresinde 2010 yılında uzmanlarca yürütülen 13 bilimsel arkeolojik, 2 kurtarma ve 1 sondaj kazısında toplam 779 tarihi esere ulaşıldı. 

İzmir ve çevresinde yapılan kazılarda bulunan eserlerin İzmir Arkeoloji Müzesi&rsquo;ne teslim edilen eserlerin büyük bölümünü, çoğu altından yapılmış, paha biçilmez takılar oluşturuyor.

İzmir Arkeoloji Müzesi Müdürü Mehmet Tuna, yaptığı açıklamada, müzede 69 bin civarında teşhire hazır tarihi eser bulunduğunu belirterek, Kültür ve Turizm Bakanlığı&rsquo;nın desteğiyle geçen yıl yürütülen bilimsel kazı çalışmalarında tespit edilen toplam 779 tarihi eserin daha envanterlerine kayıt edildiğini söyledi.

Urla Liman Tepe Höyüğü&rsquo;nde Prof. Dr. Hayat Erkanal başkanlığında Kültür ve Turizm Bakanlığı ile Ankara Üniversitesi Sualtı Arkeolojik Araştırma ve Uygulama Merkezi (ANKÜSAM) tarafından yürütülen çalışmalarda ise geçen yıl 63 eserin çıkarıldığını anlatan Tuna, bunların da müzeye teslim edildiğini anlattı.