Yunan ve Amerikalı arkeologlar, Girit adasında yaptıkları kazılarda insanın atalarının 130 bin yıl önce denize açıldıklarını ortaya koyuyor.

Yunanistan Kültür Bakanlığı&rsquo;ndan yapılan açıklamada, Girit&rsquo;in güneyindeki Plakia bölgesinde Yunan ve Amerikalı arkeologlar tarafından iki yıldır sürdürülen kazılarda 700 bin ila 130 bin yıl öncesine tarihlenen paleolitik döneme ait yontma taşların gün ışığına çıkarıldığı belirtildi.

Bu buluntuların, neolitik çağdan (M.Ö. 7 bin ila 3 bin) önce bir adada insanların kurduğu bir yerleşimin ilk ve aynı zamanda dünyada denizciliğin en eski kanıtı olduğu belirtilen açıklamada, en az 130 bin yıl öncesine tarihlenen deniz platformunun kalıntılarının yakınında ortaya çıkarılan bu aletler ve baltaların, Akdeniz&rsquo;de deniz seyahatinin, şimdiye kadar bilinenden binlerce yıl önce yapıldığına dair kanıt teşkil ettiği kaydedildi.

Yunan Kültür Bakanlığı&rsquo;nın açıklamasında, turistik Preveli plajı yakınlarında elde edilen bu buluntuların, ayrıca ilk insanların bilişsel kapasiteleri konusundaki tahminleri de değiştirecek boyutta olduğu, bulunan aletlerin &quot;homo erectus&quot; (dik duran insan) ve Neanderthal insanın atası kabul edilen, adını Heidelberg Üniversitesi&rsquo;nden alan &quot;homo heidelbergensis&quot; adı verilen insan türüne ait olduğunun düşünüldüğü ifade edildi.