Düzce'nin Akçakoca ilçesinde görev yapan imam Nihat Açıksöz, yaban dikeni köklerinden ilginç figürler yapıyor.

Döngelli köyünün 41 yaşındaki imamı Nahit Açıksöz, ağaç ve yaban dikeni köklerinden çeşitli figürler yapıyor.

Sosyal bilimler fakültesi mezunu olan ve 21 yıldır imamlık yapan Açıksöz, 4 yıl önce caminin altında oluşturduğu atölyede, boş zamanlarını geçirmek için figür yapmaya başladığını belirtti.

Açıksöz, şöyle dedi:

&quot;Ağaç köklerinin şekilleri beni çok etkiledi. Ormandan, çevremden ve denizde kıyıya vuran kökleri ve dalları toplayarak, hayal gücümü kullanarak bilim kurgu filmlerinde gördüğüm soyut varlıkları yapıyorum. Zamanla kendimi geliştirerek yaklaşık 200 figür sahibi oldum. Bu, boş zamanlarımı değerlendirmek için harika bir uğraş. Artık figürleri halka açık fuarlarda sergilemeye başladım.&quot;

Açıksöz&rsquo;ün 200 eserden oluşan 6. sergisi büyük ilgi görüyor.