Mısır'daki gelişmeler, uluslararası petrol fiyatlarını etkiliyor.

Amerikan ham petrolünün varil fiyatı 91 dolara dayandı. Londra brent tipi ham petrolün fiyatı da 23 cent artarak 101.99 dolara yükseldi.

Yükselişin Sebebi
Fiyat artışına Mısır’daki olaylar gerekçe gösteriliyor. Gerçi Mısır dünyanın büyük petrol ihracatçıları arasında yer almıyor. Ama ham petrolün dünya piyasasına taşındığı Süveyş Kanalı, Mısır’dan geçiyor. 

Alman hammadde uzmanı Carsten Fritsch fiyat hareketlenmelerinin, huzursuzluğun bölgeyi sarma tehlikesiyle ilgili olduğunu söylüyor ve şunları kaydediyor: 

“Mısır’daki huzursuzluklar yüzünden Süveyş Kanalı’nın ve kanala paralel uzanan boru hattının kapanmasından endişe ediliyor. Diğer taraftan, olayların Libya ve Cezayir gibi ihracatçı bölge ülkelerine sıçramasından da çekiniliyor. Böyle bir durumda petrol arzı önemli miktarda düşebilir.”