Özürlüler İdaresi Başkanı Bekir Köksal, yeni yılda boş bulunan 26 bin 625 engelli memur kadrosunun doldurulacağını bildirdi. 

Engellilerin istihdama katılımlarını artırmak için yeni yasal düzenlemelerin hayata geçirildiğini hatırlatan Bekir Köksal, engelli istihdamının artırılabilmesi için işverenleri teşvik uygulamasının da sisteme dahil edilmesi gerektiğinden yola çıkılarak, İş Kanunu&rsquo;nda değişiklik yapıldığını anımsattı. 

Köksal, bu düzenlemeyle kontenjan kapsamında çalıştırılan engellilerle, korumalı işyerlerinde çalıştırılan engellilerin, sigorta primine ait işveren hisselerinin tamamının, kontenjan fazlası engelli çalıştıran, yükümlü olmadıkları halde engelli çalıştıran işverenlerin çalıştırdıkları her bir engelli için sigorta primine ait işveren hisselerinin de yüzde 50&rsquo;sinin Hazinece karşılanmasının sağlandığını anlattı. 

Kurumların boş memur kadrolarına engelliler için yılda 3 kez sınav açabildiklerini belirten Köksal, kamuda ilk defa işe alınacak engellilerle ilgili düzenlemeyle kamudaki engelli istihdamı ve kadro sınırlamasının yeniden düzenlendiğini söyledi. 

Dolu kadro sayılarının yüzde 3&rsquo;ü oranında özürlü çalıştırmak zorunda bulunan ancak bu yükümlülüklerini kadro sınırlaması ve diğer nedenlerle yerine getiremeyen kamu kurum ve kuruluşların bu sınırlandırmasının kalktığını anımsatan Köksal, engelli istihdamının, kamuya tahsis edilen kadroların dışında değerlendirileceğini belirtti.

Engelli Memur Sayısı 21 Bin 875 Oldu
Köksal, Devlet Personel Başkanlığı verilerine göre 2002 yılında kamu kurumlarında istihdam edilen engelli memur sayısının 6 bin 103 iken, geçen yıl sonu itibariyle 21 bin 875&rsquo;e yükseldiğini belirterek, son yıllarda engellilerin istihdamına ilişkin pek çok düzenlemeyle bu alandaki iyileştirmeyi sağlamaya çalıştıklarını anlattı.

En Fazla Açık Milli Eğitim Bakanlığı&rsquo;nda
Köksal, açık bulunan 26 bin 625 kadronun, yaklaşık 10 bininin Milli Eğitim Bakanlığında, 6 bin 900&rsquo;ünün Emniyet Genel Müdürlüğünde, 2 bin 800&rsquo;ünün Sağlık Bakanlığı&rsquo;nda, bin 600&rsquo;ünün Diyanet İşleri Başkanlığı&rsquo;nda, bin 600&rsquo;ünün Adalet Bakanlığında ve 800&rsquo;ü Tarım ve Köyişleri Bakanlığında, geri kalanının da diğer kurumlarda bulunduğunu bildirdi.

Bekir Köksal, yeni yılda boş bulunan engelli kadroları için kamu kurum ve kuruluşlarıyla iletişime girilerek kadroların doldurulması yönünde ortak çalışmalar yapılacağını, ayrıca bu kapsamda işverenlerin engellilere bakış açısındaki zihin değişikliğini sağlamak için de projeler üreteceklerini sözlerine ekledi.