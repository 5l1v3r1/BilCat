EPDK Başkanı Hasan Köktaş, 2011 yılında elektrik ve doğalgaz piyasalarında toplam 6 milyar 852 milyon lira yatırım yapılacağını bildirdi.

Enerji Piyasası Düzenleme Kurumu (EPDK) Başkanı Hasan Köktaş, onayladıkları tarifelere göre 2011 yılında elektrik ve doğalgaz piyasalarında toplam 6 milyar 852 milyon lira yatırım yapılacağını bildirdi.

850 Bin Yeni Abone
Enerji sektöründe özel sektör payının giderek arttığını anlatan Köktaş, bu çerçevede 2008 yılında yüzde 96,6 olan BOTAŞ&rsquo;ın pazar payının 2010 yılı sonunda yüzde 85&rsquo;e düştüğünü, doğalgaz dağıtım sektörüne yapılan yatırım tutarının da 8 milyar liraya ulaştığını ve geçen sene 850 bin yeni aboneye ulaşıldığını söyledi.

Kayıp-Kaçak Yüzde 10&rsquo;a Düşecek
21 elektrik dağıtım şirketinin kayıp-kaçak ortalamasının 2011&rsquo;de yüzde 15 olarak tahmin edildiğini ifade eden EPDK Başkanı, bu oranın 2012&rsquo;de yüzde 13&rsquo;e, 2013&rsquo;de yüzde 12&rsquo;ye, 2014&rsquo;te yüzde 11 ve 2015&rsquo;te yüzde 10&rsquo;a düşürülmesinin hedeflendiğini bildirdi. 

Köktaş, kayıp-kaçak miktarının azaltılmasından dolayı toplam 3,3 milyar liralık tasarruf elde edilebileceğini, bu rakamın da tüketicilere olumlu yansıyacağını kaydetti.

5 Yılda 8 Milyar Yatırım
Önümüzdeki 5 yılda dağıtım şirketlerinin toplam 8 milyar 894 milyon 164 bin 181 lira yatırım harcaması yapacağını ifade eden Köktaş, bunun 410 milyon 714 bin 431 bin lirası perakende satış hizmet yatırımları, 8 milyar 483 milyon 449 bin 749 lirası da dağıtım yatırımı olacağını dile getirdi.

2011 Yatırım Seferberliği Yılı
2011 yılına ilişkin değerlendirmelerde bulunan Köktaş, elektrik ve doğalgaz piyasalarında onayladıkları tarifelere göre, üretim, iletim ve dağıtım sektöründe 2011&rsquo;de 5 milyar 854 milyon lirası özel sektöre ait olmak üzere toplam 6 milyar 852 milyon lira yatırım yapılacağını bildirdi.

Köktaş, bir yıl içinde devreye alınan yatırımlar bakımından 2011&rsquo;de ilk defa yenilenebilir enerji kaynaklarının diğer enerji türlerini geçmiş olacağını vurguladı.

Elektrikli Taşıtlar
Elektrikli taşıtlara ilişkin hazırlanan düzenleme taslağını geçen haftaki Kurul toplantısında görüştüklerini anlatan Köktaş, taslağın önümüzdeki günlerde kurumun web sayfasında yayınlanarak görüşe açılacağını bildirdi.

Akaryakıt ve LPG sektöründe 1 Şubat&rsquo;tan itibaren tüm mal promosyonların kalkacağını hatırlatan Köktaş, 1 Nisan&rsquo;dan itibaren de 1000 PPM&rsquo;lik yüksek kükürtlü motorin kullanımının sona ereceğini, 1 Temmuz&rsquo;dan itibaren de tüm akaryakıt istasyonlarında otomasyon sisteminin işlerlik kazanacağını kaydetti.