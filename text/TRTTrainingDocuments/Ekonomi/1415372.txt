ABD, İran'ın füze yapımına destek sağlayan, 2 Türk vatandaşı ile İstanbul merkezli 3 şirketi kara listeye aldı.


Amerika Birleşik Devletleri, İran&rsquo;ın balistik füze yapımına destek verdikleri ve malzeme sağladıkları gerekçesiyle Türkiye ve İran&rsquo;da bulunan 6 kişi ile 5 ticari kuruluşu kara listeye aldı.

Hazine Bakanlığından yapılan açıklamada, sözkonusu kişi ve kuruluşların şu ana kadar İran Uzay ve Havacılık Endüstrileri Kurumu&rsquo;na 7 milyon dolarlık malzeme sağladıkları belirtildi.

İran&rsquo;ın 2-3 bin kilometre menzili olan kıtalararası balistik füzelerinin yapımını gerçekleştiren kurum, Amerikan Hazine Bakanlığı tarafından 2005 yılında kara listeye alınmıştı.

Amerikalı yetkililer, İran kurumuna para transferi gerçekleştiren kurum ve kişilerin de mal varlıklarını donduracağını açıklamışlardı.

Amerika Birleşik Devletleri Hazine Bakanlığı&rsquo;nın açıklamasında 2 Türk vatandaşı ile İstanbul merkezli 3 şirketin İran Uzay ve Havacılık Endüstrileri Kurumu ile ticari alışveriş yapmasının engellendiği belirtildi.

Sözkonusu kişiler ve şirketlerin isimleri ise açıklanmadı.