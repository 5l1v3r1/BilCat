Rekor ikramiye kime gitti... İşte detaylar...

ABD&rsquo;li internet arama motoru Google, nisan ayında görevden ayrılacak Üst Yöneticisi (CEO) Eric Schmidt&rsquo;e 100 milyon dolar ikramiye verdi.

Şirketten yapılan açıklamada, ikramiyenin, hisse, hisse senedi opsiyonları ve son 4 senedeki rüçhan haklarını kapsadığı belirtildi.

Google&rsquo;dan geçen günlerde yapılan açıklamada, şirketin kurucularından 37 yaşındaki Larry Page&rsquo;in Üst Yöneticiliği, 10 yıldır şirketin Üst Yöneticiliği görevini yürüten Eric Schmidt&rsquo;den 4 Nisan&rsquo;da devralacağı ifade edilmişti.

Şirketin kurucuları Sergey Brin ve Larry Page ile Eric Schmidt, maaşlarını 1 dolarla sınırladı. Ancak üçü Google&rsquo;ın hisselerinin kontrolünü elinde bulunduruyor.

Schmidt, nisan ayında Üst Yöneticilikten ayrıldıktan sonra Google&rsquo;da kalarak İcra Kurulu Başkanlığını yürütecek.