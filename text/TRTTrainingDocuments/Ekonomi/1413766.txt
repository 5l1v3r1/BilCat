Hükümet küçülmeden hava koşullarını sorumlu tuttu. Merkez uyardı: "Enflasyon artacak, yaşam koşulları kötüleşecek."


İngiltere ekonomisi, 2010&rsquo;un son 3 ayında yüzde 0,5 küçülerek, tahminlerden daha kötü bir performans sergiledi.

Merkez Bankası da enflasyonun artacağı ve yaşam koşullarının kötüleşeceği uyarısında bulundu.

Hükümetse, küçülmeden geçen Aralıktaki zorlu kış koşullarını sorumlu tutuyor. Ancak Ulusal İstatistik Kurumu&rsquo;na göre, havalar kötü olmasaydı da göstergeler bir ekonomik canlanmaya işaret etmeyecekti.

Kemer Sıkma Programından Geri Adım Atılmayacak
Maliye Bakanı George Osborne sonucun düş kırıklığı yaratıcı olduğunu ancak kemer sıkma programından geri adım atmayacaklarını söyledi.

Büyüme rakamları, bu yıl içine kamu harcamalarında ciddi oranda kesintilerin yapılacağı ülkede ekonominin geleceğine ilişkin kaygıları artırdı.

&quot;Halkın Büyümeyle İlgili Kaygıları Yerinde&quot;
BBC ekonomi editörü Stephanie Flanders, enflasyonun beklenenden daha fazla çıkması nedeniyle geçim şartları ağırlaşan halkın büyümeyle ilgili kaygılarının yerinde olduğunu söylüyor.

Resesyondan en geç çıkan gelişmiş ülkelerden biri olan İngiltere&rsquo;de ekonomi son 4 çeyrektir büyüyordu.

Uzmanlar, ekonominin 2010&rsquo;un son 3 aylık döneminde büyümesini bekliyordu.

Bu yüzden rakamlar, herkesi şaşırttı. 

Küçülmede en fazla pay inşaat sektörüne ait. Bu sektör, yüzde 3,3 oranında küçüldü. İmalat sektöründe ise yüzde 1,4&rsquo;lük bir artış görüldü.