EPDK, 10 numaralı yağların Petrol Piyasası Kanunu'na göre kaçak petrol ürünü olarak değerlendirileceği yönünde görüş bildirdi.

Enerji Piyasası Düzenleme Kurumu (EPDK), otobüs, minibüs ve kamyonlarda yakıt olarak kullanılan ve çevre kirliliğine neden olduğu bildirilen 10 numaralı yağların Petrol Piyasası Kanunu&rsquo;na göre kaçak petrol ürünü olarak değerlendirileceği yönünde görüş bildirdi.

Kayseri Çevre ve Orman Müdürlüğü, bir süre önce EPDK&rsquo;ya resmi yazı ile başvurarak, kent merkezinde toplu taşımacılıkta kullanılan eski tip otobüslerin 10 numara yağ kullandığını ve egzozlardan çıkan dumanın çevre kirliliğine neden olduğunu belirterek, otobüslerde 10 numara madeni yağların yakıt olarak kullanılıp kullanılamayacağı konusunda bilgi istedi.

EPDK, &quot;Dizel motorların petrolden ve bitkisel-hayvansal esaslı yağlardan elde edilen birçok madde ile çalıştırılması mümkündür. Bu kapsamda söz konusu otobüslerde madeni yağların yakıt olarak kullanılabileceği değerlendirilmektedir&quot; şeklinde görüş bildirdi.

Kayseri Çevre ve Orman Müdürlüğü, EPDK&rsquo;ya yeniden başvuru yaparak özel halk otobüslerinin büyük çoğunluğunun 10 numara madeni yağ kullandığını, bu tür araçlarda yapılan egzoz ölçümlerinde de normal değerlerin alındığı ancak Petrol Piyasası Kanunu&rsquo;nda akaryakıt olarak değerlendirilmeyen 10 numara yağların yakıt olarak kullanılamayacağını belirterek, yeniden bilgi verilmesini istedi.

Daha önce bu tür yağların yakıt olarak kullanılabileceği yönünde görüş bildiren EPDK, Kayseri Valiliği ile Çevre ve Orman Müdürlüğü&rsquo;ne gönderdiği resmi yazıda 10 numaralı madeni yağların Petrol Piyasası Kanunu&rsquo;na göre araçlarda kullanımının ve enerji elde edilmesi için kullanımının mümkün olmadığını belirterek, şu görüşlere yer verdi:

&quot;Bu kapsamda madeni yağların da dahil olduğu, akaryakıt harici petrol ürünlerinin yakılarak enerji elde edilmesi amacıyla piyasaya arzı 5015 sayılı Petrol Piyasası Kanunu&rsquo;na göre mümkün değildir. Bu nedenle incelememize konu olan maddelerin, motorlu taşıtlarda enerji elde edilmesi amacıyla kullanıldığı tespit edildiğinden, otobüs ve kamyonlarda kullanılamayacağı, bu tür yakıtların kaçak petrol olarak değerlendirilebileceği değerlendirilmektedir&quot;