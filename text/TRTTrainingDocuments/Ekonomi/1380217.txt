Devlet Demiryolları Genel Müdürlüğü hızlı tren bilet fiyatlarına zam yapılmayacağını bildirdi.

Açıklama Devlet Demiryollarından geldi. Yüksek hızlı trenlerle seyahat eden vatandaşlar uzun bir süre daha avantajlı fiyatlardan faydalanabilecek.

Devlet Demiryolları Ankara-Eskişehir arasında faaliyet gösteren yüksek hızlı trenlerin fiyat tarifesinin yeni yılda da geçerli olacağını duyurdu.

Artan yolcu talebini karşılamak amacıyla saat başı seferlere başlayan yüksek  hızlı trenlerle bugüne kadar tam 2 milyon 850 bin kişi seyahat etti.

Ankara-Eskişehir hattındaki yüksek hızlı trenler 13 Mart 2009 tarihinde hizmete girmişti.

 Bu arada Devlet Demiryolları Genel Müdürlüğü, anahat ve bölgesel trenlere, girdi fiyatlarının artması nedeniyle 15 Ocak&rsquo;tan itibaren geçerli olmak üzere yüzde 7 oranında zam yaptı.