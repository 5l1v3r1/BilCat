IMF Dünya Ekonomik Görünümü ve Küresel Mali İstikrar raporlarını açıkladı, mali istikrarın hala sağlanamadığına vurgu yaptı.

Uluslararası Para Fonu IMF yayınladığı 2 raporda, küresel mali istikrarın hala sağlanamadığını ve ekonomik iyileşmenin önündeki risklerin hala yüksek olduğunu dile getirdi.

IMF Dünya Ekonomik Görünümü ve Küresel Mali İstikrar raporlarını açıkladı.

IMF bu 2 raporda, dünya ekonomisinin genel durumunu küresel mali krizin doruğa ulaştığı döneme kıyasla çok daha iyi görüyor.

Büyüme Tahmini Yükseldi
Bunun sonucu olarak küresel ekonomi için büyüme tahminini de yüzde 4,2&rsquo;den yüzde 4,4&rsquo;e yükseltti.

IMF, ekonomik iyileşme ve mali piyasalarda istikrarın sağlanması adına ciddi mesafe kaydedildiğini düşünüyor.

Ancak büyümenin dünyanın farklı bölgelerine eşit olarak dağılmadığına dikkat çeken IMF, mali sektörde de risklerin devam ettiğini vurguladı.