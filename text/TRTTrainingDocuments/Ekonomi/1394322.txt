Merrill Lynch raporuna göre, şu anda 2.05 lira ola Euro/TL paritesi haziran sonunda 1.62 liraya kadar gerileyecek. Yılı ise 1.80 liradan bitirecek.



Merrill Lynch Varlık Yönetimi’ne göre gelişmiş ekonomilerdeki para politikası hâlâ olağanüstü gevşek. Fakat gelişmiş pazarlar dolar yaratırken gelişmekte olan piyasalarda dolar rezervlerini artırdı. Bu durum hem dolar hem de Euro üzerinde baskı yaparak, değer kaybetmesine yol açabilir. 

Euro’nun 2011 yılında da zayıf kalacağını ifade eden Merrill Lynch Varlık Yönetimi Portföy Strateji Uzmanı Johannes Jooste, doların biraz daha rahat bir seyir izleyeceğini belirtiyor. 

Bu durumun Yuan ve gelişmekte olan piyasalara ait bazı başka para birimlerin yükselmesini tetiklemesi ticarette de gergin bir dönem geçirilmesine yol açtı. Para birimlerinin aşırı ya da az değerlenmesiyle varlık değerlemeleri bozulurken; bu sorunun 2011 yılında daha da kötüleşmesi bekleniyor.

Türkiye Taçlanacak


Merrill Lynch Başekonomisti Türker Hamzaoğlu, 2011 yılının Türkiye için &quot;Mezuniyet Yılı&quot; olacağını ve uzun süredir ekonomide yapılan reformların bu sene Türkiye&rsquo;yi yatırım yapılabilir ülke notu ile taçlandırılacağını söyledi. 
Hamzaoğlu, S&P ve Moody&rsquo;s Türkiye&rsquo;nin kredi notlarını sırasıyla &rsquo;BB+&rsquo; ve &rsquo;Ba1&rsquo;e çıkaracağını Fitch&rsquo;in ise &rsquo;BBB-&rsquo;ye yükseltmesini beklediklerini kaydetti. 


Hamzaoğlu, Türkiye’nin 2011’de yüzde 5.3’lük bir büyüme imza atıp, gelişmekte olan Avrupa ülkelerini geride bırakacağını da belirtti. 

Merrill Lynch&rsquo;in raporunda  Türkiye&rsquo;nin yatırım yapılabilir seviyeye çıkmasının önündeki engel, cari açık olarak belirtilirken, “doğru adımların atılması durumunda, önümüzdeki on yılda Türkiye, cari açık sorununa çözüm bulabilir” ifadesi kullanıldı. 

Merrill Lynch bununla birlikte, 2011’de ABD’nin 2010’daki yüzde 2.7’lik büyümenin gerisine düşerek, yüzde 2.1’lik bir büyümeye imza atacağını, Brezilya’nın yüzde 4.1, Rusya’nın yüzde 4.5 ile büyüyeceğini tahmin ediyor. 

2010’da rekor bir büyüme rakamına imza atan Çin’in, imalat sektöründeki yavaşlama nedeniyle, 2011’de yüzde 9.1’lik bir büyüme hızı yakalayacağına işaret edildi. 

Hisse Senedi 

Merrill-Lynch, 2011 yılına yönelik yatırım stratejileri tahminlerini de paylaştı. Avrupa’yı etkisi altına alan borç krizi ve ABD’de büyümenin istenen düzeye ulaşmamasından dolayı, yatırımcıların devlet tahvillerinden çok hisse senetlerine odaklanacakları ifade edildi.

Merrill Lynch Varlık Yönetimi Portföy Strateji Uzmanı Johannes Jooste, “Dünya ekonomisi iyileşirken, yatırımcıların şirket ve devlet tahvillerinden çok hisse senedi piyasasına yönelmesini tercih ediyoruz” dedi. 

2011 yılında yüksek riskli yatırımlardan kaçınılması gerektiğine işaret eden Jooste, emtiaya yönelmenin doğru bir karar olduğunu belirtti. 

Merrill Lynch, 2011’de emtiada özellikle altın ve bakır fiyatların yükseliş beklerken, altının Aralık 2011 sonunda 1,500 dolar, bakırınsa 1,200 dolar çıkacağını tahmin ediyor. 

Son on yılın en çok tercih edilen yatırım araçlarından biri olan altın, 2010’da yükselişini sürdürdü ve toplamda bir yıl öncesine kıyasla yüzde 30 oranında değerlendi.