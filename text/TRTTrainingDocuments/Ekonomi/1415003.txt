Borsalar tepki alımlarıyla yönünü yukarı çevirdi. Döviz ise düşüşe geçti.

Mısır&rsquo;da yaşananlar geçen haftadan beri küresel piyasalar üzerinde ciddi bir baskı yarattı. Borsalar kayıpların ardından yavaş yavaş denge bulma çabasına girdi.

New York Borsası&rsquo;nda Dow Jones Sanayi ve Nasdaq teknoloji endeksleri hafif artıda kapandı.

Amerika&rsquo;da başlayan toparlanma çabası sabah, avrupa borsalarıyla birlikte İstanbul Borsası&rsquo;na da yansıdı.

Asya Pasifik piyasalarında da alımlar göründü. 

İstanbul Borsası&rsquo;nda hisse senetleri günün ilk yarısında ortalama %  1,43 değer kazandı. Döviz ve faiz ise hafif geriledi.

Dün 1 lira 61 kuruşa kadar yükselen Amerikan Doları, serbest piyasada 1 lira 58 kuruşa indi. Avro, 2 lira 18 kuruşa düştü.

Tahvil ve bono piyasasında gösterge tahvilin bileşik faizi de yüzde 8,12 seviyesine geriledi.

Uluslararası piyasalarda altının ons fiyatı bin 337 dolar. 

Kapalıçarşı&rsquo;da Cumhuriyet altını ise 455 liradan alıcı buluyor.