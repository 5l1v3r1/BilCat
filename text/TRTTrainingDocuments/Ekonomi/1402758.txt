Enflasyon rakamlarını belirleyen ürünlerden oluşan enflasyon sepeti yenilenecek.

Enflasyon sepetinde hangi ürünler bulunuyorsa, enflasyonu bu ürünlerin fiyatındaki değişimler belirliyor. Sepetteki ürünleri ise kullandıklarımız ve kullanmadıklarımız belirliyor.

Enflasyon rakamlarının başrolündeki bu sepetin içeriği haftaya değişecek. Tüketimde ağırlığını yitiren ürünler sepetten çıkacak, ağırlık kazananlar ise dahil olacak.

2003 yılından bu yana, her yıl ocak ayında yenilenen enflasyon sepeti için alım-satım istatistikleri esas alınıyor. Yapılan tüketim harcamaları araştırması ile 1 Ocak-31 Aralık tarihleri arasında yıl boyunca hanelerin tüketim kalıpları çıkarılıyor.

Öyle ki, tüketici markete ne zaman gitti, neyi, ne kadara aldı, hepsi tespit ediliyor.  

Bunun için ise, her hafta taze meyve-sebze fiyatlarıyla, akaryakıt ve tüpgaz fiyatları, ayda bir kira fiyatları, ayda iki kere de diğer ürünlerin fiyatları derleniyor.

Bu istatistiklerin yanında, ürünlerin toplam harcama içindeki yeri ve kullanımı da hesaba katılıyor.