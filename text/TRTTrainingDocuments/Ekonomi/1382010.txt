20'den fazla ülkeyi kapsayan bir araştırmada, yeni yıldan beklentiler mercek altına alındı. 

Dünyayı saran mali krizin en ağır sonuçlarından olan işsizlik ve alım gücünün azalması, son birkaç yıla damgasını vuran konulardan biri...
     
Yeni yılla birlikte beklentilerin arttığı şu günlerde, 24 ülkeyi kapsayan bir araştırma, en yaygın yeni yıl kararının &quot;Daha fazla para kazanmak&quot; olduğunu ortaya koydu.
    
 18 bin dolayında kişinin katıldığı araştırmaya göre, daha fazla para biriktirmek ve daha iyi bir bütçe yönetimi, &quot;En sık rastlanan yeni yıl kararları&quot; listesinde  ikinci ve üçüncü sırada.
     
Araştırmada, 10 yeni yıl kararından neredeyse 7&rsquo;sinin parayla ilintili olduğu göze çarpıyor.
     
Bu sonuç, insanların ekonomik krizin etkilerini şiddetli şekilde hissettiğinin göstergesi... 
     
Kazanç ve maddi kaynakları içermeyen yeni yıl kararlarına bakıldığında, daha sağlıklı bir yaşam tarzı ilk sırada yer alıyor. 
     
Araştırmada dikkat çeken bir bölüm daha var.
     
&quot;2010, hem benim he de ailem için kötü geçti&quot; diyenlerin oranı azımsanmayacak kadar fazla. 
     
Öyle ki, katılımcıların neredeyse yarısı, böyle bir değerlendirmede bulundu.
     
Ancak insanlar genel olarak 2011 yılından umutlu.  
     
 2011 yılının geçen yıla kıyasla daha iyi geçeceğini düşünenlerin oranı yüzde 75&rsquo;i geçiyor.
    
 Bu arada yeni yıl kararları alan kesimi daha çok, gelir düzeyi yüksek, eğitimli, iş sahibi, 35 yaşın altında ve bekarlar oluşturuyor.