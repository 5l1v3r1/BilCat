Denizli Meyve ve Sebze Komisyoncuları Derneği Başkanı Halil Öztürk, Mart ayında soğanın kilogramının 3 TL'yi bulabileceğini bildirdi.

Öztürk, yoğun bir yağış döneminin ardından depolardaki soğanların çürümeye başladığını söyledi.

Soğanda baş döndürücü bir yükselişin yaşanacağını belirten Öztürk, “Depolarda bulunan soğanların yüzde 40&rsquo;ı çürüdü. Üreticinin cebine olumsuz yansıyacak bu yükseliş. Dünyanın hiçbir ülkesinde soğan fiyatları 3 TL&rsquo;yi bulmamıştır.

 Tüketicinin mağdur edilmemesi adına planlamaların zamanında yapılması gerekiyor. Çürüme göz önüne alınarak bir tarım politikası ortaya çıkarılsaydı, ilerleyen günlerde yaşanacak sıkıntıyla karşı karşıya kalmazdık” dedi.

Şu an için Denizli halinde soğanın kilogramının 1,5 TL&rsquo;den satıldığını bildiren Öztürk, soğan fiyatlarında yükselişin yeni ürün hasadına kadar süreceğini tahmin ettiklerini de sözlerine ekledi.