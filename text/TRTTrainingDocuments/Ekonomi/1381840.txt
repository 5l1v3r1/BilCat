Devlet Bakanı ve Başbakan Yardımcısı Ali Babacan, ''Enflasyon rakamı ülkemiz için hayırlı olsun, hedefin altında gerçekleşti'' dedi.

Başbakan Yardımcısı Babacan, özel bir televizyon kanalında katıldığı 
 programda soruları yanıtlarken, enflasyon rakamlarını kamuoyu ile aynı zamanda 
 öğrendiklerine işaret etti.
         Babacan, &rsquo;&rsquo;2010, büyümede hedefin üzerine çıkılan, enflasyonda hedefin 
 altında kalınan bir yıl oldu. İkisini bir arada elde etmek dünya ekonomi 
 literatürüne geçen bir vaka olacaktır&rsquo;&rsquo; dedi.
         Özellikle işlenmemiş gıda fiyatlarındaki değişikliğin, enflasyon 
 rakamlarındaki oynaklığı artırdığını vurgulayan Babacan, sebze fiyatlarında arz 
 kaynaklı fiyat oynaklıkları yaşandığını söyledi. Babacan, Avrupa İstatistik 
 Kurumu&rsquo;nun, kısa süreli fiyat oynaklıklarının enflasyona etkisini en aza indirmek 
 için daha uzun vadeli hareketlere baktığını belirterek, TÜİK&rsquo;in bunu yapmadığını 
 anlattı. Özellikle et ve sebze fiyatlarındaki artışın enflasyonu olumsuz 
 etkilediğini kaydeden Babacan, &rsquo;&rsquo;Enflasyon yüzde 9 çıktığında, bunun 3 puanı et 
 ve sebzeden geliyordu. Bunlarda fiyat artışı olmasa enflasyon yüzde 6 olacaktı&rsquo;&rsquo; 
 diye örnek verdi.
         
Memur Zammı
Memur maaşlarına enflasyon farkı uygulaması ile ilgili soru üzerine Bakan 
 Babacan, &rsquo;&rsquo;Memur maaşlarının enflasyonun altında kalmaması prensibimiz var. Bu 
 bir yasa değil. Sözümüz neyse o. Hesabını yaparız, kuruşuna kadar yansıtırız. 
 (Enflasyon az arttı, maaşlara düşük artış yapılacak) diye üzülmemek lazım. Demek 
 ki fiyatlar o kadar artmış. Memurun satın alma gücü değişmeyecek&rsquo;&rsquo; dedi.