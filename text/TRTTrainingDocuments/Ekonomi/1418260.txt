2010'da İstanbul'da yabancı yatırımcının taahhüt ettiği sermaye değeri 2009 yılına göre yüzde 119 arttı.

İTO, İstanbul&rsquo;da yeni kurulan firmalar içinde yabancı yatırımcılara ait değerlendirmelerini sürdürüyor. İTO&rsquo;nun yeni kayıt ve iptal edilen firma kuruluşlarını esas alarak hazırladığı, &quot;2010 Yılı Yeni Kayıt ve Kapanış Yaptıran Firmalarda Yabancı Yatırımcı ve Sermaye Durumu&quot; raporu açıklandı.

Rapora göre 2010 yılının tamamında İstanbul&rsquo;da yabancı yatırımcının taahhüt ettiği sermaye değeri yüzde 118,66 artış gösterdi. 

Aynı dönemde yabancı yatırımcı sayısı ise yüzde 20.22 arttı. 2010&rsquo;da 3.044 yabancı yatırımcı tarafından toplam 823 milyon 352 bin 513 TL&rsquo;lik sermaye tutarında şirket kuruldu. 

2009 yılında ise yabancı yatırımcı sayısı 2.532, yabancı sermaye değeri de 376 milyon 541 bin 260 TL olmuştu.

İstikrar, Yabancı Sermayeyi Cezbediyor
İstanbul Ticaret Odası Başkanı Murat Yalçıntaş, İstanbul&rsquo;da yeni şirket kuruluşunda taahhüt edilen yabancı sermaye değerinin 2009 yılına göre iki kat artarak, 2006 yılından itibaren en yüksek seviyesine ulaştığını söyledi. 

Yalçıntaş, &quot;Global kriz sonrası iktisadi faaliyetteki toparlanmanın beklenenden hızlı olması 2010 yılında yabancı sermayeli şirket kuruluşlarını rekor seviyeye taşıyan nedenler arasında. 

Ayrıca finansal sistemdeki istikrarın yanı sıra, kredi derecelendirme kuruluşlarının ülkemiz ekonomisi için ortaya koyduğu olumlu görüşün de yabancı yatırımcıları cezbettiğini ettiğini görüyoruz&quot; dedi.

En Çok Elektrik-Elektronik Sektöründe
2010 yılında yeni kurulan şirketlerde yabancı sermayenin en çok ilgi gösterdiği sektör elektrik-elektronik sektörü oldu. 

Bu sektörde 450 yabancı yatırımcı, toplam 256 milyon TL sermayeli yeni şirket kuruluşu gerçekleştirdi. Elektrik-elektronik sektörünü 191 milyon TL yatırılan yabancı sermaye toplamı ile Müşavirlik Hizmetleri Sektörü takip etti.

İstanbul&rsquo;a gelen yabancı yatırımcı sayısının yüzde 32&rsquo;si, taahhüt edilen sermayenin ise yüzde 63.60&rsquo;ı üç ana sektörde yoğunlaştı.

 En çok yabancı yatırımcı çeken sektörler sıralamasında, toplam yabancı yatırımcı içinde yüzde 14.78 pay ile elektrik-elektronik ve bilişim, yüzde 9.03 pay ile inşaat, yüzde 8.18 ile ulaştırma sektörleri ilk sıraları paylaştı.

Yabancı sermaye değerlerinde; toplam yabancı sermayenin yüzde 31.03&rsquo;ü elektrik-elektronik, yüzde 23.20&rsquo;si Müşavirlik Hizmetleri, yüzde 9.37&rsquo;si inşaat, yüzde 8.66&rsquo;sı banka-sigorta sektörlerine yönelik kullanıldı.