Dondurucu soğuklar ve ihracattaki artış yüzünden sebze fiyatları yükselişe geçti.

Tüm yurdu etkisi altına alan zorlu kış koşulları, sebze fiyatlarında da yükselişe yol açtı.

         Antalya Büyükşehir belediyesi Toptancı Hal Müdürü Rıza Uysal, Antalya Toptancı Hali&rsquo;ne ocak ayında gelen ürün miktarı, geçen yılın aynı ayına göre yüzde 10 civarında artmasına rağmen, fiyatların yüksek seyrettiğini bildirdi.

         Rıza Uysal, başta dolmalık biber olmak üzere, biber, salatalık, patlıcan, fasulye ve domatesin fiyatının yüksek olduğunu kaydetti.
 Rıza Uysal, domatesin geçen yıl 70-80 kuruştan işlem gördüğünü hatırlatarak, bu yıl domates fiyatının 1,5 lira civarında olduğunu ve fiyatın uzun süredir bu düzeyde kaldığını kaydetti.

Sebze fiyatlarının yükselmesinde dönemsel etkilere de işaret eden Rıza Uysal, şunları söyledi:

         &rsquo;&rsquo;Çetin kış koşulları, seralardaki birincil ürünlerin tükenmesi ve ihracatın canlanmasıyla sebze fiyatlarındaki yükseliş sürüyor.
 Oysa hale giren ürün miktarı arttı.
 Buna rağmen, ülkemizin tamamını etkisi altına alan dondurucu soğuklar sebze fiyatlarını yükseltti.
 Üretici, havalar soğudukça, serada daha fazla yakıt kullandığı için yakıt ve işçilik maliyeti de artıyor. 
Bunun yanı sıra ihracatta yaşanan sorunların çözümü konusunda ilerlemeler kaydedildi. 
Son olarak, Ukrayna tarafından ihracatla ilgili kısıtlamaların kaldırılması piyasanın canlanmasını sağladı. 
Tüm bu etkenler bir araya gelince fiyatlar da yüksek seyrini korudu.&rsquo;&rsquo;