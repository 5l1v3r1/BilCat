Küresel krizle sarsılan Avrupa ülkelerinde otomotiv sektörü küçülürken, Türkiye sıralamada yükseliyor.

Geçen aralık ayında, 27 AB ülkesi ile İzlanda, Liechtenstein, Norveç ve İsviçre&rsquo;den oluşan Avrupa Serbest Ticaret Bölgesi (EFTA) ülkeleri toplamında, önceki yılın aynı ayına göre yüzde 2,7 daralma yaşandı. 

Türkiye ise Aralık ayı satışları ile Avrupa ülkelerinden farklı olarak müspet bir gelişme gösterdi. Otomotiv Distribütörleri Derneği (ODD) verilerine göre, geçen ay, önceki yılın aynı dönemine göre otomobil satışları yüzde 73,95 artarak 99 bin 461 adet olarak gerçekleşti. Aralıkta satışlarda, en yüksek satış seviyesine ulaşıldı. 
Türkiye 5. Sıraya Çıktı
Zaman gazetesinin haberine göre Aralık ayı otomobil satışları ile Türkiye, Avrupa otomobil satışlarında 5. sıraya yükseldi. 

Yıllık satışlarda da Türkiye&rsquo;nin başarısı dikkat çekiyor. Ocak-aralık döneminde Türkiye&rsquo;de toplam otomobil satışları geçen yılın aynı dönemine oranla yüzde 37,85 artarak 509 bin 784 adet oldu. 

Türkiye, Çin ve Hindistan gibi gelişmekte olan ülkelerle benzer bir seyir gösteriyor. 2010 yılı Çin otomobil pazarı geçen yıl ocak-aralık dönemine göre yüzde 33 artış ile 13,8 milyona ulaştı. 

Geçen yılın toplam otomobil satışları ile Türkiye, Avrupa otomobil satışları sıralamasında 7. sıraya yükseldi.
En Büyük Düşüş Yunanistan&rsquo;da
Avrupa&rsquo;da Aralıkta 1 milyon 48 bin 378 otomobil satışı gerçekleşti. Geçen ay en sert düşüş yüzde 61,9 ile Yunanistan&rsquo;da gerçekleşirken, ardından yüzde 23,9 ile İspanya ve yüzde 21,7 ile İtalya&rsquo;da görüldü. 
En Büyük Artış Letonya&rsquo;da
Satışlarını en çok artıran ilk üç pazar ise sırasıyla Letonya yüzde 203,5, İzlanda yüzde 120,6 ve Slovakya yüzde 81,5 oranıyla yer aldı. 2010 yılı Ocak-Aralık dönemi toplam Avrupa satışları bir önceki yılın aynı dönemine göre yüzde 4,9 azalışla 13 milyon 785 bin 698 adet olarak gerçekleşti. 

2009 ve 2010 yılları 12 aylık gerçekleşen kümülatif otomobil pazarı kıyaslandığında en belirgin düşüş yüzde 35,8 ile Yunanistan&rsquo;da gerçekleşirken, hemen ardından yüzde 28,9 ile Bulgaristan ve yüzde 25,1 ile Macaristan yer aldı. 

2010 yılı 12 aylık en yüksek artış sırasıyla; İrlanda (yüzde 54,7), İzlanda (yüzde 53,8) ve Portekiz&rsquo;de (yüzde 38,8) gerçekleşti.