Denizli Acıpayam’daki "Şampiyon" adlı inek, günlük süt veriminde dünya rekorlarını alt üst etti.

Doğum yaptığı ilk hafta hergün 84 litre süt veren Şampiyon, şu anda da 70 litre ile dünyada en çok süt veren ineklerden biri. 

İlk yıl 13.5 ton süt vererek 10 bin lira civarında gelir sağlayan Şampiyon’un benzerleri günlük 27-28 litre süt veriyor.

Besi ve süt hayvancılığına 80 milyon dolar yatırım yapan Ethem Sancak’ın Acıpayam çiftliğindeki Şampiyon adlı inek günlük süt verimiyle rekorları alt üst etti. 

670 kilogram ağırlığında olan 54 aylık Holstein cinsi inek, ilk doğum yaptığı hafta hergün 84 litre süt vererek dünya literatürüne girdi. 

Şu anda da günlük 70 litre süt verimliliğiyle dünyadaki ilk 15 inek arasında. Şampiyon’un yaşadığı çiftlikteki ineklerin günlük ortalama süt verimi 34.5 litre, normal ineklerin günlük süt verimi ise 27-28 litre civarında.