Hükümet, yerli otomobil için elini taşın altına koymaya hazırlanıyor. Risk devlet tarafından üstlenilecek. 

Başbakan Tayyip Erdoğan’ın TÜSİAD’ın 41. Genel Kurulu’ndaki konuşmasında “Koç gibi yerli otomobil” istediğini dile getirmesinin ardından hükümet cephesinde bu konudaki çalışmalar da hızlandı. 

Bu çerçevede önümüzdeki dönemde otomotiv sektörünün dünya ticaretinden aldığı payın yüzde 4 artacağını öngören Sanayi ve Ticaret Bakanlığı sektörü şahlandıracak bir dizi önlem almaya hazırlanıyor. 

Vergi Düşürülsün
Bu önlemlerden bazıları ay başında Ekonomi Koordinasyon Kurulu’nda ele alınan Otomotiv Strateji Belgesi’nde yer aldı. 

Belgeye göre, otomotiv ve akaryakıttaki vergiler çok yüksek, vergilerin indirilmesi gerekiyor. 

HaberTürk&rsquo;ün haberine göre, devlet, tasarım doğrulama ve dayanıklılık, yol testleri için gerekli pistler, çarpışma test laboratuvarları ile rüzgâr tüneli eksikliğini gidermek için çok büyük ölçekli test merkezleri kuracak. 

Türkiye, otomobilde büyük markaların üretim ve AR-GE üssü haline getirilecek. 

Türkiye bir de kendi markasını yaratacak. 

Devlet önemli yatırımlarda, özel sektörle işbirliği yapacak ve riski devlet üstlenecek. 

&quot;Sabotaja İzin Vermeyiz&quot;
Sanayi Bakanı Nihat Ergün de “Anadol markalaşmaya çok müsait bir isimdi, ancak aleyhine o kadar karalama kampanyası yapıldı ki, ülke olarak büyük bir fırsatı kaçırdık. Artık bu tür sabotajlara izin vermeyiz “demişti.