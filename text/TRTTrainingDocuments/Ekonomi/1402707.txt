Ömer Dinçer, uzmanlaşmış meslek edindirme projesi "Beceri 2010" ile her yıl 200 bin kişiye istihdam sağlanacağını söyledi. 


TRT Haber&rsquo;de yayınlanan Ekonomi Ajandası programına katılan Çalışma ve Sosyal Güvenlik Bakanı Ömer Dinçer, işsizlikle mücadele için iş hayatının esnekleştirilmesi çalışmalarının sürdüğünü hatırlattı. 

Dinçer, &quot;Esnek çalışma ile işsizliği yüzde 2 civarında azaltabiliriz. Özellikle bizim şu torba kanununda ele aldığımız hususlar Türkiye&rsquo;deki esnek çalışma modellerini daha etkin bir şekilde uygulamaya dair tedbirler de içeriyor&quot; dedi.

&quot;Beceri 2010&quot; projesi ile her yıl 200 bin kişiye eğitim verileceğini, bunların da iş garantisinin olduğunu kaydeden Dinçer, şöyle devam etti: 

&quot;Bizim TOBB ile yaptığımız protokolde yüzde 100 istihdam garantisi var yani her yıl 200 bin kişiyi eğitmeyi planlıyoruz. Bu eğitime katılanlarında kendi işverenleri tarafından istihdamı sağlanacak böylece biz eğittiğimiz insanları doğrudan işe aktarma olanağımız olacak. Biz böylece hem insanlara iş imkanları sağlayacağız hem de mesleksizlik sorununu çözeceğiz hem de işadamlarının ihtiyaçlarını karşılamayı düşünüoyoruz.&quot;