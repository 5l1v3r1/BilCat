2010 yılında 24 ayar külçe altının getirisi % 32,86'yla zirveyi başka hiçbir yatırım aracına kaptırmadı.


Borsa&rsquo;da işlem gören hisse senetlerine yatırım yapanlar 2010 yılını % 24,95, altına yatırım yapanlar da % 32,86 dolayında kazançla kapattı.

(A) Tipi yatırım fonu katılma belgelerinin yatırımcısı % 18,17&rsquo;yi bulan getiri sağlarken, tahvil-bono, repo ve banka fazindeki getiriler % 6-9 aralğında gerçekleşti.

2009 yılını 52.825,02 puandan tamamlayan İMKB Ulusal-100 Endeksi 2010 sonunda 66.004,48 puana çıktı. Endeksteki yıllık artış 13.179,46 puan ve % 24,95 olarak gerçekleşti.

Döviz Enflasyonun Altında Kaldı         
2010 yılında altın yatırımcısı muhtemel enflasyonun üstünde kazanç elde ederken, İsviçre Frangı dışındaki döviz yatırımcısı enflasyonun altında kalan bir artışla yetindi.

24 ayar külçe altının gram satış fiyatı 2010 yılında % 32,86, Cumhuriyet altınının satış fiyatı da % 32,96 oranında arttı. Dövizde TL karşısında ABD Doları&rsquo;nın yıllık artışı % 3,54&rsquo;te kalırken, avrodaki düşüş % 3,85 olarak gerçekleşti.

Fon, Tahvil, Bono, Faiz ve Repo Ne Kadar Kazanç Getirdi ?         
         
Bankalar ve aracı kurumlar tarafından oluşturulan yatırım fonlarına katılma belgelerine yatırım yapanlar da 2010 yılında ortalama % 6,38 oranında kazanç sağladılar.

İMKB Tahvil ve Bono Piyasası&rsquo;nda 12 aylık İMKB DİBS performans endeksleri üzerinden yapılan hesaplamalarla, yatırımcıların birikimlerini devlet tahvilinde değerlendirdiklerini varsaydığımızda elde ettikleri getiri net % 8,17 dolayında oldu.

Önde gelen 10 bankanın ortalamaları dikkate alınarak 2009 yıl sonundaki oranlardan parasını 1 yıl vadeli mevduatta değerlendiren yatırımcılar 2010 yılı sonunda % 6,80 dolayında net getiri elde ettiler.

2003 yılı bazlı İMKB Repo Endeksi dikkate alınarak yapılan hesaplamalara göre 2010 yılında parasını repoda değerlendiren yatırımcının yıl sonundaki kazancı % 5,73 oldu.