Sosyal Güvenlik Kurumu (SGK), sağlık harcamalarında frene bastı. 

Sosyal Güvenlik Kurumu Başkanı Emin Zararsız, son emekli maaşı zammı ve ilaç fiyatlarında 600 milyon TL&rsquo;lik ek harcamaya rağmen, sağlık harcamalarında 832 milyon TL&rsquo;lik, toplam giderlerde 5 milyar TL&rsquo;lik tasarruf yaptıklarını söyledi. Zararsız&rsquo;a göre, sağlık harcamalarındaki düşüş devam edecek.

Ancak 2012&rsquo;de yeşil kartlıların kuruma devriyle birlikte sağlık harcamalarında önemli artışlar yaşanacak. 

Zararsız, Yeşil Kart almak için gereken asgari ücretin üçte biri oranında gelir sınırının devam edeceğini ancak diğer gelirlerle ilgili &rsquo;çok sıkı&rsquo; bir gelir testi yapacaklarını söyledi. Kentsel dönüşümün Yeşil Kartlı olanların gelirini artırdığını belirten Zararsız, &quot;Şimdi oturduğu yer kentsel dönüşüme girdi. Oraya 15 katlı bina dikildi. Kendisine birkaç daire verildi ve oradan geliri var. Artık bunlar Yeşil Kartlı sayılamaz&quot; dedi.

Sigortalı Sayısı Tarihinde İlk Kez 16 Milyonu Geçti
Tasarrufta prim gelirlerinin de önemli bir katkısı olduğunu söyleyen Zararsız, ekimde ilk kez sigortalı sayısının 16 milyonu geçtiğini vurgulayarak,&quot;Tarihinde ilk kez sigortalı sayımız 16 milyonu geçti. Bu artışın anlık olmasından korktum ancak izleyen ayda da 16 milyon 200 bin kişiye çıktı ki, kış ayları istihdamın azaldığı aylardır&quot; dedi.