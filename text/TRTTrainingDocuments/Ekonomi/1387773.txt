Birleşmiş Milletler'in yayımladığı yeni veriler, küresel düzeyde gıda fiyatlarının Aralık ayında rekor seviyeye ulaştığını ortaya koydu.

Kasım ayında 206 olan endeks, geçen ay 214,7&rsquo;ye kadar arttı. 

Endeks rekor seviyeye son olarak, bir dizi ülkede çatışmalara yol açan gıda krizinin yaşandığı 2008 yılında çıkmıştı.  
O tarihte endeks, 213,5 puana kadar yükselmişti. 

Birleşmiş Milletler iktisatçılarından Abdülrıza Abasyan, fiyatlardaki artışa rağmen 2007 ve 2008 yıllarındaki gıda krizi ve çatışmaları tetikleyen -yoksul ülkelerdeki düşük üretim gibi- etkenlerin mevcut durumla aynı olmadığını belirtti.

Rusya&rsquo;da Kuraklık, Avustralya&rsquo;da Sel

Abasyan bunun daha büyük karışıklık yaşanması riskini düşürdüğünü ifade etti, ancak kararsız havanın hububat fiyatlarının çok daha yükselmesiyle sonuçlanabileceğini, bunun da kaygı yarattığını dile getirdi.
Rusya&rsquo;da geçen yıl yaşanan kuraklık, Rusya&rsquo;nın buğday ihracatını askıya almasına yol açmıştı.


Avustralya&rsquo;nın Queensland eyaletini son günlerde vuran seller de kilit önem taşıyan ihraç malların fiyatlarını etkilemeye başladı.

 Bu ihraçlar, Asya&rsquo;ya, özellikle Hindistan, Bangladeş ve Japonya pazarlarına gıda temini açısından kritik önem taşıyor.