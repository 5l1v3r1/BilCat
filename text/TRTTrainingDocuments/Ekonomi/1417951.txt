Sağlık Bakanlığı'nda çalışan sözleşmeli personel tuttuğu nöbetin ücretini alabilecek.

2010 Toplu görüşmelerinde Sağlık-Sen&rsquo;in önerisiyle mutabakata alınan konuda Maliye Bakanlığı olumlu görüş bildirdi.

Mevcut mevzuat hükümlerine göre 4924 Sayılı Kanun&rsquo;a tabi olarak çalışan sözleşmeli personele tuttuğu nöbet karşılığı ücret ödenmiyordu.

 Maliye Bakanlığı, Sağlık Bakanlığı ve yetkili sendika Sağlık-Sen&rsquo;e gönderdiği görüş yazısında, 4924 Sayılı Kanun&rsquo;a tabi personele de diğer memur ve sözleşmeli personel gibi tuttuğu nöbet karşılığı ücret ödenmesi gerektiğini bildirdi.

Sağlık-Sen Genel Başkanı Mahmut Kaçar, Türkiye&rsquo;nin ücra bölgelerinde yaklaşık 15 bin sözleşmeli personelin &quot;çakılı kadro&quot; olarak görev yaptığını söyledi. 

Mevcut mevzuatın sözleşmeli personeli birçok sosyal haktan mahrum bıraktığının altını çizen Kaçar, sendika olarak sözleşmeli personel mevzuatından kaynaklanan haksızlıkların giderilmesine yönelik önemli kazanımlar gerçekleştirdiklerini kaydetti.

Kaçar, 4924&rsquo;lülerin tuttukları nöbet karşılığı ücret hakkına kavuşmasıyla ayda 100 saat nöbet tutan sözleşmeli personelin ortalama 200 - 300 TL arası nöbet ücreti alacağı bilgisini verdi.