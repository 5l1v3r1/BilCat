Yıllardır terör olaylarıyla gündeme gelen Şırnak'ın dağları, bölge için istihdam kapısı olmaya hazırlanıyor.

Dünyanın en zengin asfaltit rezervlerinden birine sahip Cudi ve Gabar dağlarında binlerce gence iş imkânı açılacak.

Zaman gazetesinin haberine göre, Şırnak Valiliği, Mardin Nusaybin&rsquo;e kadar gelen demiryolunun bölgeye uzatılması için bir proje hazırladı. Bunun kabul edilmesi halinde 120 kilometrelik ek demiryolu hattı yapılacak. Ulaşım probleminin çözülmesiyle bölgedeki maden yatakları işlenmeye başlanacak. 
500 Milyon Ton Asfaltit Var
Cudi ve Gabar&rsquo;da, kimya sanayiinden inşaata kadar pek çok alanda hammadde olarak kullanılan 500 milyon tonluk asfaltit madeni bulunuyor. Asfaltit, termik santrallerde yakıt olarak da değerlendiriliyor. 

Çukurca ilçesi ise krom ve çinko açısından Türkiye&rsquo;nin en büyük rezervlerine sahip. Bölgede bakır, fosfat, çimento hammaddesi, kil ve kireçtaşı gibi madenler de mevcut. 
En Büyük Sorun Ulaşım
Şırnak Valiliği, bunlar arasında en önemlisi olan asfaltitin çıkarılması için bir fizibilite çalışması yaptı. Vali Yardımcısı Ertuğrul Egemen, en büyük problemin ulaşım olduğunu, demiryolu sorununun çözülmesi halinde madenlerin işletilebilir hale geleceğini söylüyor. 

Bu konuya büyük önem verdiklerini dile getiren Egemen, &quot;Devlet Planlama Teşkilatı&rsquo;yla görüştük. Ulaştırma Bakanlığı&rsquo;na anlattık. Devlet Demiryolları&rsquo;na ilettik. Bundan sonra projenin etüt çalışmasının yapılması gerekiyor. Bu yatırımın maliyeti, getirisinin yanında çok küçük kalacaktır&quot; dedi. 
&quot;Şırnak 2. Zonguldak Olur&quot;
Demiryolu hattının yapılıp madenlerin işletilmeye başlanması durumunda Şırnak&rsquo;ın ikinci bir Zonguldak olacağını ifade eden Vali Yardımcısı, &quot;Şırnak&rsquo;ın, demiryolu sayesinde Ortadoğu ve Avrupa ile bağının kurulması halinde tahmin edilemeyecek oranda ihracat yapılır&quot; diye konuştu. 

Çukurca&rsquo;da halen çıkarılan krom ve çinkonun, işletme tesisi olmadığı için kamyonlarla taşındığını anlatan Ertuğrul Egemen, bunun, maliyetleri de yükselttiğini bildirdi. 

Egemen, &quot;Demiryolu olmadığı için çok az işletme bu maliyete katlanıyor. Şırnak&rsquo;ın ulaşım ağı olsaydı isteyen gelir tesis kurar, krom ve çinkoyu burada işletirdi. Zaten yakıtı yani asfaltiti hazır. İsteyen de demiryolu ile nakliyesini yapar, çok daha ucuza mal ederdi&quot; şeklinde konuştu.