İstanbul'da gazetecilerin sorularını yanıtlayan IMF Türkiye Masası Şefi Lewis, Türk ekonomisinden övgüyle söz etti. 

IMF Türkiye Masası Şefi Mark White Lewis, Türkiye İşadamları ve Sanayicileri Konfederasyonu temsilcileriyle İstanbul&rsquo;da bir araya geldi. Lewis ve TUSKON Başkanı Rızanur Meral görüşmenin ardından gazetecilerin sorularını cevapladı.

Mark White Lewis, Türkiye&rsquo;nin son küresel krize başarıyla cevap verdiğini, geriye bakıldığında da stand by anlaşmasının yenilememesinin doğru bir karar olduğunun görüldüğünü söyledi.
Türkiye İle Mısır&rsquo;ın Kredi Notları Neden Aynı?
Lewis&rsquo;ten, Türkiye ile Mısır&rsquo;ın kredi notlarının aynı olmasını değerlendirmesi de istendi.

IMF Türkiye Masası Şefi Lewis, &quot;Kredi derecelendirme kuruluşlarını davranışlarını izah etmek kolay değil. Bunların kendine özgü prosedürleri var. Kanaatim o ki yakın bir zamanda Türkiye&rsquo;nin kredi notunun artırılacaktır. Ayrıca Türkiye yatırım riskini dağıtmayı bilen bir ülke. Kuzey Afrika ülkelerinde görülen olaylar Türkiye&rsquo;ye yatırımı artıracaktır&quot; dedi.

TUSKON Başkanı Rızanur Meral de, görüşmede yeni Anayasa&rsquo;yı benimsediklerini ve yatırım ortamının rahatlaması adına yargı reformundan yana olduklarını IMF temsilcisine aktardıklarını belirtti.