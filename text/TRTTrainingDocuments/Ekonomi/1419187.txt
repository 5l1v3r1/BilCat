İstanbul'da açılan "Evlilik Dünyası Fuarı", yeni evlenecek çiftlerin bütün ihtiyaçlarına çözüm sunuyor.

Gelinlikten, alyansa, gelin arabasından, ev eşyalarına kadar herşey İstanbul&rsquo;daki &quot;Evlilik Dünyası Fuarı&quot;nda sergileniyor. Düğünlerin tüm görkemi ve heyecanı bu fuarda hissedilebiliyor. 
     
Alyans ve Tektaşlar
Düğün denildiği zaman ilk akla gelen evlilik yüzükleri oluyor. Alyanslar ve tek taşlar da tüm ihtişamı ile bu fuarın gözdelerinden....

Bütçe olarak da her keseye uygun fiyatlar mevcut. Alyans ve tektaş yüzüklerin fiyatları 500 dolardan başlıyor, 50 bin dolara  kadar da çıkabiliyor.
Alyansın İçine Resim Bastırmak Mümkün
Alyansların içine isim yazdırmak da artık tarih olacağa benziyor. Yeni trend alyansın içine resim bastırmak. İsteyen çiftler eşlerinin resmini alyansın içine bastırabiliyor.

Düğün Mekanları
Evliliklerde düğünün yapılacağı mekanlar da çok önem taşıyor. Birbirinden şık ve görkemli masalarla süslenmiş mekanlar göz kamaştırıyor.

Mekana romantik bir giriş yapmak isteyen çiftler için çeşitli seçenekler sunuluyor. Beyaz atların çektiği arabalarla gelin ve damat kır düğünlerinde düğün mekanına giriş yapabiliyor.

Düğünden önce ev döşemek isteyenler için seçenekler de unutulmamış.

Evlilik hazırlığındaki çiftler 6 Şubat&rsquo;a kadar İstanbul Lütfi Kırdar Kongre ve Sergi Sarayı&rsquo;ndaki fuarı gezebilecek.