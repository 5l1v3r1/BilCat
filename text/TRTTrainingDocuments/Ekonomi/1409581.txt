2012 yılında bitirilmesi planlanan Kars-Ahılkelek-Tiflis-Bakü demiryolu projesi hızla ilerliyor.



Türkiye, Azerbaycan ve Gürcistan&rsquo;dan temsilcilerin katıldığı Bakanlar İzleme Koordinasyon Toplantısı Gürcistan&rsquo;ın başkenti Tiflis&rsquo;te yapıldı.

Ulaştırma Bakanı Binali Yıldırım&rsquo;ın başkanlık ettiği toplantıya, Azerbaycan Ulaştırma Bakanı Ziya Memmedov ve Gürcistan Altyapı ve Bölgesel Kalkınma Bakanı Ramaz Nikolaşvili de katıldı.

Toplantıda Kars-Ahılkelek-Tiflis-Bakü demiryolu projesinin inşaatı ile ek finans konuları ele alındı.

Ulaştırma Bakanı Binali Yıldırım projenin Azerbaycan, Türkiye ve Gürcistan&rsquo;ın siyasi iradesinin göstergesi olduğunu söyledi.

Yıldırım, projenin Türkiye bölümündeki çalışmaların yüzde 53&rsquo;ünün tamamlandığını Gürcistan&rsquo;daki çalışmaların da planlandığı şekilde devam ettiğini belirtti.

Azerbaycan Ulaştırma Bakanı Ziya Memmedov da, tarafların hemen her konuda anlaştığını ifade etti.

Bakanlar daha sonra Cumhurbaşkanı Mihail Saakaşvili tarafından kabul edilecek.