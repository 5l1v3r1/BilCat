Uluslararası Para Fonu , küresel ekonominin bu yıl yüzde 4,4 büyümesini beklediğini bildirdi.


 IMF, güncellediği Dünya Ekonomik Görünüm raporunu Güney Afrika&rsquo;nın 
 Johannesburg kentinde açıkladı. IMF, raporda, geçen yıl ekim ayında bu yıl için 
 yüzde 4,2 olarak tahmin ettiği küresel ekonomideki büyümeyi yüzde 4,4&rsquo;e 
 yükseltti.

 IMF, geçen yıl ekim ayında yüzde 2,3 olarak tahmin ettiği ABD&rsquo;nin bu yıl 
 için büyüme oranı tahminini yüzde 3&rsquo;e yükseltti. Dünyanın en büyük ekonomisi ABD&rsquo;nin 2012 yılında ise yüzde 2,7 büyümesi bekleniyor.
    
 Japonya&rsquo;nın bu yıl yüzde 1,6, gelecek yıl yüzde 1,8 büyüyeceğini öngören 
 IMF, Avro Bölgesi&rsquo;nin bu yıl yüzde 1,5, 2012 yılında yüzde 1,7 büyüyeceğini 
 tahmin ediyor. Almanya&rsquo;nın güçlü iç talep nedeniyle bu yıl için büyüme tahminini  yüzde 2&rsquo;den yüzde 2,2&rsquo;ye çıkaran IMF&rsquo;ye göre, Fransa ise 2011 yılında yüzde 1,6 büyüyecek. İngiltere&rsquo;nin bu yıl için yüzde 2 olan büyüme tahmini ise değişmedi.
 
Çin, Hindistan, Brezilya ve Rusya gibi ülkelerin arasında bulunduğu 
gelişmekte olan ülkelerin canlı büyüme oranlarını sürdüreceğini belirten IMF, bu ülkelerde enflasyon baskılarının arttığı uyarısında bulundu.
     
 Gelişmekte olan ülkelerin bu yıl için büyüme tahminini yüzde 6,4&rsquo;den 
 yüzde 6,5&rsquo;e çıkaran IMF, bu ülkelerin 2012 yılında da yüzde 6,5 büyüme oranını  koruyacağını öngörüyor.

 IMF tahminlerine göre, Çin bu yıl yüzde 9,6, gelecek yıl yüzde 9,5,  Brezilya bu yıl yüzde 4,5 gelecek yıl yüzde 4,1 ve Hindistan 2011 yılında yüzde  8,4 büyüyecek.

 Özel yatırımların gelişmekte olan ekonomilere güçlü akışının muhtemelen 
 devam edeceğini belirten IMF, şu anda gelişmekte olan ülkelerdeki en önemli riski  enflasyon olduğunu ve sıkı para politikalarına ihtiyaç olduğunu kaydetti.
       
 IMF, gelişmekte olan ülkelerin küresel tüketimin yaklaşık yüzde 40&rsquo;ını 
 oluşturduğunu, bu ekonomilerdeki bir yavaşlamanın &rsquo;&rsquo;küresel ekonomideki 
 toparlanmaya ciddi darbe indireceği&rsquo;&rsquo; uyarısında bulundu.