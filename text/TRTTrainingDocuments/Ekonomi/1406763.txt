İstanbul Borsası Ulusal-100 Endeksi birinci seansı 362 puan azalarak 65 bin 564 puandan tamamladı.

Borsa haftaya kararsız başladı.

Açılışın ardından 66 bin 350 puana kadar yükselen bileşik endeks daha sonra dış piyasalara paralel olarak geriledi.

Hisse senetleri günün ilk yarısında ortalama yüzde 0,55 oranında değer yitirdi. 

Serbest piyasada Amerikan Doları 1 lira 57 kuruş, Avro ise 2 lira 13 kuruştan işlem görüyor.

Uluslararası piyasalarda altının ons fiyatı bin 347 dolar. 

Kapalıçarşı&rsquo;da Cumhuriyet altını 458 liradan alıcı buluyor. 

Dünya borsalarına gelince...

New York Borsası&rsquo;nda Cuma günü Dow Jones Sanayi endeksi yüzde sıfır virgül 41 yükselirken, teknoloji göstergesi Nasdaq yüzde 0,54&rsquo;lük düşüş kaydetti.
     
Karışık bir tablo çizen Asya Pasifik piyasalarında bugün aşağı yönlü hareketler ön planda. 

Avrupa borsalarında da değer kayıpları yaşanıyor