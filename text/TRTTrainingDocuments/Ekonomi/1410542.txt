Edirne’nin İpsala Sınır Kapısı'nda 1 ton kaçak et ele geçirildi.

Gürcistan&rsquo;a gitmek üzere Yunanistan&rsquo;dan İpsala Sınır Kapısı’na geçen yolcu otobüsünde İpsala İstihbarat ve Narkotik Gümrük Muhafaza ekiplerince arama yapıldı.

Aramada, otobüsün bagaj kısmına poşetler içinde yerleştirilmiş yaklaşık 1 ton et ile 318 tansiyon ilacı, 340 çocuk gaz giderici ilaç ile 95 şişe çeşitli markalarda içki ele geçirildi.

Olayla ilgili gözaltına alınan sürücü ile yolcular çıkarıldıkları mahkemece tutuksuz yargılanmak üzere serbest bırakıldı.

Ele geçirilen yaklaşık 1 ton kaçak et, İpsala İlçe Tarım Müdürlüğü ekiplerince gömülerek imha edildi.