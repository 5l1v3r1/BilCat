Adalet Bakanlığı, iş yükünün hafifletilmesi amacıyla personel alacak.

Adalet Bakanlığı bünyesindeki çeşitli kurumlara, yılın ilk 6 ayında iş yükünün hafifletilmesi amacıyla 10 bin 500 eleman alınacak.

AK Parti Malatya Milletvekili Fuat Ölmeztoprak, adli kurumlardaki iş yükünün fazlalığı, personel eksikliği nedeniyle adalet 
mekanizmasının çalışmasında aksaklıklar yaşandığını belirtti. 

Sorunun ortadan kaldırılması için Adalet Bakanlığı&rsquo;nın bir süredir çalıştığını anlatan Ölmeztoprak, &quot;Adaletin zamanında dağıtılması için ilgili kurumların hızlı çalışması gerekiyor. Ülkenin birçok yerinde adli kurumlarda personel sıkıntısı yaşanıyor. Bu yüzden Adalet Bakanlığı ve bağlı kuruluşlar 10 bin 500&rsquo;e yakın personel alacak. Ceza ve Tevkifevleri Genel Müdürlüğü sözleşmeli pozisyonlarına 4 bin infaz ve koruma memuru, 335 ceza infaz kurumu katibi, 296 şoför, 272 teknisyen, 36 aşçı ve 61 destek personeli kaloriferci olmak üzere toplam 5 bin, kadrolu pozisyonlarına 477 infaz ve koruma memuru, 15 şoför, 10 teknisyen ve 2 aşçı olmak üzere toplam 504 kadroya personel alacak. Adalet Bakanlığı taşra teşkilatı için 3 bin sözleşmeli zabıt katibi, 660 kadrolu zabıt katibi, 200 teknisyen, 190 şoför ve 855 mübaşir ve 30 mühendis pozisyonlarında personel alımı bu yılın ilk 6 ayında gerçekleştirilecek. Birçoğunun başvuruları illerdeki adli komisyonlara halen yapılıyor. Mülakat kısmında değerlendirilmesi ise en geç Şubat ayı içerisinde yapılmış olacak.&quot; dedi.