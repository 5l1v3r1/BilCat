Hükümet, 2B arazilerinin satışı için yasa taslağını hazırladı. Satışlardan beklenen gelir Türk ekonomisini rahatlatacak büyüklükte.

Şubat ayında Meclis&rsquo;e gelmesi beklenen yasayla, orman arazisi özelliğini yitirmiş araziler rayiç bedel üzerinden 10 bin lira peşin ve 5 yıl vadeyle satılacak

Satışlardan 20 milyar lira gelir bekleniyor.

Kamuoyunda 2B olarak nitelendirilen orman vasfını kaybetmiş arazilerin satışına ilişkin yasa taslağı tamamlandı.

Çevre ve Orman Bakanı Veysel Eroğlu, &quot;2B ile alakalı olarak çalışmalar büyük ölçüde tamamlandı. Tapu Kadostra Genel Müdürlüğü tarafından 2B ile ilgili olanların belirlenmesi tapu tescil işlemlerine kaydedilmesi işlemleri önemli olan yerlerde İstanbul, İzmir, Antalya gibi yerlerde tamamladı esas para edecek yerlerde işlem bitti&quot; dedi.
Satış Modeli Şekillendi 
Önümüzdeki günlerde Bakanlar Kurulu&rsquo;na sunulacak olan taslakta satışa ilişkin model de şekillendi. 

Maliye, Çevre ve Orman ile Bayındırlık ve İskân Bakanlığı&rsquo;nca ortaklaşa hazırlanan taslağa göre, belediye mücavir alan sınırları içinde bulunan yerleşim yerleri, bahçe ve bina gibi kullanım alanlarıyla beraber, metrekare sınırlaması olmadan hak sahibine doğrudan satılabilecek. 

Belediye mücavir alan sınırları dışında kalan, 100 dönüme kadar tarım arazileri de sulu-kuru ayırımı olmadan hak sahiplerine satılabilecek. 

Üzerinde yapılaşma olan araziler, Maliye&rsquo;nin onayı ile TOKİ ve belediyelere kentsel dönüşüm projeleri kapsamında devredilebilecek. 

Çarpık kentleşmenin olduğu alanlarda devir, emlak vergisi metrekare birim değerleri üzerinden yapılacak. 

Bu tür devirlerde mevcut kentsel dönüşüm uygulamalarındaki gibi hak sahiplerine inşa edilecek konutlardan daire verilecek. Satışları Maliye Bakanlığı koordine edecek. 

Hak Sahipleri 3 Ay İçinde Başvuracak
2B&rsquo;leri almak isteyen hak sahipleri, yasa yürürlüğe girdikten sonra 3 ay içinde başvuracak. Başvurular, defterdarlıklara, mal müdürlüklerine yapılacak.
 
Hak sahibi kabul edilmek için kişinin söz konusu taşınmazı, kadastro çalışmasının tamamlandığı tarih itibariyle geriye dönük olarak 5 yıl kullanmış olması şartı aranacak.

Arazi üzerine alışveriş merkezi, apartman gibi çok katlı yapı bulunuyorsa, öncelikle taban değeri, ardından da daire başına düşen hisse tutarı saptanacak. Bir apartman dairesinin satışında hak sahiplerine hisseli satış yapılacak. Tapusu verilip, daha sonra 2B diye şerh konulan araziler de hak sahiplerine devredilebilecek. 

Türkiye&rsquo;deki yaklaşık 500 bin hektarlık 2B arazisinin yüzde 10&rsquo;u Antalya&rsquo;da bulunuyor. 

Söz konusu arazilerin yüzde 4.7&rsquo;sini oluşturan yerleşim yerlerinin 6 bin 624 hektarı üzerinde ilçe, 8 bin 514 hektarı üzerinde belde, 7 bin 35 hektarı üzerinde de köyler yer alıyor. 

İlk aşamada 38 il&rsquo;deki 2B arazilerinin satışı yapılacak. İstanbul&rsquo;un yüzde 3.4&rsquo;ünü oluşturan bu arazilerin satışından 20 milyar gelir hedefleniyor.