Bülent Arınç, süpermarketler konusunda Avrupa'nın model alınacağını ve büyüklerin küçükleri yok etmesine izin verilmeyeceğini bildirdi.

Devlet Bakanı ve Başbakan Yardımcısı Bülent Arınç, esnafın toplumun huzur kaynağı olduğunu belirterek, hükümet olarak esnaf ve sanatkarın güçlenmesini hedeflediklerini söyledi.

Arınç, süpermarketler konusunda Avrupa&rsquo;yı model alacaklarını ve büyüklerin küçükleri yok etmesine izin vermeyeceklerini belirtti.  

Manisa&rsquo;nın Alaşehir ilçesinde Esnaf ve Kefalet Kooperatifi&rsquo;nin genel kurul toplantısına katılan Devlet Bakanı ve Başbakan Yardımcısı Arınç, küçük sermayesi ve alınteriyle ayakta durmaya çalışan esnafın destekçisi olacaklarını söyledi. 
Arınç, bakkalların büyük marketler karşısında zor günler geçirdiğine dikkat çekerek, büyüklerin küçükleri yok etmesine izin vermeyeceklerini belirtti. 

Bülent Arınç, &quot;Büyük balık küçük balığı yememeli, bunların da yaşaması lazım. Evet, büyük marketler daha çok kazanabilirler. Ama esnafın da kendi ailesini ayakta tutabilecek bir gelire sahip olması lazım. Bunun için şehir merkezlerinden alışveriş merkezlerini dışarıya çıkarmak gerekir. Avrupa&rsquo;da nasılsa marketler yasası, Türkiye&rsquo;de öyle olması gerekir. Yani her sokağın içinde süpermarket açılmamalı&quot; diye konuştu.

Bülent Arınç daha sonra Alaşehir Atatürk Lisesi açılışına katıldı. Ardından Manisa&rsquo;nın Sarıgöl ilçesine geçen Devlet Bakanı ve Başbakan Yardımcısı Arınç, Sarıgöl-Denizli yolu kavşağı temel atma törenine katıldı. 

Sarıgöl Anadolu Öğretmen Lisesi ve Yurdu yapımına ilişkin protokol de, Bülent Arınç&rsquo;ın katıldığı törenle imzalandı.