Gelir İdaresi Başkanlığı; alkol ve sigarada kayıt dışılığın önüne geçmek için yeni bir sistem oluşturdu.

Kaçak sigara ve içkiye denetim artıyor. Amaç vergi kaybının önüne geçmek.
Bu kapsamda Gelir İdaresi Başkanlığı çalışmalarına hız verdi.

Elektronik takip sistemiyle içki ile sigarada üretim ve ithalat aşaması yakın izlemeye alınacak.

İthalatçılar ve üreticiler, Gelir İdaresi&rsquo;ne her ay internet ortamında ayrıntılı bildirimde bulunacak.

Bildirimlerde, ne kadar üretim ve ithalat yapıldığı, satılan ve stoktaki ürün miktarı ile alınan ve stoktaki bandrol sayısına ilişkin ayrıntılı bilgiler yer alacak.

Daha önce bildirimler toplu yapılırken, bundan böyle her şişe alkollü içki ve her paket sigara kayıt altına alınacak.
 
Vergi kaybının önlenmesini amaçlayan yeni düzenleme, Resmi Gazate&rsquo;de yayımlanarak yürürlüğe girdi.

Sigara ve alkol üretici ve ithalatçıları, 1-20 Şubat tarihleri arasında, ilk ayrıntılı bildirimlerini Gelir İdaresine iletecek.
Gelir İdaresi, dağıtım ve bayi noktasında takip sistemi üzerinde de çalışıyor.

Dağıtım ve bayi ağının da takip sistemine dahil edilmesiyle birlikte, alkollü içki ve tütün mamulleri, üretim ve ithalattan vatandaşa ulaştığı noktaya kadar ki süreçte yakından izlenebilecek.