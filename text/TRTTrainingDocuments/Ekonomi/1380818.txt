Yeni belirlenen rakamla toplu konut, siteler gibi tüketimi fazla olan tek sayaçlı müşteriler doğalgazı yüzde 15-20 daha ucuz satın alabilecek.

Büyük tüketiciye doğalgazda indirim kapıda.

          Yılda 700 bin metreküpten fazla doğalgaz tüketen kullanıcılar doğalgazı yüzde 15 ila yüzde 20 daha ucuza kullanabilecek.

          Karar binalarda merkezi ısıtma sistemini teşvik amacını taşıyor.

          Organize Sanayi Bölgeleri ise limit olmaksızın doğalgazı istedikleri şirketten alabilecek.


Enerji Piyasası Düzenleme Kurulu, doğalgazda serbest tüketici limitini yıllık 800 bin metreküpten 700 bin metreküpe indirdi.

          Bu kararla tek sayaç kullanan siteler, toplu konutlar, hastaneler gibi yerler doğalgazı istedikleri dağıtıcıdan alma hakkına sahip olacak.

          Fazla miktarda doğalgaz kullanan tüketiciler, düzenlemeyle pazarlık şansı yakalayacak ve böylece doğalgazı yüzde 15 ila yüzde 20 daha ucuza alabilecekler.

          EPDK Başkanı Hasan Köktaş, limitin indirilmesinin en çok merkezi ısıtma sistemi kullanan toplu konut ve sitelerin işine yarayacağını ifade etti.

          Merkezi ısınmayı teşvik amacıyla daha önce de 2 bin metrekarenin üzerindeki yeni binalara merkezi ısınma sistemi kurma zorunluluğu getirilmişti.

          Köktaş serbest kullanıcı limitinin 100 bin metre küp azaltılmasıyla için rekabet imkanının genişletileceğini bunun da daha ucuz doğalgaz anlamına geleceğini vurguladı.

          Köktaş&rsquo;ın doğalgaz sektörüne de bir uyarısı var: Serbest kullanıcı limitleri her sene daha da azalacak.

          Nihai hedef ise tüm kullanıcıların serbest tüketici olması. Yani doğalgazı istediği şirketten alma şansına kavuşması.

          Bu durum doğalgaz dağıtım şirketleri arasındaki rekabeti artıracak ve fiyatlar ucuzlayacak.


Organize Sanayi Bölgeleri de Serbest Tüketici Olacak  

          Alınan kurul kararıyla Organize Sanayi Bölgeleri kullanılan doğalgaz miktarlarına bakılmaksızın serbest tüketici olarak kabul edilecek.

          Bu yolla OSB&rsquo;lerde yer alan işletme ve fabrikalara ucuz doğalgazın yolu açılmış olacak.