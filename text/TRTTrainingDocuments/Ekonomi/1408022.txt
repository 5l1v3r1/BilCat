Diyarbakır-İzmir, Şanlıurfa-Antalya arasında hem hızlı tren hattı, hem duble yollarla bağlantı sağlanacak. Ulaşım süresi 5-6 saate inecek.

AK Parti&rsquo;nin 2023 seçim hedefleri arasında, &quot;inanç turizmi koridoru&quot;nun uzandığı Doğu ve Güneydoğu için önemli projeler konuldu. 

İzmir ve Antalya&rsquo;nın kumsallarına gelen turistlerin hızlı tren ve otobanla Diyarbakır ve Şanlıurfa&rsquo;ya çok kısa sürelerde ulaşması mümkün olacak. 

Başbakan Recep Tayyip Erdoğan&rsquo;ın talimatıyla Cumhuriyet&rsquo;in 100. yılını kapsayacak şekilde hazırlanan seçim beyannamesine göre, Diyarbakır-İzmir, Şanlıurfa-Antalya arasında hem hızlı tren hattı, hem duble yollarla bağlantı sağlanacak.

12 yıl sonrası için yapılan hazırlıkla, Ege ve Akdeniz&rsquo;deki deniz turizmi ile Mersin&rsquo;in Tarsus ilçesinden başlayarak Hatay, Gaziantep, Şanlıurfa ve Mardin illerindeki kültür ve inanç turizmi bölgesi arasında hızlı bağlantı kurulacak. 

Akdeniz&rsquo;e gelen turistler Güneydoğu&rsquo;ya çok kısa sürede karayolu ve tren yoluyla geçiş yapabilecek. Projenin bölgenin turistik yapısına ve gelişimine büyük katkıda bulunması bekleniyor.

1424 km olan Diyarbakır-İzmir ve 901 km olan Şanlıurfa-Antalya arası mesafelerde, 2023&rsquo;e kadar tamamlanacak hızlı trenle 5-6 saatlik çok kısa sürelerde ulaşım mümkün olacak.