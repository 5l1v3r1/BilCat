Büyükbaş karkas kesim kilogram fiyatı 18,5 liradan 16 liraya, kuzu karkas ise 24 liradan 20 liraya geriledi.

Bursa Kasaplar Odası Başkanı Muhsin Yıldız, büyükbaş ve kuzu ithalatıyla Türkiye&rsquo;de kırmızı 
                  ette yaşanan sıkıntının bir nebze giderildiğini belirtti.
                  Özellikle son dönemlerde Bulgaristan&rsquo;dan kuzu ithalatının 
                  etkisiyle kuzu karkas kilogram fiyatının 24 liradan 20 liraya 
                  gerilediğini kaydeden Yıldız, &rsquo;&rsquo;Büyükbaş hayvan etinde de 
                  fiyatlar düştü. Karkas kesim fiyatı 18,5 liradan 16 liraya 
                  geriledi. Bu durum kıyma ve kuşbaşı fiyatlarını da düşürdü&rsquo;&rsquo; 
                  dedi.
                  Yıldız, 2 liralık ucuzlamayla sucuk fiyatlarındaki büyük 
                  indirimlerin dikkat çekici olduğunu ifade ederek, şunları 
                  kaydetti:
                  &rsquo;&rsquo;Kırmızı etin karkas kilogram fiyatı 18,5 liradan satılırken sucuk 50 
                  liraya kadar çıktı. Şimdilerde ise bazı kampanyalarla kilogram 
                  fiyatı 20-30 liraya geriledi. Kırmızı ette 2 liralık azalmayla 
                  sucukta 15-20 liralık düşüş gerçekçi değil. Sucuk, salam ve 
                  sosis fiyatları çok yüksekti. Aşırı fiyatlardan satılıyordu. 
                  Bu kadar ucuzlama mümkün değil. Bazı firmalar fırsatçılık 
                  yapıyor, oldukça yüksek fiyatlar uyguluyordu.&rsquo;&rsquo;
                  Muhsin Yıldız, tüketicilerden araştırma yaparak et ürünü 
                  almalarını önererek, yüksek fiyatlar uygulayan firmaların 
                  ürünlerine talep gösterilmemesini istedi. 
                  Pastırma ve Sucuk Fiyatları
 Et fiyatlarının gerilemesi nedeniyle ünlü Kayseri 
                  pastırma ve sucuğu ucuzladı. Birinci kalite pastırmanın kilosu 
                  55 liradan 45 liraya, sucuğun kilosu ise 22 liraya kadar 
düştü.
                   Birinci kalite olarak adlandırılan sırt, kuşgömü, tütünlük ve 
                  antrikot cinsi pastırmanın kilosu 55 liradan 45 liraya, 
                  şekerpare, dilme, eğrice, mehle ve kenar cinsi 2. kalite 
                  pastırmanın kilosu 45 liradan 35 liraya, döş, omuz ve kürek 
                  cinsi 3. kalite pastırmanın kilosu da 30 liradan 27 liraya 
                  düştü.
                  Birinci kalite evlik sucuğun kilosu 27 liradan 22 liraya, 
                  ikinci kalite seçme sucuğun kilosu ise 25 liradan 18 liraya 
                  indi.
                  İşlenmiş et ürünlerinden olan sosis, salam, jambon, kavurma 
                  fiyatları da değişik oranlarda ucuzladı.