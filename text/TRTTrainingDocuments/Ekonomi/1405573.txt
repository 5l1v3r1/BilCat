Türkiye en büyük doğalgaz dağıtımı ve yatırımını 2011 yılında gerçekleştirecek.


Bu yıl 60 bölgede yatırımları ve faaliyetleri devam eden doğalgaz dağıtım şirketleri tarafından 1 milyona yakın yeni aboneye doğalgaz ulaştırılması hedefleniyor.
 
 Doğalgaz dağıtım şirketleri tarafından Enerji Piyasası Düzenleme Kurumu&rsquo;na (EPDK) sunulan yatırım ve abone hedeflerine göre 2011 yılında yaklaşık 986 bin 364 aboneye doğalgaz ulaştırılacak. Bu rakam önümüzdeki beş yılda 5  milyon 290 bine çıkacak.
 
Dağıtım şirketleri tarafından 5 yıllık dönemde 2,8 milyar liralık yatırım gerçekleştirilmesi hedefleniyor. Bu yatırımın 857 milyon 337 bin 138 liralık en büyük kısmı da 2011 içinde yapılacak.