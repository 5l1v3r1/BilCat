Başbakan mali yardım istenmeyeceğini söylerken, piyasalarda Portekiz'in kurtarma planına ihtiyaç duyacak duruma doğru ilerlendiği düşüncesi hakim.


     Portekiz, tüm baskılara rağmen kurtarma planına ihtiyacı olmadığında ısrarlı.

     Ekonomisini kendi çabalarıyla toparlamaya çalışan Portekiz, yarın (12.01.2011) 1,25 milyar avro değerinde 3 ve 9 yıllık bonoları açık artırmaya çıkaracak.



     Portekiz Başbakanı Jose Socrates, Portekiz ekonomisiyle ilgili iddialara tepki göstererek, &quot;mali yardım istenmeyeceğini&quot; söyledi. 

     Socrates, bütçe açığını azaltmada ilerleme kaydettiklerini belirterek, bu yılki bütçe açığı hedeflerini de yüzde 4,6 olarak açıkladı.

     Maliye Bakanı Fernando Teixeira dos Santos da &quot;Biz işimizi yapıyoruz. Avrupa ise Avro&rsquo;yu korumak için gerekli olan şeyleri yapmıyor.&quot; diyerek Avrupa ülkelerinden şikayetçi oldu.

     Piyasalarda ise Portekiz&rsquo;in kurtarma planına ihtiyaç duyacak duruma doğru ilerlendiği düşüncesi hakim.
     
     Borçlanma maliyetinin sürdürülemez seviyede olduğunu dile getiren uzmanlar, Portekiz&rsquo;in borçlanma maliyeti seviyesinin, Yunanistan ve İrlanda&rsquo;yı kurtarma planı kabul etmeye iten seviyeye yakın olduğunu bildiriyorlar.

     Portekiz Merkez Bankası&rsquo;nın tahminleri de ülkenin gelecek yıl ekonomide durgunluk yaşanacağı ve yüzde 1,3 daralma olacağı yönünde.
 
     Portekiz&rsquo;e destek ise Almanya Başbakanı Angela Merkel&rsquo;den geldi.

     Merkel, Portekiz&rsquo;in aldığı önlemlerin yeterli olduğunu söyledi.

     Portekizli yöneticiler, ekonomiyi kendi çabalarıyla rahatlatmak için nakit kaynaklarını çeşitlendirmeye ve kaynak sağlayacak ülkelerin sayısını artırmaya çalışıyor.