Gaz fiyatları arttı, protesto gösterilerinde Polis, Enirji Bakanını öfkeli kalabalığın elinden güçlükle kurtardı.


Mahsur kalan madencilerin film gibi bir operasyonla kurtarıldığı Şili, bu kez enerji kriziyle gündemde...

Gaz fiyatlarının artışıyla 1 haftadır yoğun protestoların yaşandığı Punto Arenas kentinde, uzlaşmaya gelen Enerji Bakanı saldırıya uğradı. Polis, bakanı öfkeli kalabalığın elinden güçlükle kurtardı.

Ülkenin ulusal petrol şirketi gazla ilgili sübvansiyonları kaldırıp, gaz fiyatları bir anda yüzde 17 artınca olaylar patlak verdi.
 
Punta Arenas&rsquo;ta protestocu gruplar, 1 haftadır barikatlarla yolları kapatıyor, ve zaman zaman güvenlik güçleriyle çatışıyor.

Olaylar yüzünden turistler ülkede mahsur kaldı, turizm sektörü milyonlarca dolar zarar etti.

Şili Başbakanı da popüler enerji Bakanı Laurence Golborne&rsquo;u eylemcilerle müzakereye yolladı, fakat
bakan göstericilerin liderleriyle uzlaşmaya varamadı.
 
Bakan Golborne olumsuz sonuçları yerel bir radyo istasyonunda halka ilan etti, fakat çıkışta kalabalığın öfkesinden canını zor kurtardı.

Polis, bakanı bölgeden çıkarabilmek için yoğun çaba harcarken göstericilerle şiddetli arbedeler yaşandı.