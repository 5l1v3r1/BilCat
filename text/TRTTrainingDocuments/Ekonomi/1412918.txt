Kiranın bir bölümünü elden alarak devletten vergi kaçıran ev sahipleri yakayı ele verdi; kayda giren kira mükellefi sayısı 550 bini aştı.


Milliyet&rsquo;in haberine göre, kira gelirleri ve kentsel rantların vergilendirilmesi için kütük oluşturma çalışmalarını sürdüren Maliye Bakanlığı, Türkiye&rsquo;de sayısı 13 milyona ulaşan kiracıları kayıt altına alıyor. Semt semt harita çıkaran Maliye, kirasını düşük gösteren ev sahiplerine göz açtırmıyor.

Maliye Denetimleri Sıkılaştırdı
Maliyeciler, 500 lirayı aşan kiraların bankaya yatırılıp yatırılmadığı inceliyor. İncelemelerde, kira geliri elde edenlerin yıllık ortalama gelirleri yaklaşık 9 bin 500 lira olarak hesaplandı.

Türkiye&rsquo;de en fazla kira geliri elde eden illerin başında İstanbul, Ankara, Bursa, İzmir, Antalya, Balıkesir, Eskişehir, Muğla ve Konya geliyor. Kira mükellefi sayısındaki artışta mektup ve denetimlerin yanı sıra kiracıların ihbarları da etkili oldu.

&quot;Ev Sahibin Vergi Kaçırıyor&quot;
Ev sahiplerine kızan kiracı, Maliye&rsquo;ye &rsquo;ev sahibim vergi kaçırıyor&rsquo; diyerek ihbarda bulunuyor. İhbar doğru çıkarsa kiracılar, kesilen vergi cezasının yüzde 10&rsquo;u kadar ihbar tazminatı alıyor. İhbar eden kiracıların kimlikleri gizli tutuluyor.

Kira tutarlarının yüksek olduğu semtlerde taramaların sürdüğünü belirten Maliye Bakanlığı yetkilileri, şöyle konuştu: 
&quot;Kiralar bankaya yatırılmadıysa her işlem için ayrı ceza kesiyoruz. 500 lira ve üzerinde kira alan bir tüccarın kira bedelini elden aldığı tespit edildiğinde bin 600 liradan az olmamak üzere usulsüzlük cezası veriliyor. Kira arttıkça ceza da artıyor.&quot;