Ulaştırma Bakanlığı ve TCDD, demiryolu taşımacılığında özel sektörün önünü açacak bir düzenlemeye hazırlanıyor.

Torba yasaya eklenecek bir maddeyle TCDD&rsquo;nin demiryollarında 154 yıllık yük ve yolcu taşımacılığı tekeli kalkacak. 

Böylece özel sektör demiryolu altyapısını ücreti karşılığında kullanarak yük ve yolcu taşıyabilecek. Hatta hızlı tren dahi işletebilecek.

Meclis&rsquo;te görüşülmekte olan torba yasaya TCDD tekelini kaldıracak bir maddenin eklenmesinin gündemde olduğu öğrenildi. 

Yasa ile ilgili, özel sektörün bu alandaki faaliyetlerinin düzenlenmesinde (lisanslandırmasında ve ücretler) Ulaştırma Bakanlığı yetkili olacak. 

Yasa özel sektörün yük ve yolcu taşımacılığı ile hızlı tren işletmeciliği yapmasının önünü açacak. Zaman&rsquo;ın görüştüğü yetkililer, &quot;Yasanın çıkmasıyla özel sektör ücretini ödemek kaydıyla demiryollarında yük ve yolcu taşıyabilecek.&quot; ifadesini kullandı. 

TCDD, 2005 yılında özel sektörün, demiryollarında faaliyet göstermesini öngören bir yönetmelik çıkarmıştı. Ancak, Danıştay bu yönetmeliği iptal etmiş ve bunun bir özelleştirme olduğunu belirtmişti. 

Özel sektörün yolcu ve yük taşıması yapabilmesi için yasa çıkarılması uyarısında bulunmuştu. Demiryolları da şimdi torbadan çıkacak yasayla özel şirketlere yük ve yolcu taşıma imkânı verecek.

Hızlı trenin seferlere başlaması sebebiyle demiryollarına ilginin arttığına dikkat çeken bir yetkili, &quot;Ulaştırma Bakanlığı&rsquo;nın 2023 hedefi 10.546 kilometre hızlı tren ve 3.985 kilometre konvansiyonel hat yaparak demiryolu ağını 25 bin 536 kilometreye çıkarmak. 

Son 7 yılda da 5.449 kilometre ray yenilendi. Demiryollarının kalitesi yükseldi. Artık, özel sektör, mallarını yenilenen yollarda kendi taşımak istiyor. Yolcu taşımacılığına girmek istiyor. Buradan kazanılan parayla biz de yeni demiryolu hatları inşa etmeyi planlıyoruz.&quot; dedi.
TCDD Hızlı Tren Hat Planı (2023&rsquo;e kadar)
Ankara-İstanbul
Ankara-Konya
Ankara-Sivas
Edirne-İstanbul
Yerköy-Kayseri
Sivas-Malatya-Elazığ-Diyarbakır
Sivas-Erzincan-Erzurum-Kars
Erzincan-Trabzon
Ankara-İzmir (Polatlı-Afyon üzeri)
Ankara-Antalya
Konya-Antalya