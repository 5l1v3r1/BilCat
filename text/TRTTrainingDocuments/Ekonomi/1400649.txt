İsviçre, devrik Tunus lideri Bin Ali'nin gizli hesabı olup olmadığını soruşturuyor...

İsviçre, yapılan suç duyuruları üzerine, Tunus&rsquo;ta ayaklanma sonrası devrilen eski Devlet Başkanı Zeynelabidin Bin Ali&rsquo;nin, ailesinin ve diğer yakınlarının gizli hesabı, mal varlığı olup olmadığıyla ilgili soruşturma başlatıldığını bildirdi.
         
Bern&rsquo;deki federal savcılık bürosu tarafından yapılan açıklamada, &quot;Bin Ali&rsquo;nin ailesi ya da yakınları tarafından da açılmış olabilecek hesaplarının dondurulmasıyla ilgili 17 Ocak&rsquo;ta 2 adet suç duyurusunda bulunulduğu&quot; kaydedildi.
         
Başsavcılık Sözcüsü Walburga Bur, &quot;Şikayetleri inceliyoruz&quot; dedi.
         
Tunus&rsquo;ta yoksulluk, işsizlik ve yolsuzluğa karşı yapılan, yaklaşık 1 ay süren gösterilerin ardından Bin Ali, Cuma günü 23 yıllık iktidarını bırakmak zorunda kalmış, ülkeden kaçarak Suudi Arabistan&rsquo;a sığınmıştı.
         
İsviçre basın yayın organları, şikayetlerden birinin, İsviçre&rsquo;de yaşayan Tunusluların bir derneği tarafından yapıldığını duyurdu. Bu suç duyurusunda, dondurulması istenen mal varlıkları arasında Cenevre&rsquo;nin ünlü Rue ru Rhone caddesindeki bir bina ile Cenevre Havaalanı&rsquo;ndaki Falcon 9000 tipi bir jetin bulunduğu belirtildi.
         
İsviçreli yetkililer, nihayetinde Tunus&rsquo;ta Pazartesi günü kurulan ulusal birlik hükümetinin kendi soruşturmasını başlatması gerekeceğini ve işbirliği için İsviçre&rsquo;den de adli yardım talebinde bulunabileceğini kaydetti