Enflasyondaki düşüşü, işlenmemiş gıda fiyatlarındaki gerilemeye bağlayan Merkez Bankası, önümüzdeki aylarda da düşüşün devam etmesini bekliyor.

Merkez Bankası&rsquo;ndan yapılan değerlendirmede Aralık ayında, tüketici fiyatlarındaki yüzde 0,30&rsquo;luk düşüş ile yüzde 6,40&rsquo;a gerileyen yıllık enflasyona dikkat çekilerek, düşüşte işlenmemiş gıda fiyatlarındaki aşağı yönlü düzeltmenin etkili olduğu vurgulandı. 

Açıklamada, &quot;Temel mal ve hizmet gruplarının yıllık fiyat artış oranı ise, sınırlı oranda yükselmesine rağmen, orta vadeli hedeflerle uyumlu seyrini sürdürmüştür&quot; denildi.

Değerlendirmede, &quot;Önümüzdeki aylarda enflasyonun düşmeye devam etmesi, temel fiyat göstergelerinin yıllık artış oranının ise sınırlı artışlar göstermesi beklenmektedir&quot; ifadesine yer verildi.