5. İstanbul Deri Fuarı'nın açılışını yapan Bakan Çağlayan, Cumhuriyetin 100. yılı olan 2023 için hedeflenen ihracat rakamı konusunda iddialı konuştu. 

Türk deri sektörü ve yabancı tedarikçiler 5. İstanbul Deri Fuarı&rsquo;nda buluştu. Bir çok organizasyon ve fuara ev sahipliği yapan İstanbul, bu kez uluslararası deri sanayicilerini buluşturdu. 

Fuarın açılışını yapan Devlet Bakanı Zafer Çağlayan, ihracatta hedef gösterdi.
&quot;Bal Gibi Gerçekleştiririz&quot;
Çağlayan, &quot;Her sene büyüyen bir şekilde 500 milyar dolar hedefini 2023&rsquo;te gerçekleştireceğiz. Efendim gerçekleştirirmiyiz? Bal gibi gerçekleştiririz bal gibi&quot; dedi.

Modayı, markayı, konfeksiyonu takip eden biri olduğunu belirten Çağlayan, deride markalaşmanın önemine vurgu yaptı. 

Çağlayan, &quot;Sektörün moda, marka tasarımı olmazsa olmazı yapıp bir deri ceketi 500 dolara satarken bunu dünyanın birçok markasının yaptığı gibi &rsquo;2 bin, 3 bin, 5 bin avroya nasıl satarız&rsquo;ın hesabını yapmak durumunda&quot; diye konuştu.

Bakan Çağlayan açılış sonrasında stantları gezdi, üreticilerin sorunlarını dinledi. 20 Ocak&rsquo;a kadar devam edecek fuara 25 ülkeden 255 firma katılıyor.