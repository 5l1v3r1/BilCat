Sanayi ve Ticaret Bakanı Nihat Ergün, “Sanayi Strateji Belgesi”nin 2023 yılı hedeflerine ulaşmada önemli bir başlangıç olduğunu belirtti. 

Sanayi ve Ticaret Bakanı Nihat Ergün, 2011-2014 yıllarını kapsayan ve sanayinin yol haritası niteliğindeki Türkiye Sanayi Strateji Belgesi&rsquo;nin tanıtım toplantısına katıldı.
     
Sanayi stratejisinde, uzun dönemli vizyonlarının Türkiye&rsquo;yi orta ve yüksek teknolojili ürünlerde Avrasya&rsquo;nın üretim üssü haline getirmek olduğunu ifade eden Nihat Ergün, şöyle devam etti:

”Sanayi strateji belgesini 2023 hedeflerine ulaşma yolunda önemli bir başlangıç önemli bir hedef olarak görüyoruz. Yani bu belgeyi aslında önümüzdeki kritik 12 yılın yol haritası olarak görmekteyiz.Sanayi ticaret ve hizmet sektörlerinde uygulayacağımız reformlarla bu ülkeyi hakettiği konuma hak ettiği seviyelere taşıyacağımıza yürekten inanıyorum.”

TOBB Başkanı Rıfat Hisarcıklıoğlu da sanayi stratejisinin, Türk ekonomisinin yapısal dönüşüm ve reform sürecinin ana unsuru olmasını gerektiğini belirtti. 

Türk Sanayicileri ve İşadamları Derneği Yönetim Kurulu Başkanı Ümit Boyner ise strateji belgesinin Türkiye ekonomisinin yeni 10 yılda yapacağı atılımın önünü açacağını ümit ettiklerini belirtti.