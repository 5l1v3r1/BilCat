Bankaların tüketici kredisi alacakları, 21-28 Ocak haftasında 127 milyar 320.4 milyon TL'ye yükseldi.

Merkez Bankası&rsquo;nın verilerine göre, bankaların tüketici kredisi alacakları 21-28 Ocak haftasında 1 milyar 143.5 milyon TL artışla 127 milyar 320.4 milyon TL&rsquo;ye yükseldi. 

Tüketicilerin kredi kartı borçları ise 701.9 milyon TL artışla 42 milyar 907 milyon TL&rsquo;ye ulaştı. 

Böylece, tüketicilerin bankalara olan toplam borcu anılan bir haftalık dönemde 1 milyar 845.4 milyon TL artarak 170 milyar 227.5 milyon TL&rsquo;ye çıktı.

 Aynı dönemde, konut kredileri 487.8 milyon TL artışla 58 milyar 510.7 milyon TL&rsquo;ye yükselirken, taşıt kredileri ise 21 milyon TL artarak 5 milyar 401.2 milyon TL düzeyinde gerçekleşti.

 Söz konusu dönemde, diğer tüketici kredileri ise 634.7 milyon TL&rsquo;lik artışla 63 milyar 408.5 milyon TL&rsquo;ye yükseldi. 

Tüketicilerin 42 milyar 907.1 milyon TL düzeyinde gerçekleşen kredi kartı borçlarının 42 milyar 859.1 milyon TL&rsquo;sinin TL cinsinden, 48 milyon TL&rsquo;sinin ise yabancı para cinsinden olduğu belirlendi.