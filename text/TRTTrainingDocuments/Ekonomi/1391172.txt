Yurdumuzun her bölgesinde bulunan jeotermal enerjiye en iyi örnek Kütahya Simav'da işletiliyor. İlçenin tamamının bu enerjiyle ısıtılması sağlanacak.

Türkiye, jeotermal kaynaklar açısından hayli zengin bir ülke. Ege Bölgesi ise bu konuda lider konuma sahip. 

     Sıcak su kaynaklarının bulunduğu yerlerde jeotermal enerji üretimine rağbet de giderek artıyor.
     
     Kütahya&rsquo;nın Simav ilçesinin 2013 hedefi ise ilçede bulunan 16 bin konutun tamamının jeotermal enerjiyle ısıtılmasını sağlamak.
     
     Fay hatlarının yoğun olduğu yerlerden çıkan jeotermal enerji Kütahya&rsquo;nın Simav ilçesinde 162 dereceyle yer yüzüne ulaşıyor.

     Elektrik üretmeye bile yetecek olan bu sıcaklıktaki su önce 100 dereceye düşürülüyor ardından da şehre veriliyor.

     Görevini tamamlayan su  50 dereceyle geri döndüğünde ise tekrar jeotermalin çıktığı kaynağa yönlendiriliyor. 
    
     Böylece jeotermal enerji  sürdürülebilir hale getiriliyor.

     Simav&rsquo;da şu an 8 bin konut bu sistemle ısıtılıyor. 

     2013 yılına kadar yeni hatlar döşenip sistemin 16 bin konuta ulaştırması hedefleniyor. 
    
     Bu da ilçenin tamamının jeotermal kaynaklarla ısıtılması anlamına geliyor.