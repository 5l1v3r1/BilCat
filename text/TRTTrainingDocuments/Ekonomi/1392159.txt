Trans Alaska petrol boru hattının sızıntı nedeniyle kapatılması petrol fiyatlarını artırdı.


Trans Alaska petrol boru hattının sızıntı nedeniyle kapatılması petrol fiyatlarını artırırken, boru hattının sahiplerinden biri olan İngiliz petrol şirketi BP&rsquo;nin hisseleri değer kaybetti.

Alaska&rsquo;nın Prudhoe koyunda geçen hafta cumartesi günü petrol boru hattında belirlenen sızıntıdan sonra hattın kapatılması, petrol şirketlerini, günlük 630 bin varil olan üretimlerini yüzde 5 oranında azaltmaya zorladı. 

Bu boru hattından ABD petrol üretiminin yüzde 12&rsquo;sinin sevkiyatı yapılıyor.

Petrol boru hattının kapatılması nedeniyle hattı işleten Alyeska Pipeline Service&rsquo;in yüzde 47&rsquo;sine sahip olan BP&rsquo;nin hisseleri yüzde 1,8 geriledi. 

Bu arada ABD ham petrolünün varil fiyatı şubat ayı teslimi bugün sabahki işlemlerde yüzde 2,2 kadar yükseldikten sonra gerileyerek 88,87 dolardan işlem görmeye başladı.