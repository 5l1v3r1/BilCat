3 yıldır Meclis'te bekleyen 85 yıllık Borçlar Kanunu değişti. Partiler uzlaşınca 649 maddelik tasarı, genel kuruldan jet hızıyla geçti. 



Bir yanda mecliste bekleyen tasarıların gündemden düşmesi, diğer yanda ise 2011 genel seçimlerinin yaklaşması. 

 İşte bu tablo siyasileri harekete geçirdi. 

 İktidar ve muhalefet uzlaştı. Borçlar ve Ticaret Kanunu başta olmak üzere, acil yasaların hızla geçirilmesine karar verildi. 

 Uzun konuşmalar yapılmadı, önerge verilmedi, yoklama alınmadı. 

 Bazı kanunlarda günde ancak 1 madde kabul edilebilirken, 649 madde jet hızıyla yaklaşık 3 saatte geçti. 

  Peki 85 yıl sonra yenilenen Borçlar Kanunu neler getiriyor?

  İşte, ev sahibi-kiracı ilişkilerinden, tazminat taleplerine kadar pekçok konu yeniden düzenlendi. 
     
  Ev sahibi-kiracı ilişkilerinin çerçevesi yeniden çizildi.

Balkonda Mangal Yasak
 Balkonda mangal yakan kiracının işi zor. 

 Ev sahibi kiracıyı bu sebepten evden çıkarabilecek.     

 Yüksek sesle müzik dinleyerek, komşularını rahatsız eden kiracıyı da şikayet halinde, evinden olma riski bekliyor.

Kiraya ÜFE Sınırı

  Ev sahibi kirayı istediği gibi artıramayacak. 

 Kira bedeline sınır geliyor. Kira bedelleri, bir önceki yıldaki üretici fiyat endeksindeki artışı geçemeyecek. 

Depozitoya 3 Ay Sınırı

Ev sahibi kiracıdan fahiş fiyattan depozito alamayacak. Yeni kanuna göre depozito miktarı 3 aylık kirayı aşmayacak. 

&quot;Almanya&rsquo;dan Oğlum Geldi&quot;

  Ev sahibi, yakın akrabalarını gerekçe gösterip kiracıdan evden çıkmasını isteyebilecek. 

 Örneğin, &quot;dedem taşınacak&quot; ya da &quot;Almanya&rsquo;dan oğlum geldi&quot; gibi ailevi gerekçelerle evinin tahliyesini isteyebilecek. 

Eş Rızası Zorunlu

  Kira kontratında eşin rızası zorunlu olacak. Aile, konutlarıyla ilgili kontratlar yazılı eş rızası olmadan feshedilemeyecek, yine yazılı eş rızası olmadan kefalet altına girilemeyecek.

Mezarda Kefalete Son 

&quot;Ömür boyu kefalet&quot; kavramı tarih oluyor. Kefil olma durumunda, kefalet süresi ne olursa olsun, 10 yıl sonunda kefalet kendiliğinden sonlandırılacak. 

Borçlulara Koruma

 Borçlular olağanüstü faizlere karşı korunacak. 

Uygulamadaki yasal faiz dikkate alınarak, akdi faiz yüzde 13 buçuğu, temerrüt faizi de yüzde 18&rsquo;i aşamayacak.   

Tazminatlarda &quot;İlkler&quot;

 Yanlış tedavi uygulayan doktor tazminata mahkum olabilecek. Onların da kendilerini güvenceye alabilmeleri için &quot;sorumluluk sigortası&quot; hayata geçirilecek.