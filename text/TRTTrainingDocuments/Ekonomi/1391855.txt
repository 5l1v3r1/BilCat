Kurban bayramının yaşandığı 2010 yılı Kasım ayında 161 bin 655 ton, 2010 yılının 11 ayında ise 726 bin 871 ton kırmızı et üretildi.

Türkiye İstatistik Kurumu (TÜİK), 2010 yılının Ocak-Kasım dönemi kırmızı et üretim istatistiklerini açıkladı. 

TÜİK verilerine göre, kurban bayramının gerçekleştiği 2010 yılının Kasım ayında 161 bin 655 ton, Ocak-Kasım döneminde ise 726 bin 871 ton kırmızı et üretildi.

 Kasım ayı kırmızı et üretimi bir önceki aya göre yüzde 174,7 artış gösterdi.

Söz konusu ayda kırmızı et üretim miktarı hayvan türleri açısından incelendiğinde, 116 bin 54 ton sığır, 41 ton manda, 37 bin 679 ton koyun ve 7 bin 881 ton keçi etinden oluştu.

2010 yılı Kasım ayı kırmızı et üretim miktarı, hayvan türleri açısından bir önceki aya göre değişim oranlarına göre incelendiğinde, sığır etinin yüzde 134,6, koyun etinin de yüzde 345,3 oranında arttığı görüldü.