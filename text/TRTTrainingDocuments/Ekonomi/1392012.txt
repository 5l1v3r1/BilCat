Dünyada gıda fiyatlarının geçen ay rekor düzeye ulaşması, kaygıya yol açıyor.

     Gıda fiyatlarındaki artış, Latin Amerika ülkelerinde zaten yüksek olan enflasyonu daha da artırıyor.     

     Küresel mali krizden ciddi şekilde etkilenen Meksika bu duruma örnek.

     Tüketiciler gıda fiyatlarındaki artıştan şikayetçi. 

Temel gıda maddelerinden mısırın fiyatı artıyor, satışlarsa düşüşte. Bunun yanında akaryakıt fiyatları da yükseliyor. Yani üretim maliyeti aşağıya çekilemiyor.

     Latin Amerika ülkelerinden Bolivya&rsquo;da ise bazı temel gıda maddelerinin fiyatları yüzde 50 zamlandı.
     Yoksulluk çeken halk, devlet destekli satış noktalarından indirimli fiyattan gıda maddesi satın alabilmek için uzun kuyruklar oluşturuyor.
     Gece yarısından kuyruğa girenler, zaman zaman, uykularına yenik düşüyor. 
     Halk, gıda fiyatlarındaki artış yüzünden gelirlerinin giderek daha fazla bölümünü yiyeceğe ayırmak zorunda kalıyor.
    Bazı uzmanlar, rekor düzeye ulaşan gıda fiyatlarının, 2008&rsquo;dekine benzer sokak olaylarına yol açmayacağı iddiasında bulunsa da, bazı ülkelerde yaşanan gelişmeler, endişeleri beraberinde getiriyor. 

     O dönemde, Mısır, Kamerun ve Haiti başta olmak üzere bazı ülkeler protesto gösterileri ve şiddet olaylarına sahne olmuştu.