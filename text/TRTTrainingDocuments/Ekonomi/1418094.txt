Türkiye’de bulunan Nijerya Cumhurbaşkanı Goodluck Ebele Jonathan, TOKİ’nin Nijerya’da da konut yapmasını istedi.

TOKİ’den yapılan açıklamada, Cumhurbaşkanı Abdullah Gül’ün davetlisi olarak Türkiye’ye resmî bir ziyarette bulunan Nijerya Cumhurbaşkanı Jonathan’ın, TOKİ’nin Ankara Eryaman’daki 40 bin konutluk uygulamasını ziyaret ettiği bildirildi. 

Açıklamaya göre, konut alanındaki sosyal donatı binasında ağırlanan konuk Cumhurbaşkanı’na, Uygulama Dairesi Başkanı Orhan Yüce tarafından TOKİ’nin çalışmaları ve hedefleri hakkında sunum yapıldı. 

Cumhurbaşkanı Jonathan, gördüğü konutlardan ve hayata geçirilen projelerden çok etkilendiğini dile getirerek, “Bu kadar hızlı, bu kadar sağlam ve bu kadar modern konut yapmanın sırrı nedir?” diye sordu. 

Uygulama Dairesi Başkanı Orhan Yüce, konuk Cumhurbaşkanı’nın sorusunu “TOKİ’nin başarısındaki temel unsurlar, devlet ciddiyeti ile özel sektör pratikliğinin bir araya getirilmesi ile konusunda uzman ekipler” şeklinde özetledi.

Arsa Nijerya’dan Konut TOKİ’den Önerisi
Cumhurbaşkanı Jonathan, “TOKİ’yi ülkemize davet etsek gelir mi? Biz arsa tahsis etsek aynı uygulamaları Nijerya’da da gerçekleştirir misiniz? Çünkü konut ihtiyacımız büyük” dedi.

Uygulama Dairesi Başkanı Orhan Yüce ise konut yapımı konusunda konuk Cumhurbaşkanı&rsquo;nın ortaya koyduğu öneriden duyduğu memnuniyeti dile getirerek, &quot;Devletimiz bize bu yönde bir görev verirse, Nijerya&rsquo;da konut yapımı konusunda elimizden gelen her türlü desteği vermeye hazırız&quot; şeklinde konuştu.