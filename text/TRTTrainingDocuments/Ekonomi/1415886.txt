Başbakan Yardımcısı Ali Babacan, işsizlik sorunun fazla mesainin kaldırılması ile çözülebileceğini söyledi

Babacan haftalık mesainin 10 saat azaltılmasını önerdi.

Devlet Bakanı ve Başbakan Yardımcısı Ali Babacan, işsizlik sorununun aşılması için fazla mesainin kaldırılmasını önerdi. 

Capital Dergisi’ne demeç veren Babacan, ekim itibarıyla yüzde 11.2 olan işsizlik oranının yüzde 10’lara düşmesinin zaman alacağını kaydetti.

&quot;Yeni İşçi Alınmıyor&quot;
Her yıl 500-700 bin gencin işgücüne katıldığını hatırlatan Babacan, işgücü piyasasının esnekleşmesinin önemli olduğunu belirtti. 

Türkiye’de şu anda haftalık çalışma süresinin 59 saat olduğunu, bunun da Ekonomik İşbirliği ve Kalkınma Örgütü (OECD) ülkeleri arasındaki en uzun çalışma süresi anlamına geldiğini kaydeden Babacan, işverenlerin yeni işçi almaktansa mevcut işçisini daha çok çalıştırmayı tercih ettiğini söyledi. 

Babacan “İnsanlarımız haftada 59 saat değil, 49 saat çalışsa haftada ortalama yüzde 16 ilave istihdam anlamına geliyor. 

Türkiye’de yüzde 16 ilave istihdam, işsizliğin sıfıra yaklaşması demektir’’ diye konuştu.

Haftalık En Yoğun Mesai Türkiye’de

Türkiye :               49.4 saat
Güney Kore :         46.6 saat
Yunanistan   :        42.5 saat
Çek Cumhuriyeti :   41.4 saat
Şili                     : 41.1 saat
Portekiz             :  38.9 saat
İspanya               :38.8 saat
Avusturya    :        38.1 saat
Fransa          :      38.0 saat
İtalya             :    38.0 saat
İngiltere         :     36.6 saat
Almanya         :     35.7 saat
İrlanda             :  35.3 saat
Hollanda          :   30.6 saat