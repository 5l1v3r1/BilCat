Borsa birinci seansı 66 bin 74 puandan tamamladı. Dolar 1 lira 57 kuruştan, avro ise 2 lira 15 kuruştan işlem görüyor.

İstanbul Borsası Ulusal-100 Endeksi birinci seansı 113 puan artarak 66 bin 74 puandan tamamladı. Hisse senetleri günün ilk yarısında ortalama yüzde 0,17 oranında değer kazandı. 

 Serbest piyasada Amerikan Doları 1 lira 57 kuruş, Avro ise 2 lira 15 kuruştan işlem görüyor.

     Uluslararası piyasalarda altının ons fiyatı bin 336 dolar olurken Kapalıçarşı&rsquo;da Cumhuriyet altını 458 liradan alıcı buluyor. 

     Dünya Borsaları
     
     Amerikan Merkez Bankası FED, faizler ve tahvil alım programında değişikliğe gitmedi.

     FED toplantısının ardından yapılan açıklamada, ekonominin toparlanma gösterdiği ancak bunun istihdam piyasasında ciddi bir iyileşme sağlayacak kadar olmadığı belirtildi.

     New York Borsası&rsquo;nda dün Dow Jones Sanayi endeksi yüzde 0,06, teknoloji göstergesi Nasdaq yüzde 0,74&rsquo;lük artış kaydetti.
     
     Asya Pasifik piyasaları bugün karışık bir görünüm sergiliyor. 

     Avrupa borsalarında ise sınırlı değer artışları yaşanıyor.