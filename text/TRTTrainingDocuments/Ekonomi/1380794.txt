2011 yılında yaklaşık 1 milyon kişiye iş kapısı açılacak. İşte personel alacak firmaların listesi ve alınacak işçi sayısı...

Dünyada dev şirketler işçi çıkarırken, 2010’da 953 bin kişiyi işe alan özel sektör, yeni yıl için de benzer bir hedef koydu. 

Kamunun alacağı 120 bin kişi de dahil 2011 yılında en az 1 milyon işsiz için iş kapısı açılacak
Öncü Özel Sektör
Star gazetesinin haberine göre krizde Avupa’dan ayrışarak en sağlam ekonomilerden biri haline gelen Türkiye, aynı başarıyı istihdamda da sağlamaya hazırlanıyor. Bu başarının öncüsü ise 2010’da olduğu gibi yeni yılda da özel sektör olacak. 

Geçen yıl eylül itibariyle toplam 953 bin kişiye istihdam yaratarak işsizlik oranını 11.3’e çeken Türkiye’de, 2011’de de en az 1 milyon kişinin iş bulması bekleniyor. 

Başta kamu olmak üzere özel sektör şirketlerinin bütçe oluştururken koyduğu hedefler de bu projeksiyonu doğruluyor. 

Kamunun bu yıl 120 bin eleman alması öngörülürken, Meclis’te görüşülen Torba Yasa’daki teşvikler ise en az 200 bin kişiye iş olarak yansıyacak. 
AVM&rsquo;lere 150 Bin Kişi
İstihdamda 2011’in öncüsü yine perakende olacak. Sadece AVM ve cadde mağazalarında 150 bin kişi işbaşı yapacak.