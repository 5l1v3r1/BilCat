Devlet Bakanı ve Başbakan Yardımcısı Ali Babacan, reel sektörü uyardı...

Devlet Bakanı ve Başbakan Yardımcısı Ali Babacan, 2011 yılının reel sektör açısından ihtiyatlı olunması gereken bir yıl olduğunu belirterek, &rsquo;&rsquo;Maceraya gerek yok. Risk almayın diyoruz&rsquo;&rsquo; dedi. 
                  
Babacan, katıldığı bir televizyon programında gündeme ve 
                  ekonomiye ilişkin soruları yanıtladı. 
                  Gerek ABD gerek Avrupa&rsquo;da ülkelerin ekonomik krizi tam olarak 
                  atlatamadıklarını, ifade eden Babacan, bankaların devletlerin 
                  verdikleri garanti ile ayakta durduklarını, ABD&rsquo;de devletin 
                  desteğini çekmesi durumunda yüzlerce bankanın batacağını 
                  söyledi.
                  Reel sektöre zaman zaman çağrıda bulunduklarını ifade eden 
                  Babacan, &rsquo;&rsquo;2011 yılı ihtiyatlı olunması gereken bir yıl.                   Maceraya gerek yok. Risk almayın diyoruz. Bazen bakıyoruz 
                  kumara benzer şeyler oluyor. Diyorlar ki (şu artacakmış öyle 
                  dediler onun için şöyle bir şey yaptık) Yap ama zar atar gibi. 
                  Zarda 1&rsquo;de çıkar 6&rsquo;da çıkar her şey çıkar. Kaybettiğiniz zaman 
                  da siz bilirsiniz&rsquo;&rsquo; dedi. 

Benzin Fiyatlarındaki Artış

                  Son dönemde benzin fiyatlarının artışına yönelik bir soru 
                  üzerine Babacan, bu artışın dünyadaki petrol fiyatları, döviz 
                  kurundaki dalgalanmalar, dağıtım şirketlerinin karı ve 
                  vergilendirmeyle ilgili unsurları içerdiğini anlattı.
                  Petrol fiyatları arttıkça akaryakıt fiyatlarının kaçınılmaz 
                  olarak arttığını ifade eden Babacan, &rsquo;&rsquo;Bazen haberlere 
                  bakıyorum sanki bir kamu kuruluşu ya da devletin bir kurumu 
                  oturmuş zam kararı vermiş böyle değil. Serbest piyasa artık. 
                  Sadece bizde değil akaryakıt fiyatları bütün dünyada artıyor&rsquo;&rsquo; 
                  dedi.