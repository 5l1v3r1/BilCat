Tarım ve Köyişleri Bakanlığı et fiyatlarıyla ilgili açıklama yaptı.

Tarım ve Köyişleri Bakanlığı, bazı basın yayın organlarında yer alan ve Ankara Ticaret Odası Raporuna dayandırılan &rsquo;&rsquo;et fiyatlarının sadece 29 kuruş düştüğüne&rsquo;&rsquo; yönelik haberlerin gerçeği yansıtmadığını bildirdi.

Tarım ve Köyişleri Bakanlığı&rsquo;ndan yapılan açıklamada; et ithalat kararının açıklandığı tarihte 16,46 lira olan üretici karkas etin kilogram fiyatının, 15 Ocak 2011 tarihinde illerden alınan borsa karkas et üretici fiyatlarına göre 13,5 liraya kadar düştüğü belirtildi. 

Açıklamada şunlar kaydedildi : 

&rsquo;&rsquo;İthalat kararının alındığı Nisan 2010 tarihinde, kıymanın kilogram ortalama fiyatı 24,64 lira, kuşbaşı fiyatı ise 27,09 lira iken, 16 Ocak itibarıyla Ankara&rsquo;da en fazla et satışı gerçekleştirilen 9 markete ait ortalama kıyma fiyatı 19 TL, kuşbaşı fiyatı ise 21 TL olarak gerçekleşmiştir. Bütün bu veriler ışığında, ithalat kararının açıklandığı Nisan ayına göre, Ocak 2011 itibarıyla en fazla tüketimi olan kıyma ve kuşbaşı fiyatlarında ortalama yüzde 20&rsquo;ler düzeyinde bir düşüş olduğu çok açıktır.&quot;