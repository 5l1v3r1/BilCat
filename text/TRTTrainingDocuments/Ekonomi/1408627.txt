Ülke ekonomisini düzeltmek için Cumhuriyetçiler ve Demokratlara birlik çağrısı yapan Obama, kamu harcamalarında 5 yıllık kısıntı öngörüyor. 


Amerika Birlesik Devletleri Başkanı Barack Obama&rsquo;nın, ulusa sesleniş konuşmasının ana maddesi ekonomik gidişat oldu. 

İşte Obama&rsquo;nın Amerikan Kongresi&rsquo;nde yaptığı konuşmadan satır başları...

Başkan Obama&rsquo;nın &quot;Birliğin Durumu&quot; başlıklı ulusa sesleniş konuşması yaklaşık 1 saat sürdü. 

Kongre&rsquo;nin Cumhuriyetçi ve Demokrat kanatlarına yeni yasalar için birlik çağrısı yapan Obama, parti politikalarından daha ciddi sorunlarla karşı karşıya olduklarını kaydetti. 

Obama, artan bütçe açığı nedeniyle ulusal güvenlik dışında kamu harcamalarında kesintiye gidileceğini bildirdi. Ve geçen yıl açıklanan 3 yıllık kesinti planının 3 yıl daha uzatılması gerektiğini söyledi. 

Obama, bu kısıtlamalar sayesinde 5 yılda 400 milyar dolar tasarruf sağlanacağını kaydetti.

Zenginlere Vergi Avantajları

Vergi sisteminin basitleştirilmesini isteyen Amerikan Başkanı, yüzde ikilik zengin kesime uygulanan vergi avantajlarını sürdürmenin doğru olmayacağını da belirtti. 

Obama, &quot;eğitim harcamalarında kesintiye gitmektense, milyonerlere molanın bittiğini söylemeliyiz&quot; diye konuştu.

Obama, temiz enerji ve güvenlik konularında araştırma ve yatırımların önemine dikkat çekti.

Sağlık Reformu

Başkan Obama,  Cumhuriyetçilerin  değişimi ve iptali için çaba gösterdigi sağlık reformu yasasını da savundu.
Dış Politika

Dış politikaya da değinen Obama, Irak&rsquo;taki  Amerikan askerlerinin çekilmesinin tamamlanacağını söyledi.

El Kaide&rsquo;nin terörist  saldırı tehdidine de dikkat çeken Obama,  ülkedeki Müslümanların Amerikan ailesinin bir parçası olduğu inancıyla ve hukuk çercevesinde terörle savaşıldığını kaydetti.

İran&rsquo;a sert ekonomik yaptırımlar uygulandığını da hatırlatan Obama, Tahran&rsquo;dan nükleer programı konusunda uluslarararası toplumun taleplerini yerine getirmesini istedi. 
	
Kuzey Kore&rsquo;den nükleer silahlardan vazgeçme sözünü tutmasını isteyen Obama, Güney Kore ile dayanışmanın süreceğini açıkladı. 

Tunus&rsquo;taki olaylara da değinen Obama, halkın demokratik taleplerini desteklediğini bildirdi.

Öte yandan, Temsilciler Meclisi&rsquo;nde çoğunluğu elinde tutan Cumhuriyetçiler ise  Obama&rsquo;nın bu konuşmayı yaptığı gün 165 &rsquo;e karşı 256 oyla kamu harcamalarının 2008 yılı seviyesine indirilmesini kabul etti.