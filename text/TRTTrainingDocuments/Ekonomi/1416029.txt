İhracatçılar, kilo başına 3 buçuk liraya ulaşan kuru üzümünün son yılların en iyi rakamı diyor.

Türkiye kuru üzüm ihracatında dünyada bir numarada yer alıyor.  Çoğunluğu Ege Bölgesi&rsquo;nden, yılda 250 bin ton civarında ihracat yapılıyor.

Bu yıl dünyada rekoltenin düşük olması ise fiyatlara rekor üstüne rekor kırdırıyor.

Konuyla ilgili açıklama yapan Ege Kuru Meyve İhracatçıları Birliği Başkanı Osman Öz, &quot;Amerika&rsquo;nın arzı az, İran&rsquo;da da çabuk tükendi. Türkiye dünyada zaten piyasa yapıcı olduğu için rekoltenin büyük kısmı bizde&quot; diye konuştu.

Sezon başında 2 buçuk lira olan fiyat, bugünlerde 3 buçuk liraya kadar çıktı. Sektör temsilcileri, alıcıların bu fiyatları kabul etmesinin önemini vurguladı.

Kuru üzüm ihraç fiyatının daha da yükselmesi söz konusu. Bu yıl ihracattan 500 milyon dolar gelir bekleniyor.