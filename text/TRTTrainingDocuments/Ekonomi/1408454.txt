İrsen Küçük, yatırımların hem Kuzey Kıbrıs'ın ekonomisine ciddi katkı sağlayacağını, hem de uluslararası alanda tanınmasını kolaylaştıracağını söyledi

  
     Türkiye Turizm Yatırımcıları Derneği&rsquo;nce İstanbul&rsquo;da düzenlenen toplantıda Kuzey Kıbrıs Türk Cumhuriyeti Başbakan&rsquo;ı İrsen Küçük, yatırımcılara çağrıda bulundu.
  
İrsen Küçük, &quot;Hem KKTC&rsquo;nin ekonomisine çok ciddi bir katkı sağlayacak, hem de uluslararası arenada TC dışında tanınmayan hükümetimizin tanınması konusunda çok ciddi bir destek sağlayacaksınız. Yılda bir milyon yüz bin turist hedefine ulaşabilmek için bu yıl Türkiye Cumhuriyeti&rsquo;nde turizm alanında Kuzey Kıbrıs yılı ilan edilmiştir.&quot; dedi.
  
     Kültür ve Turizm Bakanı Ertuğrul Günay da, Türkiye&rsquo;nin artık dünya turizminin iddialı ülkelerinden biri olduğuna vurgu yaparak, Türkiye&rsquo;nin bu potansiyelini Kuzey Kıbrıs Türk Cumhuriyeti&rsquo;ne aktarmak için çalışmalarını sürdürdüğünü söyledi.
  
Ertuğrul Günay, &quot;Biz artık Akdeniz çanağının güneyindeki ülkelerle yarışmıyoruz, artık Afrikanın güneyindeki Mısır veya çevremizdeki ülkelerle değil Akdeniz çanağının kuzeyindeki İspanya, İtalya, Fransa gibi ülkeler artık Türkiye&rsquo;nin rakip ülkeleri. Kuzey Kıbrıs&rsquo;ın her bakımdan gelişmesi açısından Türkiye&rsquo;den ziyaret edenlerin yapacağı sosyal ve ekonomik katkı son derece önemli. Hem tatil yapacağız hem kardeşimizin gelişmesine katkı yapacağız&quot; diye konuştu.
  
     Kuzey Kıbrıs Türk Cumhuriyeti Turizm, Çevre ve Kültür Bakanı Kemal Dürüst de, kalkınmak için turizmin kaçınılmaz olduğunu dile getirdi.