Dünyada 2008 yılındaki kuraklık yüzünden yaşanan sıkıntının 2011'de olmayacağı umuluyor. 

Gıda fiyatlarında, 2010 Aralık ayında artışın rekor düzeyde olması, endişeleri de beraberinde getirdi.

     Birleşmiş Milletler Gıda ve Tarım Örgütü de, endişeler karşısında durumu netleştirme çabasında. Son olarak örgütün Genel Sekreter yardımcısı Hiroyuki Konuma, gıda konusunda arz ve talebin dengede olduğunu belirtti.

     Konuma, yine de piyasaların, değişkenliğine dikkat çekti.

Konuma:”Avustralya ve Brezilya gibi ülkelerde yaşanan seller, piyasaları olumsuz etkiliyor. Piyasalar dış tepkilere açık”dedi.
 
     Tabii bu değişkenliğe neden olan bir başka gelişme de petrol fiyatlarındaki artış. Hindistan gibi, çoğu insanın günlük iki lirayla geçindiği ülkelerde, gıda fiyatlarını olumsuz etkiliyor. Ülkede, fiyatlar son bir yılda yüzde 70 arttı.

          Hindistan Maliye Bakanı Pranab Mukherjee,     &quot;Bu adeta bir savaş... Gıda fiyatlarındaki enflasyon kabul edilemez. Bu ekonomik bir süreç. Arz ile talep arasında dengesizlik olabilir bu noktada. Eğer dışa bağımlı bir enerji karşılama politikanız varsa ve bu sektörde fiyatlar artarsa, bu sıkıntıyı beraberinde getiriyor.&quot;değerlendirmesinde bulundu.

     Bu sıkıntıyı aşabilmek için Hindistan, gıda ithalat ve ihracatına kısıtlama getiriyor.

     İşte bu tip önlemler de gıda güvenliğini azaltıyor. 

Konuma &quot;Burada uluslararası kurallar olmalı. Bu ülkelerin ihracata kısıtlama getirmeleri sıkıntıları artırabilir. Bunu yapmamaları sağlanmalı.&quot;dedi.

     Dolayısıyla Konumu, oldukça kırılgan bir duruma dikkat çekerek, duruma temkinli yaklaşıyor. Stokların şimdilik yeterli olduğunu da vurgulayan Konuma 2008&rsquo;dekine benzer olayların yaşanmayacağı umudunu da dile getiriyor. 

     Benzer görüşler aktaran,  Birleşmiş Milletler Gıda Güvenliği Özel Raportörü Olivier De Schutter de, buğday fiyatlarındaki artışın gıda güvenliğini azalttığını hatırlatıyor. 

     Bunu doğrular nitelikte, Tunus ve Cezayir&rsquo;de gıda fiyatlarındaki artış, hükümete karşı protestoları beraberinde getiriyor.