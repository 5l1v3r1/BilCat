Türkiye'de bulunan Arjantin Cumhurbaşkanı Christina Fernandez de Kirchner, Türkiye'ye et ihracatı yapmak istediklerini söyledi.

Arjantin Cumhurbaşkanı Christina Fernandez de Kirchner&rsquo;in Türkiye ziyareti sürüyor.

Kirchner, Dış Ekonomik İlişkiler Kurulu (DEİK) bünyesinde faaliyet gösteren Türk-Amerika İş Konseyleri tarafından düzenlenen Türkiye-Arjantin İş Forumu&rsquo;nda yaptığı konuşmada, Türkiye&rsquo;yi ziyaretlerinde iki günde çok önemli olaylara şahit olduklarını söyledi.

Kirchner, “Bugün Dışişleri Bakanım bir operasyon gerçekleştirdiğini söyledi, 16 yıldan sonra 20 bin tonluk bir kemikli et satılabileceğini söyledi. 80 milyon dolarlık bir operasyon bu. Kendisi zannediyorum şimdi onu kutlamaya gitti” dedi.

Christina Fernandez de Kirchner, Türkiye ile Arjantin arasındaki sinerjiyi sadece ikili ticaret için değil, dünya ile ticarette de göstermek gerektiğini söyledi.

Türkiye Odalar ve Borsalar Birliği (TOBB) ve DEİK Başkanı Rifat Hisarcıklıoğlu da konuşmasında, Arjantin özel sektörünü Türkiye&rsquo;nin cazip ortamına davet etti.

Bugün Türkiye&rsquo;de 11 küresel otomotiv markasının üretim yaptığına işaret eden Hisarcıklıoğlu, “Küresel krizin yaşandığı bu dönemde tek çıkış ortak işbirliğidir. Türk özel sektörü olarak en etkin olduğumuz Ortadoğu, Orta Asya ve Afrika&rsquo;da sizlerle işbirliği yapmaya hazırız” diye konuştu.

Devlet Bakanı Zafer Çağlayan ise “İşbirliği yapalım, çünkü iki ülkenin de benzer işbirliği imkanları var. İki ülke işadamları olarak birbirinize rakip değil, birbirinizi tamamlayan, destekleyen bir anlayış içine girdiğiniz zaman Türkiye-Arjantin ilişkileri büyüyecektir” dedi. 

Zafer Çağlayan, Mercosur anlaşmasını da bir an önce yapmak istediklerini kaydetti.