Türkiye'nin, krizden en hızlı çıkan ülkelerden biri olmasına rağmen dünya rekabet liginde 58 ülkeden 48.  olduğu bildirildi.

Bursa Ticaret ve Sanayi Odası Başkanı Celal Sönmez, Türkiye&rsquo;nin krizden en hızlı çıkan ülkelerden biri olduğunu belirterek, buna karşın dünya rekabet liginde 58 ülke arasında 48. sırada yer alındığını bildirdi.

Sönmez, yaptığı yazılı açıklamada, TÜİK tarafından açıklanan 2010 yılı kasım ayı sanayi üretim artışının, piyasa beklentisinin üzerinde bir performansla yüzde 9,1 çıktığını, bunun da sanayi üretimindeki güçlü görünümün devam ettiğinin göstergesi olduğunu belirtti.

Kasım ayındaki uzun tatile karşın imalat sanayi üretiminin yüzde 9,7, madenciliğin yüzde 8,2 ve elektrik-gaz üretiminin yüzde 4,7 arttığını ifade eden Sönmez, canlı iç pazarın, yılın son çeyreğinde de sürükleyici gücünü devam ettirdiğini vurguladı.

Sönmez, Türk sanayicisinin, şartlar ne olursa olsun daha çok üretme, daha fazla iş ve aş yaratma azmini gösterdiğini dile getirerek, şöyle dedi:

“Türkiye, 2010 yılında kriz öncesi üretim düzeyini yakalayabilen 16 ülkeden biri oldu. Kasım ayındaki yüksek sanayi üretim artışıyla 2010&rsquo;u yüzde 8 civarı bir büyüme ile tamamladığımız ispatlanıyor.“

Sanayi üretiminin önündeki en büyük engelin rekabet gücü ve yüksek teknoloji noksanlığı olduğunu belirten Sönmez, şunları kaydetti:

&rsquo;&rsquo;Türkiye, Türk özel sektörünün katkısıyla krizden en hızlı çıkan ülkelerden biri oldu. Ama dünya rekabet liginde 58 ülke arasında 48. sıradayız. 

Bunun için ekonomi yönetiminin Sanayi Strateji Belgesini hayata geçirmede elini çabuk tutması çok önemli.&rsquo;&rsquo;