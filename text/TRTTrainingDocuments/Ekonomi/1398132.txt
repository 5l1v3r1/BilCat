Kocaeli'de ev almak için para verdikleri firma tarafından dolandırıldıklarını öne süren yaklaşık 150 kişi olay çıkardı.

Kocaeli&rsquo;de ev almak için para verdikleri firma tarafından dolandırıldıklarını öne süren yaklaşık 150 kişi, firmanın ofisinin camlarını ve eşyalarını kırdı, firma çalışanı zannettikleri bir kişiyi ise linç etmek istedi. 

Alınan bilgiye göre, Gebze&rsquo;nin Köşklüçeşme Mahallesindeki &quot;Mollaoğlu Toplu Konut&quot; adlı firmanın merkez binası önüne gelen yaklaşık 150 kişi, binanın camlarını ve içerdeki eşyaları sopalarla kırmaya başladı.

Olay yerine gelen çok sayıda polis ekibi, binadaki vatandaşları dışarı çıkararak çevrede yoğun güvenlik önlemi aldı. 

Bina dışında bekleyişlerini sürdüren vatandaşlar, bu sırada firmaya alacağını tahsil etmek için geldiği öğrenilen bir kişiyi firma çalışanı sanarak linç etmek istedi.

Polis aracına alınan kişi, olay yerinden uzlaştırılmak istendiği sırada sopayla araca saldırmak isteyen bir grup, güçlükle yatıştırıldı.

&quot;Mollaoğlu Konut Merkezi&quot;nden ev almak için bir miktar parayı firmaya veren mağdurlar, 3 yıl önce yapımına başlanan ancak yapımı tamamlanamadığı için teslim edilmeyen evlerin bir an önce bitirilmesini beklediklerini söyledi.

Firma sahibi olduğu iddia edilen Mustafa Mallı&rsquo;nın, eski Irak Devlet Başkanı Saddam Hüseyin ile çektirdiği fotoğrafları basın mensuplarına gösteren vatandaşlar, 3 yıl geçmesine rağmen ne evlerin teslim edildiğini ne de paralarının geri ödendiğini öne sürdü.

Söz konusu firmanın yaklaşık 400 kişiyi mağdur ettiği, her hak sahibinden ise 30 ila 70 bin TL arasında para aldığı iddia edildi. Bu arada, firma yetkililerinin iş yerlerine birkaç aydır gelmedikleri ve telefonlarına da ulaşılamadığı öğrenildi.

Gebze Kaymakamlığı yetkilileri, &quot;Mollaoğlu Toplu Konut&quot; adlı firmayla ilgili vatandaşların şikayeti üzerine adli işlem başlatıldığını ve bu sürecin devam ettiğini belirtti.

Mağdurların birçoğunun asgari ücretle çalışan, dar gelirli aileler olduğuna dikkati çeken yetkililer, vatandaşların ev alırken firmaları çok iyi araştırmaları gerektiğini sözlerine ekledi.