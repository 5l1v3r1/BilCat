Türkiye, geçen yıl 38,5 milyar dolarla en fazla yakıt ve mineral yağ ithal etti.   

En fazla ithalatın yapıldığı ikinci ürün grubu 21,2 milyar dolarla kazan, makine ve cihazlar, üçüncü ürün grubu da 13,4 milyar dolarla motorlu kara taşıtları oldu. 

Türkiye İstatistik Kurumu (TÜİK) verilerinden yapılan hesaplamalara göre, Türkiye&rsquo;nin mineral yakıt ve mineral yağ ithalatı geçen yıl yüzde 28,7 arttı. 2009 yılında mineral yakıt ve yağ ithalatı 29,9 milyar dolar düzeyinde gerçekleşmişti.  

2009&rsquo;da 17,1 milyar dolarlık kazan, makina ve cihaz ithal eden Türkiye&rsquo;nin, geçen yıl bu ürün grubundaki ithalat artış oranı da yüzde 24 oldu. 

Türkiye geçen yıl 13,4 milyar dolarlık motorlu kara taşıtı, traktör, bisiklet, motosiklet ithalatı yaptı. 2009&rsquo;da söz konusu ürün grubunun ithalatı 8,9 milyar dolar olarak gerçekleşirken, 2010&rsquo;da ithalat artış oranı da yüzde 49,5 olarak gerçekleşti. 

2010 yılında yüzde 42&rsquo;lik artışla 16,1 milyar dolarlık demir çelik ithalatı yapan Türkiye, yüzde 19,6 artışla 14,6 milyar dolarlık elektrikli makina ve cihaz ithalatı yaptı. 

Eczacılığa 4,4 Milyar Dolar
Türkiye, geçen yıl yüzde 8,1 artışla 4,4 milyar dolarlık eczacılık ürünü ithal etti. 2009&rsquo;da eczacılığa 4,1 milyar dolar harcanmıştı.

2010&rsquo;da 3,4 milyar dolar pamuk, pamuk ipliği ve pamuklu mensucat satın alan Türkiye, 3,4 milyar dolarlıkta optik, fotoğraf, sinema, ölçü, kontrol, ayar cihazı ithalatı yaptı.

Türkiye, geçen yıl 3,3 milyar doları bakır ve bakırdan eşya ithalatına harcarken, 3,1 milyar dolar da inci ve kıymetli taş ithalatına harcadı. 

Türkiye, Sattığından Çok Alıyor
İthalatında ilk sırada yer alan ürünlerin büyük bölümünün ihracatını da gerçekleştiren Türkiye, söz konusu ürünlerde sattığından çok aldı. 

2010&rsquo;da Türkiye 4,5 milyar dolarlık mineral yakıt ve mineral yağ, 9,3 milyar dolarlık kazan, makine ve cihaz, 13,8 milyar dolar motorlu kara taşıtı ihraç etti. 

Geçen yıl 8,8 milyar dolarlık demir çelik ihracatı gerçekleştiren Türkiye, 7,5 milyar dolarlık elektrikli makina ve cihaz ihracatı gerçekleştirdi. 

2010 yılında 1,4 milyar dolarlık pamuk, pamuk ipliği ve pamuklu mensucat ihracatı yapan Türkiye, 3,7 milyar dolarlık da inci ve kıymetli taş ihracatı yaptı.