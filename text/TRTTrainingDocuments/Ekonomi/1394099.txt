Yıldırım, boğazlardan tehlikeli madde geçişlerinde yüksek ücret alma hakkı veren "altın frank" uygulamasıyla ilgili hazırlıkların sürdüğünü söyledi.

Ulaştırma Bakanı Binali Yıldırım, boğazlardan tehlikeli madde geçişlerinde yüksek ücret alma hakkı veren &quot;altın frank&quot; uygulamasıyla ilgili gazetecilerin sorularını cevaplandırdı. Yıldırım, geçişlerle ilgili 3 bakanlık nezdinde hazırlıkların sürdüğünü ifade etti.
               
Bakan Binali Yıldırım, Montrö Anlaşması&rsquo;na göre Türkiye&rsquo;nin Boğazlardan geçen her gemiden &quot;altın frank&quot; üzerinden rusüm ve vergi alma hakkının bulunduğuna dikkat çekti. 

Anlaşmaya göre Boğazlardan geçişler ile ilgili özel bir rejim olduğunu ve belirli bir formüle göre hesaplandığını vurgulayan Yıldırım, bugüne kadarki uygulamalarda ciddi anlamda indirim olduğunun altını çizdi.

Tehlikeli madde geçişinin artmasından dolayı İstanbul ve Boğazların güvenliğini teminat altına almak adına Enerji ve Tabii Kaynaklar Bakanlığı, Dışişleri Bakanlığı ve Ulaştırma Bakanlığı&rsquo;nın ortak bir çalışma yürüttüğüne değinen Yıldırım, &quot;Geçişlerdeki ücretlendirmeler ile ilgili görüşmeler şu anda hazırlık aşamasında. Hazırlık çalışmaları tamamlandıktan sonra ilgili ülkeler başta olmak üzere diğer ülkelerle de temasa geçilecek&quot; şeklinde konuştu.