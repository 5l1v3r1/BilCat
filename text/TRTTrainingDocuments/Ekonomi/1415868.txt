Türkiye'de turizm yatırımları bu yıl yaklaşık yüzde 59 artacak. 

Türkiye&rsquo;de turizm yatırımları bu yıl yaklaşık yüzde 59 artacak. 2011 yılında turizm sektörüne toplam 352 milyon 765 bin liralık yatırım yapılacak.

Turizm sektörüne ayrılan 352 milyon 765 bin liralık yatırım kaynağının 253 milyon 265 bin lirası merkezi yönetim bütçesinden, 2 milyon 500 bin lirası döner sermaye ve sosyal güvenlik kuruluşları ve 97 milyon lirası da mahalli idarelerden sağlanacak.

Sektörde en fazla yatırımı, 9 proje için 122 milyon 882 bin liralık kaynak ile Kültür ve Turizm Bakanlığı yapacak.

Çevre ve Orman Bakanlığı, 5 proje için 54 milyon, Çevre ve Orman Bakanlığı (DS) 1 proje için 2 milyon 500 bin, TCK Genel Müdürlüğü 15 proje için 30 milyon, Ulaştırma Bakanlığı 7 proje için 11 milyon 500 bin liralık yatırım gerçekleştirecek.

BİB Teknik Araştırma ve Uygulama Genel Müdürlüğü ise 1 proje için 12 milyon, Vakıflar Genel Müdürlüğü 2 proje için 16 milyon, Meteoroloji İşleri Genel Müdürlüğü 7 proje için 1 milyon 500 bin, Özel çevre Koruma Kurumu Başkanlığı 2 proje için 5 milyon 100 bin, GAP Bölge Kalkınma İdaresi Başkanlığı 1 proje için 283 bin liralık yatırım yapacak.