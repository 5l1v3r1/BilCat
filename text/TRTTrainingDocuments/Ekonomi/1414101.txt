Ankara Büyükşehir Belediyesi Su ve Kanalizasyon İdaresi (ASKİ), su sayaçlarının aşırı soğuklardan zarar görmemesi için vatandaşları uyardı.


Büyükşehir Belediyesi Basın Merkezinden yapılan yazılı açıklamada, ısı değerlerinin eksilerin altına düşmesi nedeniyle su sayaçlarının donarak hasar görebileceği belirtilerek, donan sayaçlara sıcak su veya ateşle müdahale edilmemesi gerektiği kaydedildi.
         
Ne Yapılmalı, Ne Yapılmamalı?
Su sayaçlarının bulunduğu yerin kapatılması, kırık camların yenilenmesi gerektiğinin ifade edildiği açıklamada, şunlar kaydedildi:
         
&quot;Sayaçlar ve açıkta kalan su boruları, cam yünü, bez parçası, talaş, boru kılıfı gibi maddelerle kaplanmalıdır. Sayaç yeri temiz, aydınlık ve rüzgar almayacak şekilde düzenlenmelidir. Su sayacının donması halinde ise patlayan sayaçtan akan sudan dolayı diğer sayaçların donmasına engel olabilmek için vananın kapatılarak suyun kesilmesi gerekir. Donan sayaçlara ateş veya sıcak  suyla müdahale edilmemesi gerekir. Bu şekilde açılmaya çalışılan sayaçlar bir daha kullanılamaz hale gelebilir.&quot;
         
Açıklamada, abonelerin sayaçlarının donması, patlaması durumunda derhal vananın kapatmalarını, Alo 185 veya ASKİ Genel Müdürlüğünün 306 74 12, 306 74 17, 306 74 34 numaralı telefonlarına başvurmaları istendi.