Konut satış fiyatlarıyla ilgili veriler açıklandı. Verilere göre, konut fiyatlarının en çok arttığı il ve en çok değer kaybetti il belli oldu.

Bir bankanın desteğiyle hazırlanan Aralık 2010 Emlak Raporu&rsquo;na göre, Aralık ayında konut satış fiyatlarının en çok arttığı il Adana, en çok değer kaybettiği il ise Antalya oldu.     

Adana, Ankara, Antalya, Bursa, İstanbul, İzmir ve Kocaeli&rsquo;deki konut satış fiyatları ve kira değerlerinin analizini içeren rapora göre, Adana bir önceki ayla karşılaştırıldığında satılık konut fiyatlarındaki metrekare başına yüzde 1,36&rsquo;lık değer artışıyla, Aralık ayında konut fiyatlarının en fazla yükseldiği il oldu. 
Adana&rsquo;da Metrekarede 8 Liralık Artış
Adana&rsquo;da metrekare satış fiyatı 589 liradan 597 liraya yükseldi. 

Bir önceki aya göre metrekare başına konut satış fiyatlarında yüzde 1,50 oranında düşüş yaşanan Antalya ise konut fiyatlarının en çok değer kaybettiği il oldu.
Antalya&rsquo;da Metrekarede 14 Liralık Düşüş
Antalya&rsquo;da metrekare satış fiyatı 798 liradan 786 liraya indi. 

Aynı dönemde Kocaeli, İstanbul, Ankara ve İzmir&rsquo;de konut satış fiyatları sırasıyla yüzde 0,94, yüzde 0,55, yüzde 0,47 ve yüzde 0,09 oranında artarken, Bursa&rsquo;da yüzde 0,43 oranında azaldı.

Rapor, Aralık 2010&rsquo;da satılık konut fiyatları açısından bir önceki aya göre en çok değer artışı yaşanan ilçenin İstanbul Beyoğlu (yüzde 2,66), en çok değer kaybı yaşanan ilçenin ise Çatalca (- yüzde 2,26) olduğunu ortaya koydu.
İzmir Kiraların En Çok Arttığı Kent Oldu
Raporda, bir önceki aya göre Aralık 2010&rsquo;daki kira değerleri incelendiğinde, metrekare kira değerinin 4,83 liradan 4,87 liraya yükseldiği İzmir, bir önceki aya göre yüzde 0,83&rsquo;lük artışla kiraların en fazla yükseldiği şehir oldu. 
Kiraların En Çok Düştüğü Kent Bursa
Bursa ise yüzde 1,33 oranındaki düşüşle, bir önceki aya göre kiraların en fazla değer kaybettiği il olurken, Bursa&rsquo;da metrekare kira değeri 4,52 liradan 4,46 liraya indi. 

Rapora göre, kira değerlerinde, İstanbul, Adana, Antalya ve Kocaeli&rsquo;nde sırasıyla yüzde 0,58, yüzde 0,30, yüzde 0,26 ve yüzde 0,23 oranında değer artışı yaşanırken, Ankara&rsquo;daki metrekare kira değeri yüzde 0,47 oranında azaldı.

Rapor, Aralık ayında bir önceki aya göre konut kira değerleri açısından en çok değer artışı yaşanan ilçenin Kocaeli İzmit ( yüzde 2,48), en çok değer kaybeden ilçenin ise Ankara Altındağ (-yüzde 2,28) olduğunu gösterdi.