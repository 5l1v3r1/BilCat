Yoksulluk ve gıda fiyatlarının yüksekliğinin tetiklediği olaylar, Mısır ekonomisini çok daha içinden çıkılmaz bir hale soktu.

Uluslararası derecelendirme kuruluşlarının ardarda kredi notunu düşürdüğü Mısır&rsquo;da bankalar ve borsa 1 haftadır kapalı, maaşlar ödenmiyor, ATM&rsquo;lerde paralar çoktan tükenmiş durumda.

Yetkililer, gıda kıtlığının da kapıda olduğunu dile getiriyor. Halkın &quot;kurtuluşa yürüyüşü&quot;, Mısır&rsquo;ın iktisadi göstergelerini yerle bir etti.

Uluslararası derecelendirme kuruluşları, ülkenin içinde bulunduğu kaotik ortamı, uzun vadeli kredi derecelendirme notuna yansıttı.

Kredi derecelendirme uzmanları, bunun özel sektörün durumunu kötüleştireceği ve işsizliği arttıracağını vurguluyor.

Borsa ve Bankalar Kapalı
Öte yandan, olayların patlak verdiği günden beri Kahire Borsası ve bankalar kapalı...

Yetkililer, bankaların Pazar günü açılabileceğini, ancak mudilerin çekecekleri paranın yaklaşık 8 bin 500 dolarla sınırlandırılacağını açıkladı. Ülke dışına para transferlerine ise herhangi bir kısıtlama getirilmedi.

Ülkedeki kriz, reel sektörü de etkiledi. Hammadde erişiminin büyük bir sorun haline geldiği ülkede işyerleri bir bir kepenk indiriyor, temel gıda maddesi satılan yerlerin önünde uzun kuyruklar oluşuyor.

     Fiyatlardaki yüzde 80&rsquo;e varan artışa rağmen; un, şeker ve yemeklik yağ gibi temel besin maddelerinde şiddetli arz noksanının ortaya çıktığı ülkede, gıda kıtlığının artmasından kaygı duyuluyor.

Ancak en ağır darbenin, akaryakıt ve iletişim sektörlerine geleceği tahmine ediliyor.

     Ham petrolün varil fiyatının 100 dolara yaklaşması, endişeleri artırıyor. 

     Sadece internetin kapatılması yüzünden ülkenin uğradığı zararın 90 milyon doları bulduğu bildiriliyor.

Krizin Ülkeye Bir Günlük Maliyeti 310 Milyon Dolar
     Krizin ülkeye bir günlük maliyeti ise 310 milyon dolar olarak hesaplanıyor.

     Mısır ekonomisinin bir diğer bel kemiği turizm de ülkedeki buhrandan nasibini aldı.

     Tur şirketleri, birbiri ardına, Mısır seyahat programlarını iptal etmeye başladı.

     Havaalanları ise, bir an önce Mısır&rsquo;dan çıkıp ülkelerine dönmek isteyen onbinlerce turistle doldu taştı... 

Turistler, pasaportları ve vizeleri tam olduğu halde, dış hatlar terminaline ulaşmak için güvenlik kuvvetlerine yüklü miktarlarda rüşvetler verdiklerini ileri sürüyor.