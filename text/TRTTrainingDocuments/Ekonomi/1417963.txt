Rusya Başbakanı Vladimir Putin, 2015'e kadar konut inşaatının yüzde 50 artırılacağını ve toplam 20,5 milyar dolarlık yatırım yapılacağını açıkladı.

2010&rsquo;da 58 milyon metrekare konut inşaatı yapan Rusya, 2015&rsquo;de 90 milyon metrekareye ulaşacak. 

Kirov bölgesinde konut yatırımcıları ile bir araya gelen Rusya Başbakanı, önümüzdeki dört yıl içinde toplam 370 milyon metrekare konut yapılacağını söyledi. 

İnşaat sektöründe fiyatlarda aşırı dalgalanmaların doğru olmadığını ifade eden Putin, arz ve talep dengelerinin öngörülebilir olmasının altını çizdi. 220,7 milyar rublelik konut yatırımının, 219,6 milyar rublesi hükümet dışı kaynaklardan elde edilecek.

Ekonomik kriz öncesi hızlı bir şekilde büyüyen inşaat sektöründe, petrol varil fiyatlarının artması ile birlikte konut satış fiyatları da aşırı derecede yükselmişti. 

2010&rsquo;da kısmen toparlanan sektör için değerlendirmede bulunan Putin, &quot;Fiyat istikrarını garanti etmeliyiz. Fiyatlar aşağı doğru giderse daha da iyi olur&quot; temennisinde bulundu.

Ortalama konut kredilerinin yüzde 13,2&rsquo;lik oranla hayli yüksek olduğunu kaydeden Rusya Başbakanı, ortalama rakamların yüzde 11&rsquo;lere çekilmesi gerektiğini savunuyor. 

Putin, enflasyonla mücadele için de konut kredilerinin düşürülmesi gerektiğine değindi.