İthalat kararını aldıkları tarihten itibaren et fiyatlarında yüzde 20 ile 21 oranında düşüş olduğunu söyleyen Eker, bazı firmaları eleştirdi.



Kocaeli&rsquo;de bulunan Tarım ve Köyişleri Bakanı Mehdi Eker&rsquo;in gündeminde yine et fiyatları vardı. Eker, ithalat kararını aldıkları tarihten itibaren kıyma ve kuşbaşı fiyatlarında yüzde 20 ile 21 oranında düşüş olduğunu söyledi.

Bakan Eker, sektördeki bazı firmaları ise dürüst olmamakla suçladı.  

Tarım ve Köyişleri Bakanı Mehdi Eker, Kocaeli&rsquo;de tarım sektörünü değerlendirdi. Eker, Türkiye&rsquo;de son 8 yıl içinde, orta ve büyük boy işletme sayısında çok büyük bir gelişme olduğunu belirterek şunları söyledi:

&quot;50 başın üzerinde büyükbaş hayvan bulunan işletme sayısı 4 bin 300&rsquo;den 20 bine çıktı, 2010 yılı sonu itibariyle. Bu, Türkiye&rsquo;de, içinde 50&rsquo;den fazla büyükbaş hayvan bulunan 20 bin işletme var demektir.&quot;

Eker&rsquo;den Firmalara Eleştiri
Bakan Eker, ithal ete karşı çıkıp kırmızı et sektöründen çekileceklerini açıklayan firmaları da şöyle eleştirdi:

&quot;Bir iki firma kaynağında tabi ithalat çabası içerisindeler, yani bir yandan ithalata karşı durup ithalat işte &rsquo;hayvancılığa zarar veriyor&rsquo; deyip, ilanlar verip televizyonlara çıkıp bunu söylüyorlar, aynı tarihte de et ithalat etmek için de bir takım teşebbüslerde bulunuyorlar, bir takım şeyler içerisindeler. Onu da kamuoyunun takdirine bırakıyorum.&quot; 

İthalat yaparken tüketicilerin sağlığını birinci derecede önemsediklerini dile getiren Eker, et ithalatının AB standartları dikkate alınarak yapıldığını anlattı. 

Bakan Eker, &quot;Tüketiciler açısından bunun yapılması gerekirdi. İthal kararı aldığımız günden bu yana 26 Nisan 2010 tarihinden bu yana kıyma ve kuşbaşı fiyatlarında yüzde 20-21 oranında bir düşüş var&quot; dedi.