Irak Bölgesel Kürt Yönetimi, Irak'ın kuzeyinden petrol ihracatının yeniden başlayacağını duyurdu.

Irak Merkezi Yönetimi ve Bölgesel Kürt Yönetimi arasında Irak&rsquo;ın kuzeyinden petrol ihracatının Şubat ayında yeniden başlaması konusunda anlaşmaya varıldı.

Irak Bölgesel Kürt Yönetimi Irak&rsquo;ın kuzeyinden petrol ihracatının yeniden başlatılacağını açıkladı.

Kürt Bölgesel yönetimi Başbakanı Barham Salih, Irak Başbakanı Nuri El Maliki ile yaptıkları görüşme sonrasında ihracatın Şubat ayında başlatılması konsunda anlaşmaya vardıklarını açıkladı.

Bağdat yönetimi ve Kürt yetkililer arasında ödemelere ilişkin anlaşmazlık çıkması üzerine Haziran 2009&rsquo;da Irak&rsquo;ın kuzeyinden başlayan petrol ihracatı birkaç ay sonra durdurulmuştu.

Neredeyse yarıya yakını ülkenin kuzeyinde olmak üzere dünyanın dördüncü büyük petrol rezervlerine sahip Irak, şu anda günlük yaklaşık 2 milyon varil olan ham petrol ihracatını gelecek yıl bu miktarın üzerine çıkarmayı hedefliyor.