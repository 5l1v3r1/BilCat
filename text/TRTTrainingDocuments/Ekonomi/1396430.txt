Motorlu Taşıtlar Vergisi'nin (MTV) 2011 yılına ilişkin birinci taksidinin ödeme süresi 31 Ocak 2011 tarihinde sona erecek.


Gelir İdaresi Başkanlığı&rsquo;ndan yapılan açıklamada, her yıl Ocak ve Temmuz aylarında iki eşit taksitte ödenen MTV&rsquo;nin 2011 yılına ilişkin 1. taksidinin ödeme süresinin 31 Ocak 2011 Pazartesi günü sona ereceği bildirildi.

Açıklamaya göre, MTV mükellefleri, 2011 yılı MTV 1. taksidini şu yöntemleri kullanarak ödeyebilecekler:
-Kredi kartı ile Maliye Bakanlığı Gelir İdaresi Başkanlığının internet sayfasında (www.gib.gov.tr) yer alan İnternet Vergi Dairesi/Sık Kullanılanlar/Motorlu Taşıtlar Sorgulaması ve kredi kartı ile ödeme bölümüne girilerek. 
-Anlaşmalı bankaların internet bankacılığını kullanarak veya doğrudan bankalara başvurarak.
-Motorlu Taşıtlar Vergisi yönünden mükellefiyet kaydının bulunduğu vergi dairesi müdürlüğüne veya motorlu taşıtlar vergisini tahsile yetkili diğer vergi dairesi müdürlüklerine başvurarak.&rsquo;&rsquo;

Açıklamada, Gelir İdaresi Başkanlığı internet sayfasından, kredi kartı ile geçmiş yıllar da dahil olmak üzere MTV ve trafik para cezalarının da ödenebildiği kaydedildi.