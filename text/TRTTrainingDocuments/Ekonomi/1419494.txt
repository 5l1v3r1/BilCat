Erzurum'da düzenlenen Dünya Üniversitelerarası Kış Oyunları'nda sona gelindi. Bu Erzurum için aslında bir bitiş değil, bir başlangıç niteliği taşıyor.

Türkiye bir organizasyondan daha alnının akıyla çıkıyor. 25&rsquo;inci Dünya Üniversitelerarası kış oyunları, sona eriyor. Ancak bu Türkiye için bir son değil. 

Devlet Bakanı Faruk Nafiz Özak, Kültür ve Turizm Bakanı Ertuğrul Günay ve Sağlık Bakanı Recep Akdağ da bu konuya dikkat çekiyor. 
&quot;Erzurum Kış Turizmi Merkezi Oldu&quot;
Sağlık Bakanı Akdağ, &quot;Bizim için Universiad bir başlangıç, bu oyunların kapanış töreninden itibaren biz yeni bir başlangıcın kapısını aralamış oluyoruz. Erzurum kış turizmi, kış oyunları açısından büyük bir merkez haline geldi&quot; dedi.
&quot;Tek Sorun Konaklama&quot;
Faruk Özak da &quot;Bu tesislerimiz boş kalmayacak. Çünkü olimpiyatlara gittiğimiz zaman, kış sporlarında 5 sporcu ile gidiyoruz, 72 milyona 5 sporcu, bu bize yakışmıyor&quot; diye konuştu.

Bunun için de Erzurum&rsquo;daki tesisler, spora gönül verenler için büyük bir fırsat sunuyor. Ancak çözülmesi gereken bir sorun daha var.

Özak, eksikle ilgili olarak, &quot;Neden kış olimpiyatlarını Erzurum&rsquo;da yapmayalım. Yapabilir miyiz, yaparız. Eksiğimiz ne, ulaşım değil, güvenlik değil, tesisler değil. Nedir? Konaklama&quot; dedi.
&quot;Erzurum&rsquo;da Hızlı Yol Almamız Gerekiyor&quot;
Konaklama sıkıntısının giderilmesi için Kültür ve Turizm Bakanı devreye girdi.

Ertuğrul Günay, &quot;Erzurum inanılmaz bir yatırım aldı bu vesileyle, Universiad vesilesiyle ve dünya olimpiyatlarına adaylığını koydu. O zaman bizim konaklama tesisleri itibariyle de bizim Erzurum&rsquo;da daha hızlı yol almamız gerekiyor&quot; şeklinde konuştu.

Bakanlar, daha sonra konaklama tesisi yapılması düşünülen yerleri gezdi. Konaklamada mevcut kapasitenin, en kısa sürede 3 katına çıkarılması müjdesini de Ertuğrul Günay verdi.