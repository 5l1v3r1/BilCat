Elektrik dağıtımından sonra şimdi de elektrik üretim tesisleri özelleştiriliyor.


Enerji sektörünün geleceği ve elektrik üretim tesislerinin özelleştirilmesiyle ilgili İstanbul&rsquo;da bir toplantı yapıldı.
Toplantıya katılan Maliye Bakanı Mehmet Şimşek özelleştirmenin amacı hakkında bilgi verdi.

Şimşek, &rsquo;&rsquo;Amacımız hem dağıtımda hem üretimde verimli bir yapıya geçmek. Kamunun mümkün olduğunca bir piyasa aktörü olarak rolünü azaltmak, tam aksine piyasanın daha çok denetleyici, düzenleyici bir yapıya kavuşmasını sağlamaktır&rsquo;&rsquo; dedi. 

Maliye Bakanı Mehmet Şimşek, elektrik üretimindeki özelleştirmeyi 2-3 yıl içinde bitirmeyi hedeflediklerini de sözlerine ekledi.

Enerji ve Tabii Kaynaklar Bakanı Taner Yıldız ise rüzgar enerjisiyle alakalı yatırımlar hakkında bilgi verdi.
 
  Yıldız, &quot;Son iki yılda yapılan yatırımların 2005 yılındaki kanun düzenlemeleriyle beraber iyi bir ivme yakalayacağı mesajını vermiştir. Bildiğiniz gibi 1200 megavatın üzerinde yalnızca rüzgar santrali üretimimiz var. Yeni verilecek lisanslarla beraber önümüzdeki üç yıl içinde çok ciddi bir aktivite kazanacağına inanıyorum&rsquo;&rsquo; dedi.