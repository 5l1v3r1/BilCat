Devlet Bakanı Ali Babacan benzin fiyatlarını piyasanın kendisinin indirmesi için çağrı yaptı.

Ali Babacan; &quot;Baktık ki olmadı, EPDK gerekli adımları atmaktan çekinmeyecektir” dedi

Akaryakıtta Fiyat Düzenlemesini
Firmalarının kendilerinin yapmasını beklediklerini kaydeden Devlet Bakanı ve Başbakan Yardımcısı Ali Babacan, gerekli uyarıların yapıldığını ve tedbirlerin alınacağını söyledi. 

Babacan, bir televizyon kanalında katıldığı bir programda soruları yanıtladı. 

Bayilerle, kârları konusunda tekrar bir görüş alışverişinde bulunup bulunmayacaklarına ilişkin soru üzerine beklentilerinin, bu düzenlemeleri kendilerinin yapması yönünde olduğunu ifade eden Babacan “Önemli olan litre başına ne kadar kâr edildiğidir. 

Biz vergiyi nasıl sabit tutuyoruz. Hiç değiştirmiyoruz. Kuruş olarak litre başına sabit. Yani bu konuda yapılabilecek şeyler olduğunu düşünüyoruz. Tabii umudumuz, piyasanın bunu kendi kendine bir bakıma regüle etmesi, kendi kendini düzenlemesi. 

Ha baktık ki olmadı. EPDK gerekli adımları atmaktan çekinmeyecektir. Yani o geçen sene yapılan yine yapılabilir. Bir süre izliyoruz. Gerekli uyarılar yapıldı.

 Hem EPDK tarafından hem Enerji Bakanlığımız tarafından. Bir süre izlenir. Hani baktık olmuyor ondan sonra gerekli tedbir alınır. Bundan kaçınacak, çekinecek bir şeyimiz olmaz” dedi.