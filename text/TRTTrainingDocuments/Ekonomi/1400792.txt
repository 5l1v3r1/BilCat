Halk tasarruflarının yüzde 50'si oranında borçlanıyor...

&quot;Borç yiğidin kamçısıdır&quot; derler. Vatandaş, düşen faiz oranlarının cazibesiyle geçen yıl kredi kullanımını artırdı. Ancak bu bir çılgınlık boyutunda da değil.

Türk halkı genel olarak garantici ve tasarruflarının yüzde 50&rsquo;si oranında borçlanıyor.

Türkiye Bankalar Birliği Genel Sekreteri Ekrem Keskin, bankacılık sektöründeki son durumu İstanbul&rsquo;da değerlendirdi.

Keskin, geçen yıl ekonomideki artan büyüme, düşük enflasyon ve devam eden yabancı sermaye girişinin; bankacılık sektörüne ve kredi kullanımın oranlarına da olumlu yansıdığını söyledi.
     
Verilere göre, 2010&rsquo;da konut kredileri yüzde 35, taşıt kredileri yüzde 28 arttı. Bireysel kredi kartı kullanımında da yüzde 21&rsquo;lik yükseliş görüldü.

Bankacılar kredilerdeki hızlı büyümeyi şu an risk olarak algılamıyor.

TBB Genel Sekreteri Ekrem Keskin, &quot;Yüksek bir büyüme hızı var. Kamu borçlanma ihtiyacında azalma ve menkul değerlerden dönüş var. Güçlü bir kredi talebi var. Dolayısıyla kısa dönemde kredi büyümesinin ekonomik aktiviteyi riske atacak bir yönü yok&quot;  diyor.Vatandaşlar Yine de Temkinli

Ancak, Kredi kullanımı artsa da vatandaş temkinli...

Ekrem Keskin bu konuda şunları söyledi:
&quot;Türk halkı tasarruflarının yüzde 50&rsquo;si kadar borçlu. Türkiye&rsquo;de hane halkının hala banka sistemine olan borçları düştüğünde net olarak 100 milyar TL fazlası var. Yabancı parada 60 milyar dolar fazlası var. Yani Türk insanı tasarruflarının altında bir borçlanmaya sahip. Toplam gelirinin de yüzde 15&rsquo;ine kadar borçlanıyor.&quot; 

2011&rsquo;in ilk çeyreği içinse, bireysel kredilerden çok kurumsal kredi talebinde artış bekleniyor.