Konut alacaklara TOKİ'den müjde geldi. 45 ilde 6 bin 537 konut, çekilişsiz kurasız satılacak.

Toplu Konut İdaresi (TOKİ), bu yılın ilk satış kampanyası kapsamında, 45 ilde toplam 6 bin 537 konutu açık satışa çıkardı. 

TOKİ&rsquo;den yapılan açıklamaya göre, 45 ilde 101 projedeki konutlar, çekilişsiz-kurasız başvuru önceliğine göre, uygun ödeme şartlarında, 6 bin liradan başlayan peşinat ve 20 yıla kadar vade ile satılacak. Konut alan vatandaşlar, yeni evlerine hemen taşınabilecek.

Açıklamaya göre, konutlardan bin 169&rsquo;una &rsquo;&rsquo;6 bin lira peşinat ve 20 yıl (240 ay) vade ve 205 liradan başlayan taksit seçenekleri&rsquo;&rsquo; uygulanacak. 

Kampanyaya dahil edilen 5 bin 368 konut ise 96, 108, 120 ve 180 ay vade ve değişik peşinat seçenekleriyle satışa sunuldu.

Üç ay sürecek konut satış kampanyası 31 Mart 2011&rsquo;de sona erecek. 

Satışa sunulan konutlardan almak isteyenler, yetkilendirilmiş bankalar ve TOKİ satış ofislerine başvurabilecekler. 

Satışlar hakkında, TOKİ&rsquo;nin &rsquo;&rsquo;www.toki.gov.tr&rsquo;&rsquo; internet adresinden bilgi alınabilecek.