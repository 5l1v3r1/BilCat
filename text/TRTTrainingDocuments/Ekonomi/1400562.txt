Sakarya'da hayvancılıkla geçimini sağlayan Özdemir ailesinin evinin ahırına kurulan biyogaz depolama sistemiyle, hayvan gübresinden gaz üretiliyor.

Sakarya&rsquo;nın Kaynarca ilçesinde hayvancılıkla 
 geçimini sağlayan aile, evlerinin ahırına kurduğu biyogaz depolama sistemiyle 
 hayvan gübresinden gaz üretiyor.

         Kayacık Topçu köyünde kurulan ev tipi biyogaz sistemiyle ahırdan 
 çıkarılan gübre, özel bir boru aracılığıyla yer altındaki betonarme depoya 
 gönderiliyor. Sıcaklık değişimlerine karşı özel olarak izole edilen depoda 
 toplanan gübre, bakteriler aracılığıyla işleniyor.

         Ortaya çıkan gaz, su buharından arındırılarak evin mutfağına özel borular 
 aracılığıyla iletiliyor. İşlemlerin sonunda elde edilen biyogaz özel olarak 
 dönüşümü yapılan ocakta yakıt olarak kullanılıyor.


         Projenin yürütücülüğünü yapan Kaynarca Seyfettin Selim Meslek Yüksek 
 Okulu Öğretim Üyesi Yrd. Doç. Dr. Ömer Hulusi Dede, Kaynarca Kaymakamlığıyla 
 geliştirdikleri biyogaz sisteminin toplam maliyetinin 4 bin lira olduğunu 
 söyledi.

         Biyogazın dünyada birçok ülkede önemli bir yakıt türü olarak 
 değerlendirildiğine işaret eden Dede, &rsquo;&rsquo;Özellikle Avrupa, Çin ve Hindistan&rsquo;da bu 
 sistemin birçok örneği var. Ülkemizde ise bazı nedenlerden dolayı bu sistem 
 geliştirilememiş. Avrupa&rsquo;da üretim entegre şekilde yapıldığı için daha büyük 
 çaplı sistemler kullanılıyor&rsquo;&rsquo; dedi.
         
&quot;Sistemin Belirleyicisi Hava Sıcaklığı&quot;   
         
         Sistemi kurmadan önce dünyadaki küçük ölçekli sistemleri incelediklerini 
 ifade eden Dede, temel belirleyicinin hava sıcaklığı olduğunu söyledi.
         Bakterilerin sıcak ortamda işlev gördüğüne dikkati çeken Dede, şöyle 
 konuştu:

         &rsquo;&rsquo;Bu sistemin çalışmasını etkileyen birçok koşul var, özellikle de iklim. 
 Bu nedenle de yöremize uygun bir sistemin tasarlanması düşünüldü. Sistemin 
 ülkemizde gelişmemesinin sebebi, özellikle düşük sıcaklıklarda soğuk havada 
 sistemin iyi şekilde çalışmamasıdır. Reaktör kuruluyor ama üretilen gazın büyük 
 çoğunluğu daha verimli gaz elde edebilmek amacıyla reaktörü ısıtmak için 
 kullanılıyor. Ülkemizde kış ayları soğuk geçtiği için bakterilerin çalışması 
 amacıyla ilave ısıtma gerekebiliyor. Biz bunun ekonomik olmadığını düşündük ve 
 ısıtma yerine, izolasyona önem verdik. Sistemi izole edebilecek malzemeler 
 kullandık. Sistemin çalışmasından da görüyoruz ki, bu oldukça işe yaramış.&rsquo;&rsquo;
         
Maliyeti 4 Bin TL, Yıllık Tasarruf 1500 TL  
         
         Sistemin 8 ile 10 büyükbaş hayvan kapasitesine göre planlandığını 
 kaydeden Dede, tek veya birkaç hayvanla çalışabilecek sistemler de 
 geliştirilebileceğini bildirdi.

         Sistemin mevcut özellikleri itibariyle 4 bin liraya mal olduğuna dikkati 
 çeken Dede, &rsquo;&rsquo;Sistemin kurulduğu ev, tüp gaz kullanıyordu. Normal şartlarda bir 
 evin ayda bir veya iki tüp kullanması gerekir. Kabaca hesap yapacak olursanız, 
 yıllık bin ile bin 500 lira maliyeti olduğunu görebilirsiniz. Yıllık bin 500 lira 
 tasarruf sağlıyor. 4 bin liraya mal olan sistem zaten iki yıl içinde kendini 
 amorti edebiliyor&rsquo;&rsquo; dedi.

Sistem Nasıl İşliyor?  
         Sistemin işleyişini de anlatan Dede, atıkların biriktirildiği bölümün 
 toprağın altına gömülerek izolasyon sağlandığını belirterek, &rsquo;&rsquo;Betonarme deponun 
 üzerindeki bölmede gaz depolanıyor. Hareketli bir parça var. İçindeki gazın 
 yoğunluğuna göre hareket ediyor. Ahırdan alınan gübre bir boru aracılığıyla 
 betonarme depoya iletiliyor. Atık gübre bir müddet depoda kaldıktan sonra, başka 
 bir boru aracılığıyla yanmış gübre olarak dışarı veriliyor. Bunun da bir avantajı 
 var. Normal şartlarda gübrelerin tarımda kullanılabilmesi için belirli bir süre 
 beklenilmesi gerekiyor ama sistem bu sorunu ortadan kaldırıyor&rsquo;&rsquo; diye konuştu.

         Sistemin kurulduğu evin sahibi Salih Özdemir ise sistemin faaliyete 
 başlamasıyla yemekleri biyogaz aracılığıyla pişirdiklerini kaydederek, mutfak 
 tüpü masrafından kurtulduklarını söyledi.