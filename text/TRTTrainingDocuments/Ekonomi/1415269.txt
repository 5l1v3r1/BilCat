Dünya piyasaları, Mısır'daki olayların tedirginliği üzerinden atma çabasında. Borsalar tepki alımlarıyla yönünü yukarı çevirdi. İMKB 1544 puan artı.

Dünya piyasaları, Mısır&rsquo;daki olayların tedirginliğini üzerinden atma çabasında... Borsalar tepki alımlarıyla yönünü yukarı çevirdi.

İstanbul Borsası Ulusal-100 Endeksi haftanın ikinci işlem gününü, bin 544 puan artarak 64 bin 822 puandan tamamladı. Hisse senetleri günlük ortalama yüzde 2,44 değer kazandı. Serbest piyasada Amerikan Doları 1 lira 58 kuruşa, Avro ise 2 lira 18 kuruşa indi.

Tahvil ve bono piyasasında gösterge tahvilin bileşik faizi ise yüzde 8,12 seviyesine geriledi.

Uluslararası piyasalarda altının ons fiyatı, bin 330 dolar olurken Kapalıçarşı&rsquo;da Cumhuriyet altını 452 liradan alıcı buldu. 

Mısır&rsquo;daki olayların etkisiyle geçen hafta sert düşüşlerin yaşandığı borsalara tepki alımları gelmeye başladı.

Asya Pasifik piyasaları ve Avrupa borsalarındaki artı kapanışların ardından New York Borsası da yükselişle açıldı.