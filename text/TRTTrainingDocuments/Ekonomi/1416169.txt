Avrupa Komisyonu, ''Gelecekte Ulaşım Yakıtları Raporu''nu yayımladı. Raporda LPG'nin daha da önem kazanacağı ifade edildi.

Avrupa Komisyonu, yayınladığı &quot;Gelecekte Ulaşım Yakıtları Raporu&quot;nda elektrik, hidrojen, metan, bio ve sentetik yakıtlar gibi LPG&rsquo;nin de geleceğin yakıt alternatifleri içinde giderek daha önem kazanacağını vurguladı.

Avrupa Komisyonu, yayınladığı &quot;Gelecekte Ulaşım Yakıtları Raporu&quot; ile 2050 yılına kadar petrole alternatif yakıtlar üzerine öngörülerini kamuoyuyla paylaştı.

Çeşitli sektörlerin temsilcileri, sivil toplum kuruluşları, akademisyenler ve AB Komisyonu yetkililerinin işbirliği ile hazırlanan rapor, kanıtlanmış kaynaklara göre 40 yıllık ömrü kalan petrole karşı, sürdürülebilir alternatifleri, nedenleriyle sıralıyor.

Kara, demiryolu, deniz ve hava ulaşımının ayrıntılı olarak incelendiği rapor, karbon emisyonlarını 2050 yılına kadar yüzde 80 ile yüzde 95 oranında azaltmayı hedefleyen Avrupa ülkeleri için bir yol haritası niteliğini taşıyor.

Rapora göre LPG, karayolu yolcu ve yük taşımacılığı ile kısa mesafeli deniz taşımacılığında etkili bir alternatif yakıt olarak tanımlanıyor. 

Avrupa Komisyonu&rsquo;nun hazırlattığı rapor, elektrik, hidrojen, metan, bio ve sentetik yakıtlar gibi LPG&rsquo;nin de geleceğin yakıt alternatifleri içinde giderek daha önem kazanacağını vurguluyor. 

Rapora göre, petrole alternatif olacak yakıtların kolay ulaşılır, hesaplı ve güvenilir olması gerekiyor. 

LPG Kullanımı Artacak
Gelecek 10 yılda, sıvı hidrokarbon yakıtların piyasalarda ağırlığını koruyacağı öngörüsüne yer veren rapor, elektrik, hidrojen, metan, bio ve sentetik yakıtlar ile LPG kullanımının istikrarlı bir şekilde artacağını belirtiyor.