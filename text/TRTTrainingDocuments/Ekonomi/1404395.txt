Enerji ve Tabii Kaynaklar Bakanı Taner Yıldız, Venezuela'nın Türkiye için bakir bir yer olduğunu söyledi. 


Enerji ve Tabii Kaynaklar Bakanı Taner Yıldız, Venezuela&rsquo;nın konut karşılığı petrol teklifi ile ilgili değerlendirmelerde bulundu.

Uluslararası arenada başarıları tescillenen müteahhitler için yeni bir kapı aralandığı kanaatinde olduğunu söyleyen Yıldız, &quot;Venezuela, Türkiye için bakir bir yer &quot; dedi.

Venezuela&rsquo;daki temaslarını tamamlayarak Türkiye&rsquo;ye dönen Taner Yıldız, gazetecilerin bu ülkenin konut karşılığı petrol teklifi ile ilgili sorularını yanıtladı.

Taner Yıldız: &quot;Bir kısım teknik detayları doneleri aldıktan sonra bunların bir maliyet  analizi yapılacak. Petrol fiyatlarının da hangi seviyelerde seyredeceğini ve bizim eğer böyle bir ticarete başlarsak eğer mutabık kalırsak Türkiye petrolleri olarak karşılıklı barter sistemi dediğimiz yani malların takası veya değerlerinin takasını yapma imkanımız olacak&quot; dedi. 

Yıldız, konuyla ilgili olarak Şubat ayında TOKİ&rsquo;den teknik bir heyetin tekrar Caracas&rsquo;a gidebileceğini belirtti.

Özellikle uluslararası arenada başarıları tescillenen müteahhitler için yeni bir kapı aralandığı kanaatinde olduğunu belirten Yıldız,  doğalgaz, petrol, ülke çeşitlendirmesi ve güzargah çeşitlendirmesiyle alakalı, gayretlerinin sürdüğünü vurguladı.