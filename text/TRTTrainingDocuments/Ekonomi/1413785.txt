Tarım ve Köyişleri Bakanı Mehdi Eker açıkladı: "Her ile en az bir sosyolog atanacak."

Tarım ve Köyişleri Bakanı Mehdi Eker, bakanlığa bin 700 personel alınacağını, bunlar arasında sosyologların da bulunacağını belirterek, &quot;Bir sosyolog gözü ile bu sektörü analiz edecek bir bakış açısına ihtiyaç var. Her ile en az bir sosyolog atayacağız&rsquo;&rsquo; dedi.
         
Bakan Eker, Diyarbakır Tarım İl Müdürlüğü&rsquo;nce &quot;Netcad Kampüs Eğitimi&quot; alan 114 personel için düzenlenen sertifika töreninde, iktisadi bir faaliyet olan tarımı, gelişen teknoloji ile buluşturmanın önemli olduğunu söyledi.
         
Dünyadaki bütün üreticilerin rakipleri, bütün tüketicilerin de müşteri olduğunu kaydeden Eker, ancak bu perspektif ile Türkiye&rsquo;de tarım sektörünün kendi avantajları için gıda üreten bir sektör olmanın yanında, dünya pazarlarına ürün satan bir sektör haline dönüştürebileceğini belirtti.
         
Çiftçiye götürdükleri hizmetlerin miktar ve kalitesini artırmak, çiftçinin yaptığı çalışmaları teknolojiye uygun en son geliştirilmiş bilimsel araştırmaların sonuçları ışığında, modern tekniklerin kullanıldığı bir faaliyete dönüştürmek için bir dizi tedbir aldıklarını bildiren Eker, bunun için eleman aldıklarını kaydetti. 

&quot;İllerin İhtiyaçlarına Göre 700 Kişi Alıyoruz&quot;
Eker, şöyle dedi:
&quot;Tarım Bakanlığına en son bizden önce 1989 yılında toplu eleman alımı yapılmıştı. 1989 yılında sınavla 250 kişi alınmıştı. Daha sonra 2000&rsquo;li yılların ortalarına kadar Bakanlığa toplu eleman alınmadı. Bu dönemde 14 bin 750 teknik eleman aldık. 2 gün önce ÖSYM&rsquo;ye bir yazı yazdım. İllerin ihtiyaçlarına göre çeşitli branşlarda bin 700 kişi alıyoruz. Artık sadece harita mühendisi veya diğer mühendisleri çalıştırmıyoruz. Bin 700 kişi içinde sosyologlar da alıyoruz. Çünkü kırsal sosyolojiyi bilmeniz tarımda çalışan insanların sosyal ilişkileri, sosyal hayatı, toplumsal sorunlar bakımından önemli. Çünkü bu sektör aynı zamanda küçük ölçekli bir toplum. Bir sosyolog gözü ile bu sektörü analiz edecek bir bakış açısına ihtiyaç var. Her ile en az bir sosyolog atayacağız.&quot;
         
2 bin 500 Kişi Daha Alınacak
Eker, Mart ya da Nisan ayında Tarımsal Yayımı Geliştirme Projesi (TARGEL) kapsamında 2 bin 500 kişinin daha alınacağını söyleyerek, 
&quot;Böylece TARGEL personeli sayımız 7 bin 500 kişi olacak. Her köyde bir kişi görevlendirsek 7 bin 500 kişi eder. Biz ziraat mühendisi ve veteriner hekimi kravat takıp kent merkezinde masa başında otursun diye almıyoruz. Tarlada, merada, bağda, bahçede, çayırda çiftçi ile birlikte yaşayacak. Ona yol gösterecek. Ona yaptığı üretimin önemini anlatacak. Tarım danışmanı çiftçiye az maliyetle nasıl verim artışı sağlayacağını anlatacak. Masa başında mesai saati ile çalışarak tarım kalkınmaz&quot; diye konuştu.