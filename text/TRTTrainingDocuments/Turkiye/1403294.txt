İstanbul'da düzenlenen narkotik operasyonda "çorbasever" şebeke yakayı ele verdi. Çete, uyuşturucuya çorba isimlerini şifre olarak veriyormuş...

Jandarma uyuşturucu satıcılarına gözaçtırmıyor.

İstanbul&rsquo;da uyuşturucuya çorba isimlerini şifre olarak veren bir çete Jandarma operasyonu ile çökertildi.

Uyuşturucu satıcılarının eroine ezogelin, esrara mercimek, kokaine ise işkembe çorbası şeklinde kod verdiği belirlendi.

İstanbul İl Jandarma Komutanlığı ekipleri eğlence merkezlerinde uyuşturucu satan şebekeyi belirledi.

2 ayı bulan fiziki ve teknik takip yapıldı... Her hareketi izlenen şebeke üyelerinin şifreli konuşmaları da çözüldü.

Çetenin eroine ezogelin, esrara mercimek, kokaine ise işkembe çorbası denildiği belirlendi.

Adana&rsquo;dan İstanbul&rsquo;a yapılan sevkiyatın ardından harekete geçildi.  Fatih, Bakırköy ve Kartal ilçelerinde tespit edilen adreslere eş zamanlı baskın düzenlendi.     

Şebeke elebaşının da aralarında bulunduğu 7 kişi gözaltına alındı.

Bu kişilerin ev ve üst aramalarında,çeşitli miktarda uyuşturucu madde, hap ve yüklü miktarda para ele geçirildi.
       
Adliyeye sevk edilen 7 kişi, tutuklanarak cezaevine gönderildi.