Özel yaşama müdahale tartışmalarına Devlet Bakanı ve Başbakan Yardımcısı Bülent Arınç'tan cevap geldi: "Endişeler yapay, biz özgürlükten yanayız."


Devlet Bakanı ve Başbakan Yardımcısı Bülent Arınç, İzmir&rsquo;de AK Parti il Başkanlığı&rsquo;nı ziyaretinde gazetecilerin sorularını cevapladı.

Arınç bir soru üzerine, özgürlükler alanını düzenleyen kanun ve yönetmeliklerin uygulanması dışında hiçkimsenin yaşam tarzına müdahale edilmediğini söyledi. Bülent Arınç şöyle konuştu:

&quot;Biz özgürlükten yanayız... Avrupa Birliği&rsquo;ni hedefleyen ve isteyen bir hükümetin özel yaşam tarzına müdahale edeceğini söylemek çok kötü bir yakıştırma olur, bunu kesinlikle kabul etmiyoruz... Böyle bir tehlike sözkonusu değildir, böyle bir tehlike varsa bunu önleyecek olan da AK Parti hükümetidir&quot;

&quot;Hukuk Devletinde Herşeyin Bir Ölçüsü Olması Gerekiyor&quot;
Arınç, tütün ve alkollü ürünler yönetmeliğindeki değişikliğe ilişkin soru üzerine de, &quot;Hukuk devletinde herşeyin bir ölçüsü olması gerekiyor&quot; dedi. Bakan Arınç konuya ilişkin olarak şunları söyledi:

&quot;Bir kısım çağdaş düşünceye sahip olduğunu söyleyenler sadece içki ve seksle olaylara bakıyorlar, evet onlar da bir insan için çok büyük ihtiyaçlar, onlara da ihtiyacımız var, onlar da bir şekilde tatmin edilecek ama Türkiye bir hukuk devleti, hukuk devleti içersinde de herşeyin bir ölçüsü olması, özgürlüklerin sınırsız olmadığı gibi gerekli de, çağdaşlığı içki kadehlerinde aramak ve orada bulmak isteyenlere ithaf olunur.&quot;

&quot;Ekonomiye Yeni Tesisler Kazandırıyoruz&quot;
Devlet Bakanı ve Başbakan Yardımcısı Bülent Arınç, Manisa&rsquo;da katıldığı açılış ve temel atma törenlerinde, birileri sadece konuşurken hükümetin ekonomiye yeni tesisler kazandırdığını söyledi.

Arınç, ekonominin can damarı yollar ve ulaşım konusunda da sevindirici gelişmeler yaşandığını belirtti. Arınç, sadece Manisa&rsquo;daki yollar için 718 milyon lira harcandığını hatırlattı.

Bülent Arınç şöyle konuştu:
&quot;Yani Türkiye Cumhuriyeti Devleti&rsquo;nin bütçesine eş bir rakamı Manisamızın yolları için harcadık, helalihoş olsun, milletimiz veriyor, hükümetimiz yapıyor. Birileri sadece konuşuyor biz de hiç durmadan çalışıyoruz, koşuyoruz, açılışlar yapıyoruz, aramızdaki fark bu.&quot;

&quot;Elinde Silah, Taş Olan Değil Okuyan Gençler İstiyoruz&quot;
Bülent Arınç, Manisa&rsquo;nın Kırkağaç ilçesinde Meslek Yüksek Okulu ve orta öğretim öğrenci yurdu temel atma törenlerinde de konuştu.

Arınç, elinde silah, taş, sopa olan değil, ilim tahsil eden gençler istediklerini belirterek: &quot;İyi okusunlar, okulları güzel olsun, yurtları güzel rahat ve huzurlu olsun, kavga etmesinler, çatışma içinde olmasınlar, huzur içinde derslerine çalışsınlar&quot; dedi.