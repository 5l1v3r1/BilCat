"Eksen kayması" tartışmalarına son noktayı koyan Erdoğan, bazı ülkelerle kalkan vizelerin AB'ye alternatif olmadığını söyledi.

Yemen ile Türkiye arasında vizelerin kalması Kuveyt ile de mutabakata varılması üzerine yeniden gündeme getirilen &quot;eksen kayması&quot; tartışmalarına son noktayı Başbakan Recep Tayyip Erdoğan koydu.

Küresel ekonominin yüzde 30&rsquo;unu İslam ülkelerinin oluşturduğunu hatırlatan Başbakan, &quot;Ancak, vizelerin kalkması Avrupa Birliği&rsquo;ne alternatif değil&quot; dedi.

Başbakan Recep Tayyip Erdoğan Kuveyt ziyaretinin ardından Katar&rsquo;a geçerken uçakta konuştu ve zihinlerdeki sorulara açıklık getirdi.

Gazetecilerin Başbakan&rsquo;a yönelttikleri soruların başında vize muafiyeti anlaşmaları geldi.
 
Türkiye ile İslam ülkeleri arasındaki ekonomik potonsiyele dikkat çeken Erdoğan, siyasi dayanışmanın da önemine vurgu yaptı.

&quot;Türkiye&rsquo;den Beklentiler Var&quot;
Başbakan Erdoğan, şöyle devam etti:
&quot;Olayın ağırlıklı boyutu ekonomik; ama tabii ki dayanışma noktasında siyasî boyutu da var. Müşterek adım atma cesaretini gösterebilmeliyiz. İslam dünyasının ekonomideki ağırlığı yüzde 30&rsquo;u buluyor. Türkiye&rsquo;den beklentileri var. İşadamlarımızın önündeki engelleri tek tek kaldıracağız. Bunun için özel ekip kuracağız.&quot;

Türkiye olarak müteahhitlik alanında İslam ülkelerine aktaracakları çok şey bulunduğunu kaydeden Erdoğan, &quot;Onların da bize aktaracakları var. Örneğin petrol. Petrolde çok güçlüler. Teknolojide de Türkiye&rsquo;nin güçlü yanları var. Biz de çok hızlı nükleer deneyim kazanıyoruz. Sağlıkta hem beyin gücü hem teknolojimiz var. Turizm artık sadece kum güneş değil. Destinasyon noktasında çok şanslıyız. Eğitim, kültür, sağlık, termal, yayla, konferans&quot; diye konuştu.

Bölge Ülkeleri Neden Yakınlaşıyor?
Bölge ülkeleriyle ilişkilerin neden şimdi bu denli yakınlaştığı sorusuna Başbakan Erdoğan, &quot;Bir boşluk görüyorum. Özgüven eksikliği. Bizde de var. Onlarda da var. Yeni jenerasyonda farklı olacağına inanıyorum&quot; şeklinde cevap verdi.

Yavuz Selim&rsquo;den Örnek Verdi
Başbakan&rsquo;a &quot;Mısır&rsquo;ın geçmişte Arap dünyasında oynadığı gibi bir rol mü oynuyorsunuz?&quot; sorusu da soruldu.

Erdoğan, &quot;Hiç öyle bir derdin yok. Yavuz Sultan Selim&rsquo;in söylediği gibi &rsquo;Biz Harem-i Şerif&rsquo;in efendisi değil, hizmetkarıyız&rsquo; zaten oraya insanı millet getirir. Ülke getirir öyle konuma insanları&quot; dedi.