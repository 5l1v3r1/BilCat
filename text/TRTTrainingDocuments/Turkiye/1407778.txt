AB gönüllüleri aranıyor... Avrupa Birliği Genel Sekreterliği iletişim kampanyası başlattı.


Avrupa Birliği Genel Sekreterliği, Türkiye&rsquo;nin üyelik sürecine destek verecek  gönüllüler arıyor. 

Bu süreçte yer almak isteyenlere Ankara ve İstanbul&rsquo;da eğitim verilecek. Eğitimi tamamlayanlar, sertifika ve kimliklerini alarak AB sürecinde iletişim çalışmalarına başlayacaklar.
 
Kampanyaya katılmak için tek ön koşul var:
Gönüllü adayların, Avrupa Birliği konularını içeren bir konuda yüksek lisans yapmış olmaları gerekiyor.

Eğitimler sonundaki beklenti, her gönüllünün bulunduğu şehirde AB etkinliklerine katkıda bulunması...

Liselerde, gençlik merkezlerinde, çeşitli sosyal platformlarda AB&rsquo;yi anlatmak ya da bulunulan şehirdeki Avrupa Birliği Genel Sekreterliği etkinliklerine destek vermek, gönüllülerin gerçekleştireceği çalışmalar arasında...

Bu çalışmalar sırasında gönüllülere Avrupa Birliği Genel Sekreterliği de bilgi, yayın, iletişim ve bağlantı konularında destek sağlayacak.

Süreçte yer almak isteyenlerin, en geç 18 Şubat 2011 tarihine kadar Avrupa Birliği Genel Sekreterliği&rsquo;ne başvurmaları gerekiyor.