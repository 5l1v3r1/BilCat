Hayvan barınağının kapısına tüfekle ateş edip köpekleri serbest bıraktılar.


Edirne&rsquo;nin Keşan ilçesinde, mezbaha arkasında bulunan belediyeye ait hayvan barınağına gelen kimliği belirsiz kişi ya da kişiler, pompalı tüfekle ateş ederek kilitleri kırdı ve 80 köpeği serbest bıraktı. 

Ekipler ve barınakta çalışanlar, bir yavru köpeğin ise pompalı tüfekle kırılan kilitlerden çıkan saçmalar sonucu öldüğünü belirledi. 

Olay yerinde inceleme yapan ekipler, mezbahada bulunan kamera kayıtlarını inceleme altına aldı.