Konya'da ilginç bir olay yaşandı. Erdem Kayak adlı vatandaş, avlanmaya çıktığı köpeği tarafından vuruldu.

Olay, Konya&rsquo;nın Beyşehir ilçesinde yaşandı. Erdem Kayak isimli vatandaş, babası ve arkadaşıyla ava çıktı. 

Kayak bir ara yemek için mola verdi. Tüfeğini yere bırakan Erdem Kayak, sofraya oturdu. Bu sırada sofranın çevresinde gezinen av köpeği, tüfeğin tetiğine dokundu ve tüfek ateş aldı. 

Tüfekten çıkan saçmaların isabet ettiği avcı Kayak, kalçasından ağır yaralandı. Kayak, ilk müdahalenin ardından hastaneye kaldırıldı. 

Tedavisi devam eden avcının vücudunda kalıcı hasar oluşabileceği belirtildi.