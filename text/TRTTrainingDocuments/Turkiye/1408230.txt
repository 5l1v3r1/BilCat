Uyuşturucu deneyen öğrencilere çeyrek altın veren kişi tutuklandı.

Van&rsquo;da, uyuşturucu deneyen lise öğrencilerini, çeyrek altın ile ödüllendirdiği iddia edilen bir kişi tutuklandı. 

Uyuşturucu satıcılarına yönelik kent merkezinde çalışma yürüten ekipler, şüpheli bir kişiyi takibe aldı.

Bir süre takip edilen kişi okulların dağılma saatinde öğrencilere uyuşturucu vermeye çalıştığı, eroini deneyen öğrencileri de çeyrek altınla ödüllendirdiği belirlendi.
 
Gözaltına alınan zanlının üst aramasında, içime hazır hale getirilmiş 130 eroin paketi, 13 uyuşturucu hap, 14 çeyrek altın ve çok sayıda sahte kimlik ile 4 cep telefonu ele geçirildi. 

Zanlı çıkarıldığı mahkemece tutuklandı.