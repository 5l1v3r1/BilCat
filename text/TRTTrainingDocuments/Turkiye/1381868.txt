Yurdun batı kesimleri, Akdeniz üzerinden gelen yeni bir yağışlı sistemin etkisine girdi.

Devlet Meteoroloji İşleri Genel Müdürlüğü&rsquo;nün son verilerine göre, yağmur ve sağanak şeklinde görülecek yağışların, Güney Ege kıyıları ve Batı Akdeniz kıyılarında lokal olarak kuvvetli olması bekleniyor. 

Gece ve sabah saatlerinde iç ve doğu bölgelerde buzlanma ve don olayı ile birlikte yer yer sis görülecek.

Hava sıcaklığı Trakya&rsquo;da 4 ila 6 derece azalacak, diğer yerlerde önemli bir değişiklik olmayacak.

Rüzgar genellikle güney ve güneydoğu, Marmara ile Kuzey Ege kıyılarında kuzey ve kuzeydoğu yönlerden hafif arasıra orta kuvvette, öğleden sonra Marmara ile Kuzey Ege kıyılarında kuvvetli (30-40 km/saat) olarak esecek.

Kuvvetli Yağış Uyarısı
Batı kesimlerinde görülecek yağışların, Güney Ege kıyıları (Aydın ve Muğla&rsquo;nın kıyı ilçeleri), Antalya ve ilçelerinde lokal olarak kuvvetli olması beklendiğinden, yaşanabilecek olumsuz şartlara karşı (su baskını, sel, v.b) ilgililerin ve vatandaşların dikkatli ve tedbirli olması gerekiyor.

Gölcük Dondu
Bolu’da çam ormanlarının arasında saklı Gölcük’te geceleri sıfırın altında 10 dereceye düşen hava sıcaklığı sonucu göl buz tuttu.

Bölgelerde Hava Durumu

Devlet Meteoroloji İşleri Genel Müdürlüğü&rsquo;nün son verilerine göre bölgelerde hava durumu şöyle olacak:

Marmara: Parçalı çok bulutlu, bölge geneli yağmur ve sağanak yağışlı, öğleden sonra Trakya&rsquo;nın yüksek kesimleri karla karışık yağmurlu geçecek. 

Ege: Parçalı ve çok bulutlu, bölge geneli yağmur ve sağanak yağışlı geçecek. Yağışların, Muğla ve Aydın&rsquo;ın kıyı ilçelerinde lokal olarak kuvvetli olması bekleniyor. 

Akdeniz: Parçalı çok bulutlu, Batı Akdeniz ile öğle saatlerinden sonra bölge geneli yağmur ve sağanak yağışlı geçecek. Yağışların, Antalya ve ilçelerinde lokal olarak kuvvetli olması bekleniyor.

İç Anadolu: Parçalı ve az bulutlu, öğleden sonra batısı ile zamanla güneyi yağmurlu geçecek. Gece ve sabah saatlerinde buzlanma ve don olayı ile birlikte yer yer hafif sis bekleniyor.

Batı Karadeniz: Parçalı bulutlu, öğle saatlerinden sonra Bolu, Düzce, Karabük çevreleri ile zamanla bölge geneli yağmurlu, gece saatlerinde iç kesimlerinin yüksekleri karla karışık yağmur ve kar yağışlı geçecek. Gece ve sabah saatlerinde bölgenin iç kesimlerinde buzlanma ve don olayı bekleniyor.

Orta ve Doğu Karadeniz: Parçalı bulutlu geçecek. Gece ve sabah saatlerinde bölgenin iç kesimlerinde buzlanma ve don olayı ile birlikte yer yer hafif sis bekleniyor.

Doğu Anadolu: Parçalı bulutlu, akşam saatlerinden sonra Malatya çevreleri yağmurlu geçecek. Gece ve sabah saatlerinde buzlanma ve don olayı ile birlikte yer yer hafif sis bekleniyor.

Güneydoğu Anadolu: Parçalı bulutlu gece saatlerinde batısı yağmurlu geçecek. Gece ve sabah saatlerinde bölgenin kuzeyinde yer yer buzlanma ve don olayı ile birlikte sis görülecek.