Türkiye, Avrupa İnsan Hakları Mahkemesi'nde (AİHM) geçen yıl en fazla mahkum olan ülkeler arasında ilk sırada yer aldı.

AİHM Başkanı Jean Paul Costa, AİHM&rsquo;in 2010 yılı çalışmalarıyla ilgili bir basın toplantısı düzenledi.

Costa&rsquo;nın verdiği bilgilere göre, 2010&rsquo;da Türkiye hakkında, 278 davada, Avrupa İnsan Hakları Sözleşmesi&rsquo;nin en az bir maddesinin ihlal edildiğine hükmedildi.

Türkiye&rsquo;yi, 217 davayla Rusya, 143 davayla Romanya, 109 davayla Ukrayna, 107 davayla Polonya izledi.

AB ülkelerinden İtalya hakkında da en az bir maddeden ihlal olmak üzere 98 davada mahkumiyet kararı çıktı.

Costa, basın toplantısında yaptığı açıklamada, AİHM&rsquo;e gelen başvuruların 2010&rsquo;da bir önceki yıla oranla yüzde 7 artış gösterdiğini belirterek, giderek artan iş hacminin AİHM içindeki reformları kaçınılmaz kıldığını söyledi.

AİHM Başkanı, Nisan ayında İzmir&rsquo;de düzenlenecek olan toplantıda, reform konusunu ayrıntılı bir şekilde ele alacaklarını belirtti

AİHM&rsquo;e geçen yıl özellikle siyasi mülteci ve göçmenlerin sınırdışı edilmelerini önlemek için &rsquo;&rsquo;ihtiyati tedbir&rsquo;&rsquo; talebiyle gelen başvurularda büyük patlama yaşandığını belirten Costa, geçen yıl bu yönde gelen başvuruların sayısının bir önceki yıla oranla yüzde 53 artarak, 3 bin 600&rsquo;e çıktığını söyledi.