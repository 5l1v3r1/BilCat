Kopya çeken, yerine başka birinin sınava girdiği belirlenen adaylar, 1 yıl süreyle sınava alınmayacak.

Milli Eğitim Bakanlığı (MEB), Seviye Belirleme Sınavı (SBS), Açıköğretim Okulları Sınavları, Motorlu Taşıt Sürücü Adayları Sınavları ile bazı kurumlar için yapılan sınavları düzenleyen &rsquo;&rsquo;Merkezi Sistem Sınav Yönergesi&rsquo;&rsquo;ni yeniden düzenledi.

MEB&rsquo;in Merkezi Sistem Sınav Yönergesi 17 Aralık 2010 tarihli makam onayı ile yürürlüğe girdi.

Düzenlemeye göre, elektronik iletişim araçları ile kopya çeken veya yerine başka birinin sınava girdiği belirlenen adaylar ile organize olarak kopya çekme eylemine karıştıkları tespit edilen adaylar 1 yıl süreyle sınava alınmayacak. 

1 yılın sonunda adayların sınava başvurmaları durumunda, bu adaylar Genel Müdürlüğün belirlediği sınav bölgesinde sınava girmek zorunda olacak.

Görevli olduğu salonda toplu veya ikili kopya çekildiği, yönergede belirtilen hususlara aykırı hareket ettiği belirlenen salon görevlileri ile bu yönergede belirtilen görevlerini yerine getirmeyen tüm görevliler hakkında gerekli işlem yapılacak. 

Bu görevlilere 1 yıl süreyle, tekrarı halinde hiçbir şekilde sınav görevi verilmeyecek.

Aday kendi adına düzenlenmiş cevap kağıdı ve başvurusuna uygun soru kitapçığını almamış ise bunu salon görevlilerine bildirmekle yükümlü olacak. 

Bu durumu salon görevlilerine bildirmediği ya da geç bildirdiği durumda tüm sorumluluk adaya ait olacak.