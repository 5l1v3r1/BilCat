Sakarya'da 2 çocuğun yanarak hayatını kaybettiği yangının ardından dram çıktı...


Sakarya&rsquo;da meydana gelen yangında ölen 2 çocuğun ölmesi bir dramı da ortaya çıkardı.

Geçimlerini gece hurda toplayarak sağlayan aile, bir göz odalı karton barakada ısınmak için naylon ve kağıt yakıyordu.

Bir anda alev topuna dönen barakada 2 çocuk hayatını kaybetti.

Anneleri ise son bir hamle ile çocukları kurtarayım derken yüzünün yarısını yakmış.

Yanan barakanın etrafında toplanan roman vatandaşlar ise yöredeki yoksulluğa dikkat çekerek bu durumu protesto ettiler. 

Sakarya Romanlar Yardımlaşma ve Dayanışma Derneği Başkanı Orhan Tanyel şunları söyledi:
&quot;Yoksul vatandaşlarımızın barakada yaşamlarını sürdüren vatandaşlarımızın yaşadığı yerlerdeki acı bir gerçeğimiz. Burada baraka yaşantısı var. Ağaçtan yapılmış derme çatma bir kulübe. Naylon, karton ve branda ile kapatılmış.&quot;

Mahallenin Muhtarı İhsan Çelik&rsquo;in anlattıkları ise adeta yaşanan dramı gözler önüne seriyordu:
&quot;Yakacağı yok, yatacağı yok, parası yok bir de üzerine evlatları yandı dolayısıyla hiç bir şeyleri kalmadı. Yiyecek bir kap yemekleri yok hatta tencere ve tabağı da yok. Hanımı tamamen yanmış dış yüzeyi. Yangına girmiş çocuğumu kurtarayım diye.&quot;

Yörede tek göz derme çatma barakalarda yaşayan ailelerin tek isteği ise  barınabilecekleri bir eve sahip olabilmek..