Kar ve buzlanma trafik kazalarına neden oluyor. Yurt genelindeki kazalarda  7 kişi öldü, çok sayıda yaralı var.


Kar ve buzlanma tüm yurtta ölümlü trafik kazalarına yol açıyor.

Tosya&rsquo;da 50 m.&rsquo;lik Uçurumdan Yuvarlandı
Kastamonu&rsquo;nun Tosya ilçesinde buzlanma nedeniyle kontrolden çıkan minibüs yaklaşık 50 metrelik uçurumdan yuvarlandı.

Kazada, İdris Bağcı olay yerinde, İsmail Akdaş ve Hulusi Bağcı da kaldırıldıkları hastanede hayatını kaybetti. 5 kişi yaralandı.

Midibüs Karşı Yola Geçti...
Yahyalı ilçesinden Kayseri&rsquo;ye gelen yolcu midibüsü, Boğazköprü kavşağı yakınında, kar yağışı nedeniyle kayganlaşan yolda kontrolden çıktı.
     
Refüjdeki ağaç ve direği devirip, karşı yola geçen midibüs, karşı yönden gelen otomobille çarpıştı.

Otomobilde bulunan Şeyma Gökçealp ve Zeynep Gökçealp olay yerinde hayatını kaybetti. 6 kişi yaralandı.

Az Kalsın Eve Giriyordu
Adana&rsquo;nın Kozan ilçesinde, kamyonetle bir evin bahçe duvarına çarpan Fuat Gözüağca araçta sıkıştı.

İtfaiye ekiplerince araçtan çıkarılan Gözüağca hastaneye kaldırıldığı ambulansta can verdi. 

Kamyonette bulunan dört kişi de yaralandı.

Refüje Çarptı
Eskişehir&rsquo;de refüje çarpan kamyonun sürücüsü Hasan Baş, hayatını kaybederken bir kişi ağır yaralandı.

Sivas ve Konya&rsquo;da Yaralanmalı Kaza...
Sivas&rsquo;ın Gölova ilçesinde de kar ve buzlanma nedeniyle devrilen otomobilde 6 kişi yaralandı.

Konya&rsquo;da da iki yolcu otobüsünün çarpışması sonucu 10 kişi yaralandı.