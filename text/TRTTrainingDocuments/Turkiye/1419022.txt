Beyoğlu'ndaki yangında elleri ve ayakları bağlanmış Türkmen uyruklu bir kişi hayatını kaybetti.


 İstanbul Beyoğlu&rsquo;nda, Türkmen uyruklu bir kişi, yaşadığı evde çıkan yangında hayatını kaybetti. 

     Cesedin ellerinin ve ayaklarının bağlı olması, cinayet masasını harekete geçirdi. 

     Şehitmuhtar Mahallesi Doğramacı Şakir Sokak&rsquo;ta bulunan 5 katlı binanın zemin katında, saat 04.00 sıralarında yangın çıktı. 

     Dumanları farkeden sokak sakinleri, hem itfaiyeye haber verdi hem de kendi imkanlarıyla yangını söndürmeye çalıştı. 

      Olay yerine gelen itfaiye ekipleri yangını söndürdüğünde, yaptığı araştırmada, elleri ve ayakları bağlanmış, kısmen yanmış bir cesetle karşılaştı. 

      Polis,  ölen kişinin 27 yaşında Türkmen uyruklu Russlan Yazwyev olduğunu belirtti. 

      Olayla ilgili cinayet şüphesi üzerinde duran polis, soruşturmayı sürdürüyor.