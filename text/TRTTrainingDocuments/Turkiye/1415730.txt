Hükümetin zorunlu askerlik süresinin kısaltılmasıyla ilgili çalışmayı seçim sonrasına bıraktığı belirtiliyor.

Habertürk&rsquo;ün haberine göre 3 haftalık aradan sonra önceki gün toplanan Bakanlar Kurulu, “Sözleşmeli Er” düzenlemesini ve zorunlu askerlik süresinin kısaltılmasıyla ilgili taslak çalışmayı ele aldı. 

“Sözleşmeli er” uygulamasında görev alacak askeri personelin kadro sorunu aşıldı ve tasarı imzaya açıldı.

Tasarının bu hafta içinde TBMM’ye sevk edilmesi beklenirken, askerlik süresinin kısaltılmasıyla ilgili düzenlemenin, seçim öncesine yetişmeyeceği görüşü ağırlık kazandı.

Genelkurmay’ın, &quot;askerlik süresinin kısaltılmasıyla ilgili düzenleme, &rsquo;Sözleşmeli Er&rsquo; uygulamasının vereceği sonuca göre daha sonra ele alınmalı&quot; görüşünü dikkate alan hükümet, bu düzenlemeyi seçim sonrasına bırakma kararı aldı. 


Bu arada yurtdışında yaşayıp 43 yaşını aşan Türk vatandaşları 15 bin Euro ödedikleri takdirde 21 gün askerlik yaparak vatani görevini yerine getirmiş kabul edilecek.

Konuyla ilgili kanun teklifi TBMM Genel Kurulu’nda görüşülerek kabul edildi.