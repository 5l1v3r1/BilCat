"Balyoz"da iddianame okunuyor... Askeri casusluk ve şantaj soruşturması kapsamında donanmada el konulan belgeler Mahkemede...

Balyoz  Darbe Planı Davası&rsquo;nın görülmesine iddianamenin okunmasıyla devam ediliyor.

Bu arada, askeri casusluk ve şantaj soruşturması kapsamında Gölcük&rsquo;te ele geçirilen belgeler, Balyoz davasının görüldüğü İstanbul 10&rsquo;uncu Ağır Ceza Mahkemesine gönderildi. 
 
Eski Kuvvet Komutanları İbrahim Fırtına ve Özden Örnek ile Eski Birinci Ordu komutanı Çetin Doğan&rsquo;ın aralarında bulunduğu 195 sanığın darbeye teşebbüs etmekten yargılandığı davada 7&rsquo;nci duruşma yapılıyor.   

Duruşmada, Mahkeme Başkanı Ömer Diken, Gölcük Donanma Komutanlığında, 6 Aralık 2010 tarihinde ele geçirilen belgelerin, kendilerine gönderildiğini söyledi.

İstanbul Cumhuriyet Başsavcıvekilliği&rsquo;nce mahkemeye gönderilen yazıda, ele geçirilen 43 klasör ve 200 CD&rsquo;nin içeriğindeki belgelerin bir kısmının Balyoz dosyasındaki delillerle aynı olduğu, bazılarının da yeni delil niteliği taşıdığı bildirildi. 

Yeni delil niteliği taşıyan belgelerin ise Balyoz, Oraj, Sakal, Çarşaf ve Suga planları ile Jandarma İstihbarat faaliyetlerini ve mevcut bilgileri teyit ettiği belirtildi