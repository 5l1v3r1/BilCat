"Türkiye Cumhuriyeti vatandaşları arasında ayrım yapmayın, elçilik binanız herkese açık olsun, yabancı düşmanlığına karşı teyakkuzda olun."

Üç gündür Ankara&rsquo;da Türkiye&rsquo;nin dış politika vizyonunu değerlendiren büyükelçiler Çankaya Köşkü&rsquo;nün konuğu oldu. Büyükelçilere tam destek veren Cumhurbaşkanı Abdullah Gül, &quot;Türkiye Cumhuriyeti vatandaşları arasında hiç bir ayrım yapmayın&quot; çağrısında bulundu. 

Cumhurbaşkanı Büyükelçilerden, Avrupa&rsquo;da yükselen ırkçılık ve yabancı düşmanlığı konusunda da teyakkuzda olmalarını istedi. 

Cumhurbaşkanı Abdullah Gül büyükelçileri öğle yemeğinde kabul etti. Dışişleri Bakanı olduğu dönemdeki mesai arkadaşlarıyla buluşan Gül, onlarla hasret giderdi. Ardından sıra verilecek mesajları geldi. 

Büyükelçilere seslenen Cumhurbaşkanı, &quot;Türkiye&rsquo;nin  bulunduğunuz ülkede doğru algılanması ve milli çıkarların korunması için evsahibi ülkelerin bütün sinir uçlarına dokunmanız gerekmektedir&quot; dedi.
&quot;Büyükelçilik Binasını Herkese Açık Tutun&quot;
Gül, sözlerini şöyle sürdürdü: 
&quot;Her kesimden tüm vatandaşlarımızı şefkatle kucaklayın ve Türkiye Cumhuriyeti vatandaşları arasında hiçbir ayrım yapmayın. Büyükelçilik binasını ve reziransınızı mümkün olduğu kadar herkese açık tutun. Vatandaşlarımızın içinde yaşadıkları topluma milli değerlerini koruyarak dahil olmaları için elinizden gelen tüm gayretleri gösterin. Özellikle Avrupa&rsquo;da yükselen ırkcılık ve yabancı düşmanlığı karşısında teyakkuzda olunuz. Meselenin tüm boyutlarını akılda tutarak ve sağduyuyla yaklaşarak sorunun çözümüne katkıda bulununuz.&quot;

Çankaya Köşkü&rsquo;ndeki bu önemli buluşmanın yanı sıra Büyükelçiler Konferansı gün boyu devam etti. Önce Enerji ve Tabii Kaynaklar Bakanı Taner Yıldız ardından Başbakan Yardımcısı Ali Babacan, büyükelçilerle buluştu. 

&quot;Büyükelçiler Konferansı&quot;nın üçüncü gününün en kritik başlığı ise terörle mücadeleydi.