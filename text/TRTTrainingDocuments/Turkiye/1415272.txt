CHP'nin direniş çağrısını Başbakan,"Seçimden umutlarının kalmadığını gösteriyor" diye değerlendirdi.Kılıçdaroğlu "Direneceğiz,halka anlatacağız" dedi.


Başbakan Erdoğan, direniş çağrısının CHP&rsquo;nin seçimden umudunun kalmadığının bir göstergesi olduğunu söyledi. 

CHP Genel Başkanı Kılıçdaroğlu ise demokrasinin güçlenmesi için her türlü mücadeleyi vereceklerini ifade etti. 

Direnme çağrısı yapanların seçimde başarı sağlayacakları umudunu kaybetmiş durumda olduğunu söyleyen Başbakan Erdoğan, &quot;Eskiden beri kendi başaramadığı için ya birilerini göreve, ya da halkı sokağa davet eder... Millete eline taş, sopa alıp sokak sokak direnme çağrısında bulunanlar... Bunun bedelini elbette sandıkta çok ağır bir şekilde ödeyecektir.&quot; diye konuştu.

Kemal Kılıçdaroğlu&rsquo;ndan ise &quot;Elbette direneceğiz, halka anlatacağız, itiraz edeceğiz... Anlamadığı bir şey var. Sanıyor ki biz de onun milletvekilleri gibi biat kültürünün sonucu olarak parlamentoya girdik. Demokrasinin güçlenmesi için her türlü mücadeleyi yapacağız.&quot; karşılığı geldi.

Parti Gruplarında &quot;Üslup&quot; Damgası
Partilerin grup toplantılarına &rsquo;üslup tartışması&rsquo; da damgasını vurdu. Başbakan, muhalefetin uslübunun terbiye dışı olduğunu söyledi.

Erdoğan şu ifadeleri kullandı:
&quot;Ben CHP&rsquo;ye gönül veren, MHP&rsquo;ye gönül veren, BDP&rsquo;ye gönül veren kardeşlerime de sesleniyorum. Bir ana muhalefet liderinin yardımcısı, kalkıp bu ülkenin Başbakanına Bostancı başı ya da harem ağası ifadesini yakıştırabilir mi? Eğer CHP Genel Başkanı bu üslupla devam ederse geçmişte yaptığımız gibi ademe mahkum eder, istihza için bile olsun muhatap almayız.&quot; 

CHP Genel Başkanı Kılıçdaroğlu ise şöyle konuştu:
&quot;Ne esip gürlüyorsun, adam gibi eleştir, bağırıp çağırmakla ne elde ediyorsun? Başbakan diyor ki öfkeme hakim olamıyorum, olamıyorsan siyaseti bırak.&quot; 

Bir Tartışma Konusu da Yargıda Reform...
Üslup tartışmasının ardından bir başka tartışma konusu ise yargıda reform tasarısıydı. 

Başbakan Erdoğan, Adalet Komisyonu üyelerinin istifalarının seçim öncesinde anlamlı olduğunun altını çizerek, komisyonun çalışmalarını sürdürüceğini söyledi. 

Başbakan, &quot;İstifaların anayasa, iç tüzük hükümlerince çalışmayı engellemediğini hatırlatmak istiyorum, komisyon çalışmalarına devam eder&quot; dedi.