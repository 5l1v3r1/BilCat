Türkiye, Afganistan'da açılacak olan Halk Meclisinin, ülke halkının barış ve huzuru için önemli bir adım olduğunu bildirdi.


         Dışişleri Bakanlığından yapılan açıklamada, Afganistan Halk Meclisinin, Cumhurbaşkanı Hamid Karzai tarafından açılarak görevine başlayacağı, bunun, toplumsal uzlaşı başta olmak üzere birçok alanda hedeflenen somut sonuçların alınması bakımından önem taşıdığı vurgulandı.

         Açıklamada, Afganistan&rsquo;ın geleceğini ön planda tutan, ileri görüşlü tutumun her türlü övgüye layık olduğu belirtilerek, Türkiye&rsquo;nin, Afganistan&rsquo;da kalıcı barış, huzur ve istikrarın, toplumsal birlik ve dayanışma temelinde mümkün olacağına güçlü şekilde inandığı, dost Afganistan ile dayanışma içinde hareket etmeyi ve elinden gelen katkıyı yapmayı sürdüreceği ifade edildi.