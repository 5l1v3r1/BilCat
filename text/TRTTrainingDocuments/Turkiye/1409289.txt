Bazı internet sitelerinde,bir süredir tedavi gören Erbakan'ın "hafızasını yitirdiği ve felç geçirdiği" yönünde haberler kafaları karıştırdı.

84 yaşında aktif siyasete dönerek Saadet Partisi Genel Başkanlığı koltuğunu oturan Necmettin Erbakan&rsquo;ın sağlık durumu ile ilgili iddialar kafaları karıştırdı.

Sabah&rsquo;ın haberine göre, bir süredir Ankara&rsquo;da özel bir hastanede tedavi gören Necmettin Erbakan&rsquo;ın taburcu olmamasının ardından bazı internet sitelerinde, &quot;Hafızasını yitirdiği ve felç geçirdiği&quot; yönünde haberler yer aldı. Haberlerde Parti Genel Başkanlığı için Erbakan&rsquo;ın oğlu Fatih Erbakan ile Genel Başkan Yardımcısı Mustafa Kamalak&rsquo;ın isminin geçmesi dikkat çekti.

Parti Genel Merkezinden Açıklama: İddialar Maksatlı
Söz konusu iddialar üzerine Parti Genel Merkezi&rsquo;nden yapılan açıklamada, &quot;Hiçbir gerekçesi olmayan bu hayal ürünü haberler sadece camiamızı değil milletimizi de derinden üzmüştür. Buna rağmen bazı internet sitelerinin asılsız ve hayal ürünü haberlere yer vermekte ısrar etmesini maksatlı buluyoruz&quot; denildi.

Açıklamada, Erbakan&rsquo;ın 3 Ocaktan beri damar iltihabı teşhisiyle tedavi gördüğü hastanede öngörülen rutin kontroller çerçevesinde kaldığı belirtildi.

Açıklamada görüşlerine yer verilen hastane başhekimi, Erbakan&rsquo;ın bacağındaki iltihabi dokunun hızla iyileşmekte olduğunu belirterek, &quot;Erbakan&rsquo;ın sağlık durumunda endişe edilecek bir husus söz konusu değildir. Antibiyotik tedavisi sonrası taburcu olacak&quot; dedi.