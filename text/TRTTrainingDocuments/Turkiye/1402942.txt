Adana merkezli 11 ilde eş zamanlı gerçekleştirilen "Av Mevsimi" adlı operasyonda, organ ticareti yaptıkları iddia edilen 12 kişi gözaltına alındı.

Polis, tüm ülkeye yayılan çete üyelerini 7 aylık takibin sonunda yakaladı. 

Operasyon, Adana polisine gelen ihbar ile başladı. Polis, 7 aylık teknik  takibin ardından operasyon için düğmeye bastı.
11 ilde 46 adrese eş zamanlı operasyon  düzenlendi.

Vizyondaki &quot;Av Mevsimi&quot; filminin ismini taşıyan operasyonda, organ nakli çetesinin 12 üyesi gözaltına alındı. Çetede, kaçak organ nakli yaptırmak için bir çok yasa dışı yöntem kullandığı bildirildi.

Böbrek ihtiyacı olan kişilerle, satmak isteyenleri buluşturan çete, işlerini kolaylaştırmak için taksit bile yapmış. Polis, böbreğini satan bir kişiye alıcının PTT kanalıyla her ay ödeme yaptığını belirledi. Çete, dikkat çekmemek için sahte belge de düzenlemiş.

Donör ile hastayı akraba gibi gösteren organ çetesi, nakil işlemlerini ise Ankara, İstanbul ve Antalya&rsquo;daki hastanelerde yaptırmış.
 
Emniyet Müdürlüğü&rsquo;nde sorgusu tamamlanan 12 kişi adliyeye sevk edildi.