Üniversiteye girişte birinci basamak sınavı olan Yükseköğretime Geçiş Sınavı'na (YGS) başvuru süresi yarın (19.01.2011) sona erecek. 

Adaylar, başvuru kılavuzuna ÖSYM&rsquo;nin internet sitesinden ulaşabiliyor. Kılavuzun ayrıca satışı ve dağıtımı yapılmıyor. 

     Başvurular, internetten veya Başvuru merkezlerinden yapılabiliyor.  

    Adayların, başvuru ücretini başvuru işleminden önce yatırmaları gerekiyor. 
    Başvuru işleminin ardından verilecek şifrenin, adaylar tarafından unutulmaması ve  saklanması gerekiyor. 

     Çünkü adaylar, bu şifreyle sınava giriş belgelerini temin edecek ve sınav sonuç bilgilerini ve yerleştirme sonuçlarını öğrenebilecek. 

Meslek yüksekokulları ve açıköğretim ön lisans programlarına başvuran adaylar sınavsız yerleşebilecek.

Bu adayların dışındaki tüm yükseköğretim programlarına girmek isteyen adayların, 2011-YGS&rsquo;ye girme zorunluluğu bulunuyor. 

Sınavsız yerleştirme yapılan ön lisans programlarının boş kalan kontenjanlarına, alan dışından yerleştirme yapılırken ilgili 2011-YGS puanları kullanılacak.