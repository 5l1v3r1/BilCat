Donanma'da ele geçirilen ve mahkemeye gönderilen belgelerde çarpıcı detaylar var. O detaylardan biri de Oraj Hava Harekat planına ilişkin... 

Gölcük Donanma Komutanlığı&rsquo;nda yapılan aramalarda ele geçirilen Balyoz belgeleri gündemden düşmüyor. 

Mahkemeye gönderilen belgelerde çarpıcı detaylar dikkat çekiyor. O detaylardan biri de Oraj Hava Harekat Planına ilişkin...Gerektiğinde Silah Kullanmaktan Kaçınılmayacak 

Plana göre gerektiğinde silah kullanmaktan kaçınılmayacak. Ölümlerin olacağı da düşünülerek defin işlemleri için görevlendirme de yapılmış...

Askeri Casusluk ve Şantaj soruşturması kapsamında Gölcük Donanma Komutanlığı&rsquo;nda yapılan aramalarda ele geçirilen belgelerden biri de Şubat 2003 tarihli Oraj Hava Harekat Planı&rsquo;yla ilgili... Plana göre sıkıyönetim ilan edilmesi için Meclis üzerinde baskı kurulması hedefleniyor. 

Planda şu ifade yer alıyor: 
&quot;Hava Kuvvetleri Komutanlığı olarak Türkiye genelinde sıkıyönetim ilan edilmesini sağlamak ve sıkıyönetim komutanlıklarının faaliyetlerinin başarıya ulaşmasını sağlamak maksadıyla, Yunanistan&rsquo;la gerginliği arttıracak ve irtica yanlılarını tahrik ederek TSK aleyhine faaliyetlere başlamalarını sağlamak, envanterindeki mevcut silah sistemlerini kullanarak psikolojik etki yaratarak hükümet ve TBMM üzerinde baskı kuracak, personel görevlendirmesi yaparak sıkıyönetim komutanlıklarına destek verecektir.&quot;

Bu çarpıcı ifadelerin yer aldığı plan, vazife olarak kaydedilmiş. İcra hareketlerinde ise gerginliğin tırmandırılmasının ardından gerektiğinde silah kullanmaktan kaçınılmaması isteniyor:

&quot;3. ve 8. Ana Jet Üs Komutanlıkları başta olmak üzere tüm hava birlikleri nizamiyelerine şeriat isteyen gruplar tarafından saldırılar düzenlenecek, mülki amirlerin izinleri beklenmeden olaylara müdahale edilecek... Şiddet gösterenlere şiddetle cevap verilecek, gerekli durumlarda silah kullanmaktan çekinilmeyecek.&quot;

Oraj Harakat Planı belgesinin eklerinde de çaprıcı bir detay yer alıyor. Ek 1 Lahika 4 belgesinde ölümlerin olabileceği kabul edilerek defin işlemleri için görevlendirmeler yapılmış. Ekipte bir albay ve 2 binbaşının da yer aldığı 6 personel bulunuyor.