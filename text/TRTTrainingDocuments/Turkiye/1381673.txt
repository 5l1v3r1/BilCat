Toplantıda öncelikli gündem maddesinin uyum yasaları olması bekleniyor.

Yılın ilk Bakanlar Kurulu, Başbakan Recep Tayyip Erdoğan&rsquo;ın başkanlığında toplanacak. 

Toplantıda Türkiye&rsquo;nin iç ve dış gündemi değerlendirilecek.

Bakanlar Kurulu&rsquo;nun öncelikli gündem maddesinin uyum yasaları olması bekleniyor. 

Bu kapsamda Askeri Yargı ile ilgili düzenlemelerin ele alınması öngörülüyor. 

Referandumda kabul edilen Anayasa değişikliklerinin, Türk Silahlı Kuvvetleri&rsquo;ni ilgilendiren bölümleri bir paket haline getirildi. 

Milli Savunma Bakanlığı&rsquo;nın hazırladığı taslakta, Genelkurmay Başkanı ve kuvvet komutanlarının Yüce Divan sıfatıyla Anayasa Mahkemesi&rsquo;nde yargılanabilmeleri hükmü de var. 

Başbakan Erdoğan&rsquo;ın bu ay içerisinde Irak, Katar ve Kuveyt seyahatleri olacak. Yurtdışı temaslarının da görüşülecek konular arasında olması bekleniyor.
     
Bakanlar Kurulu&rsquo;nda ekonomi ve Avrupa Birliği sürecindeki son durum da masaya yatırılıyor.