Ölü ele geçirilen Devrimci Karargah terör örgütünün elebaşlarından Yılmazkaya ve bölücü örgüt PKK üyesi Berka arasında bağlantı ortaya çıktı.

TRT Haber&rsquo;in ulaştığı belgeye göre Yılmazkaya, kendisini eğitim için örgüt kamplarına götüren Berka ile aynı otel odasında kalmış.

 İstanbul&rsquo;da  27 Nisan 2009 sabahı Bostancı&rsquo;da Devrimci Karargah Örgütü&rsquo;nün elebaşlarından Orhan Yılmazkaya&rsquo;nın kaldığı eve baskın düzenlendi. Saatlerce süren çatışma sonrasında bir emniyet amiri şehit oldu, terörist Yılmazkaya da ölü ele geçirildi. Türkiye bu operasyon sonrasında Devrimci Karargah terör örgütüyle tanışmış oldu.

 Siyasal Bilgiler Fakültesi mezunu olan Yılmazkaya&rsquo;nın bölücü terör örgütünün kamplarında çekilmiş fotoğrafları ortaya çıktı. Orhan Yılmazkaya&rsquo;yı 2005 yılında eğitim almak üzere örgüt kamplarına götüren kişi ise İsmail Berka idi.    

Daha önce PKK&rsquo;ya yardım etttiği gerekçesiyle tutuklanan Berka, Yılmazkaya&rsquo;yı Van üzerinden örgüt kamplarına götürdü. Berka&rsquo;nın bu yolculuk esnasında Yılmazkaya&rsquo;yla 15 Kasım 2005 tarihinde Van&rsquo;daki bir otelde aynı odayı paylaştıkları ortaya çıktı. 

Bu tarihten sonra Yılmazkaya&rsquo;yı yurtdışına kaçıran Berka, terörle mücadele polisinin düzenlediği bir operasyonla yakalandı. İstanbul ve Diyarbakır polisinin ortaklaşa düzenlediği baskında sahte kimlikle yakalanan İsmail Berka, tutuklanarak cezaevine gönderildi.

Eski Emniyet Müdürü Hanefi Avcı&rsquo;nın, örgütü dinlemelerden haberdar ettiği öne sürülmüştü. Avcı, daha sonra soruşturma kapsamında Devrimci Karargah Örgütü&rsquo;ne yardım ve yataklık ettiği gerekçesiyle tutuklandı. 

Ergenekon&rsquo;un taşeron örgütü olduğu öne sürülen Devrimci Karargah Örgütü&rsquo;nün bölücü örgüt PKK&rsquo;yla olan ilişkileri daha önce de birçok defa gündeme gelmişti. Ele geçirilen bu belge ve Berka&rsquo;nın Yılmazkaya&rsquo;yla olan bağlantısı, aradaki ilişkiyi bir kez daha gözler önüne serdi.