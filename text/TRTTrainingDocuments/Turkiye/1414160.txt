'Web Üzerinden Mahalle Polisine Erişim Projesi' ile artık vatandaş şikayetini, elektronik posta yoluyla polise ulaştırabilecek.

&rsquo;Web Üzerinden Mahalle Polisine Erişim Projesi&rsquo;  ile vatandaş internete girecek şikayet ve tavsiyelerini mahalle polisine kolayca iletebilecek.
Bu sayede sorunlara daha etkin çözüm üretilmesi de mümkün olabilecek.

Emniyet Genel Müdürlüğü güvenlik hizmetlerini daha etkin yürütebilmek için bir süre önce &quot;Toplum Destekli Polislik&quot; uygulamasına geçti.

Uygulama ile mahalle polisleri vatandaşla doğrudan temasa geçiyor. Böylece suçu oluşmadan önlemeye çalışan polisler, mahallelinin sorunlarına çözüm bulabiliyor.

Mahalledeki elektrik ve su sorunundan asfalt ve ışıklandırma sıkıntısına kadar birçok konunun çözümünde görev alan mahalle polisleri, vatandaşın sıkıntılarını ilgili kurumlara rapor ederek çözüme önemli destek sağlıyor.

Uygulamadan olumlu sonuç alan Emniyet Genel Müdürlüğü vatandaşın  mahalle polisine daha kolay ulaşması için kolları sıvadı.

&rsquo;Web Üzerinden Mahalle Polisine Erişim Projesi&rsquo; Şubat ayının sonunda hayata geçiyor.

Proje ile  vatandaşlar e-devlet üzerinden mahallesinden sorumlu polise ulaşabilecek.
  
İnternet sitesinde mahalle polisinin bir fotoğrafı da bulunacak. Vatandaşlar, mahalle polisine elektronik posta  yoluyla ulaşarak, şikayet ve tavsiyelerini iletebilecek.

Mahalle polisleri gerektiğinde vatandaşlarla yüz yüze de görüşecek. Böylece sorunlara daha hızlı ve etkin çözüm yolları üretilebilecek.