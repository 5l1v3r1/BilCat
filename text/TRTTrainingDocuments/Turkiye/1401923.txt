Üç ilde gerçekleştirilen uyuşturucu operasyonunda gözaltına alınan ve aralarında üst düzey polislerin de bulunduğu 32 kişinin sorguları sürüyor.

  İstanbul narkotik polisi ucu kendi meslektaşlarına da uzanan kapsamlı bir uyuşturucu operasyonuna imza attı.

7 Aylık Teknik Takip
     Yurtdışından Afrikalı kuryeler vasıtasıyla uyuşturucu getiren ve daha sonra sokak satıcılarıyla dağıtan şebeke yaklaşık 7 ay boyunca takip edildi. 

     Özellikle kokain gibi uyuşturucu maddelerin sosyetenin gözde mekanlarında ve eğlence merkezlerinde bu grup tarafından satıldığı belirlendi.    

Üç İlde Operasyon
     Çalışmalar sonucunda İstanbul, Diyarbakır ve Antalya&rsquo;da operasyon için düğmeye basıldı.

32 Kişi Gözaltında
     Çeteye yönelik baskınlarda 32 kişi gözaltına alındı.
     
     Gözaltına alınanlar arasında iki emniyet amiri ve bir de komiser bulunuyordu.

     Operasyonlarda çete üyelerinin ev ve işyerlerinde yapılan aramalarda 20 kilogram eroin ve 1 buçuk kilogram kokain ele geçirildi. 

     Polisi çalışmaları sırasında şaşırtan ise bu 3 emniyet görevlisinin çeteyle sürekli bağlantı halinde olmasıydı. 

     İki amirin çete elebaşıyla barlarda eğlendiği ve birçok mekanda beraber görüldükleri ortaya çıktı. 

     Soruşturmada ilginç bir detay daha vardı.

Çete Liderinin &quot;Cezaevi&quot; Oyunu
     1994 yılında düzenlenen uyuşturucu operasyonuyla cezaevine gönderilen çete lideri Mahmut Ç.&rsquo;nin kendi yerine cezaevine başkasını gönderdiği belirlendi. 
     
     Durumun ortaya çıkmasıyla birlikte Mahmut Ç, 10 ay cezaevinde yattı.

     Çetenin Avrupa yakasındaki eğlence mekanları başta olmak üzere İstanbul&rsquo;daki torbacıların neredeyse tamamına mal dağıttığı ortaya çıktı.     

     Ayrıca uyuşturucu çetesi özel müşterilerine kokaini taksiyle gönderiyordu.
      
     Gözaltındaki avukatın ise çeteden 25 bin lira alırken suçüstü yakalandığı öne sürüldü. 

     Gece boyunca emniyette ifadeleri alınan şüpheliler sağlık kontrolünden geçirildi.     

     Zanlıların işlemleri devam ediyor.