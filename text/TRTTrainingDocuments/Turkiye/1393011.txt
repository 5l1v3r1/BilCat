Terör örgütü KCK’nın 15’inci duruşması nedeniyle, gözler bir kez daha Diyarbakır'da olacak.

Diyarbakır 6&rsquo;ncı Ağır Ceza Mahkemesi&rsquo;nde görülen terör örgütü KCK davasında 104&rsquo;ü tutuklu 152 sanık yargılanıyor.

   Cumhuriyet savcılığınca hukuk tarihinin en uzun iddianamelerinden biri hazırlandı.

  Yaklaşık 7 bin 500 sayfalık iddianamenin özeti günlerce okundu.

  Duruşmanın sonraki bölümlerine ise Kürtçe savunma ısrarı damgasını vurdu.

  Mahkeme heyeti, sanıkların daha önce Türkçe konuştuklarının bilindiği ve Kürtçe savunmanın yargılama süresini olumsuz etkileyeceği gerekçesiyle bu talebi kabul etmedi.

  İddianamede, sanıklarla ilgili yer alan suçlamalar 3 ana gruptan oluşuyor.

  Birinci grupta daha çok ilk dalga operasyonda gözaltına alınanlar bulunuyor.

  Bu gruptakiler, terör örgütü yöneticisi olmak ve devletin bölünmez bütünlüğünü bozmakla suçlanıyorlar.

  İkinci dalgada gözaltına alınan ve birçoğu tutuklu olan eski DTP yöneticilerinin ise terör örgütü üyesi oldukları iddia ediliyor. 

  Üçüncü gruptaki şüpheliler arasında Diyarbakır Büyükşehir Belediye Başkanı Osman Baydemir ve 11 belediye başkanı da bulunuyor.

   Batman, Cizre, Kızıltepe, Kayapınar, Suruç ve Viranşehir belediye başkanları ise tutuklu yargılanıyor.

  Belediye başkanları, terör örgütünün hiyerarşik yapısında yer almamakla birlikte bilerek ve isteyerek yardım etmekle suçlanıyorlar.

  Kürtçe savunma krizinin aşılması durumunda, savunmalar tamamlanacak, tahliye talepleri değerlendirilecek.

   Terör örgütü KCK&rsquo;nın bir devlet yapılanmasını esas aldığı, bu doğrultuda kurumsallaştığı ve böylece devleti bölmeyi hedeflediği iddia ediliyor.