KPSS'deki kopya skandalının ardından  Milli Eğitim Bakanlığı Merkezi Sınav Yönergesini yeniledi.

Düzenleme, kopya olayına karışan adaylara verilecek olan cezadan, kılık kıyafet uygulamasına, soruların hazırlanmasından kitapçıkların saklanmasına kadar bir dizi değişikliği içeriyor. 

KPSS&rsquo;deki kopya iddiaları  merkezi sınavların sorgulanmasına sebep olmuştu.

     Milli Eğitim Bakanlığı da hazırladığı yönergeyle merkezi sınavlarda bir dizi değişikliğe  gitti.

     Bakanlık, böylece hem kopya iddalarının önüne geçmeyi, hemde sınavlarda yaşanması muhtemel sorunları önlemeyi hedefliyor.

     Düzenlemeyle artık kopya çekme eylemine karıştıkları tespit edilen adaylar bir yıl süreyle sınava alınmayacak. 

Sorular, alanında uzman ve test sorusu hazırlama konusunda eğitim almış deneyimli öğretmenler tarafından hazırlanacak.

     Sınav sorularının gizliliği ve güvenliği de yeni düzenlemede yerini aldı.

     Deyim yerindeyse sınav sorularının basıldığı binadan kuş uçurulmayacak.

     Sorular fiziki bakımdan güvenliği sağlanmış, dış dünya ile bağlantısı kapalı ortamlarda basılacak. 

     Bu bölümde çalışanlar her ne sebeple olursa olsun dışarı çıkamayacak.

     Soruların sınav merkezlerine sevkinde de kolluk görevlilerinden yardım alınacak.

     Kılık kıyafet uygulamasında ise adaylar, bağlı olduğu kurum veya kuruluşların ilgili mevzuat hükümlerine uygun kılık ve kıyafetle sınavlara girebilecek.