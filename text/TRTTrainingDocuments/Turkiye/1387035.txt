Oslo-İstanbul seferini yapan uçak, Atatürk Havalimanı'na iniş için alçaldığı sırada bir yolcu tarafından kaçırılmak istendi.


 
   THY&rsquo;nin Oslo-İstanbul seferini  yapan ve içinde biri çocuk 60 yolcu ile 7 kişilik mürettebat bulunan yolcu uçağı İstanbul Atatürk Havalimanına iniş için alçaldığı sırada kaçırılmak istendi.
 
      Bulgaristan hava sahasında, kar maskesi takan  yolcu, elindeki pakette bomba olduğunu, uçağın tekrar Osloya dönmesini söyleyerek kokpite yöneldi. 
 
     İsminin Cuma Yaşar olduğu belirlenen yolcu, uçaktaki görevliler ve yolcular  tarafından etkisiz hale getirildi.
          
     Uçak daha sonra Atatürk Havalimanına saat 21.00 sıralarında sorunsuz şekilde indi.
          
     Üzerinde bomba bulunmadığı tespit edilen  Cuma Yaşar, polis ekipleri tarafından  uçaktan alınarak, Atatürk Havalimanı Emniyet Şube Müdürlüğünde gözaltına alındı. 
 
    Daha sonra  Bakırköy Devlet Hastahanesine götürülen Cuma Yaşar  sağlık kontrolünün ardından İstanbul   Emniyet Müdürlüğüne götürüldü.