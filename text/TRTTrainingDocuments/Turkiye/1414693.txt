Doğu Anadolu Bölgesi'nde etkili olan kar yağışı nedeniyle bin 435 köy yolunda ulaşım sağlanamıyor.

Bölgede, aralıklarla devam eden kar yağışı nedeniyle Erzurum&rsquo;da 601, Erzincan&rsquo;da 189, Bingöl&rsquo;de 155, Tunceli&rsquo;de 153, Muş&rsquo;ta 130, Kars&rsquo;ta 118, Iğdır&rsquo;da 68 ve Ardahan&rsquo;da 21 olmak üzere toplam bin 435 köyün yolu kapalı bulunuyor. 

Erzurum&rsquo;un Hınıs, Karayazı, Köprüköy, Tekman, Aşkale ve Karaçoban ilçelerindeki durumu ağır olan 13 hastanın bulunduğu yerleşim birimlerindeki kapalı yollar, karla mücadele ekipleri tarafından açılırken, hastalar, sağlık kuruluşlarına ulaştırıldı.

Kar kalınlıkları, Ardahan&rsquo;da 26, Muş&rsquo;ta 22, Erzurum&rsquo;da 20, Kars&rsquo;ta 19, Tunceli&rsquo;de 9, Erzincan ve Iğdır&rsquo;da 2, Sarıkamış Bayraktepe Kayak Merkezi&rsquo;nde 75 ve Erzurum Palandöken Kayak Merkezi&rsquo;nde 50 santimetre olarak ölçüldü.

Gece en düşük hava sıcaklıkları sıfırın altında olmak üzere Ardahan&rsquo;da 9, Erzurum&rsquo;da 8, Kars&rsquo;ta 7, Ağrı&rsquo;da 5, Erzincan&rsquo;da 4 ve Iğdır&rsquo;da 1 derece oldu.

Meteoroloji yetkilileri, Erzurum&rsquo;da kar yağışının bugün aralıklarla devam edeceğini ve önümüzdeki iki gün içerisinde de kentin kuzey kesimlerinde kar yağışının beklendiğini belirtti.