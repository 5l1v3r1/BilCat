Başbakan Yardımcısı Arınç,gelecek seçimde yurt dışında yaşayan Türkler için, "En azından elektronik postayla oy kullanabilmelerini sağlayacağız" dedi.


Devlet Bakanı ve Başbakan Yardımcısı Bülent Arınç, Almanya ziyaretinin ilk durağı Düsseldorf kentinde temaslarda bulundu.

Arınç, önce Kuzey Ren Westfalya Eyaleti Meclis Başkanı Eckhard Uhlenberg ile ardından da Uyum ve Sosyal İşler Bakanı Guntram Schneider ile ona eşlik eden Almanya&rsquo;nın ilk Türk kökenli Bakanlık Müsteşarı Zülfiye Kaykın ile görüştü.

Bölgede yaşayan Türklerin Almanya ekonomisine olan katkılarına işaret eden Bülent Arınç, Almanya&rsquo;daki Türklerin varlığının iki ülke arasındaki en büyük dostluk köprüsü olduğunu hatırlattı.

Kuzey Ren Westfalya Eyaleti Uyum ve Sosyal İşler Bakanı Guntram Schneider de, bölgede 23 binden fazla Türk asıllı işadamı bulunduğunu belirtti ve bölgenin, Türkiye&rsquo;nin dış ticaretinde önemli bir yere sahip olduğunu vurguladı.

Başbakan Yardımcısı Arınç, gazetecilerin sorusu üzerine de, yurt dışında yaşayan Türklerin seçimlerde oy kullanabilmesine yönelik çalışmaların devam ettiğine işaret etti.

Arınç, &quot;Yurt dışında yaşayan vatandaşlarımızın gümrüklerde oy kullanabilmesinin dışında, elektronik posta, mektupla, Büyükelçiliklerden veya Konsolosluklardan oy kullanabilmelerine yönelik çalışmalar devam ediyor. En azından elektronik posta yoluyla, Haziran ayındaki seçimlerde oy kullanabilmelerini sağlayacağız.&quot; dedi.