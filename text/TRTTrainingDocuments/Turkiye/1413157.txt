Bodrum'a "Deve Güreşi Arenası" yapılacak. Deve güreşleri, İspanya'daki boğa güreşlerine rakip olacak.

Kış turizmi kapsamında, Muğla&rsquo;nın Bodrum ilçesinin Kızılağaç mevkisine Bodrum Belediyesi&rsquo;nce &rsquo;&rsquo;Deve Güreşi Arenası&rsquo;&rsquo; yapılacağı bildirildi. 

Bodrum Belediyesi&rsquo;nce, Kızılağaç mevkisinde düzenlenen geleneksel deve güreşleri başladı. 

Güreşlere katılan &rsquo;&rsquo;Çılgın Özer&rsquo;&rsquo;, &rsquo;&rsquo;One Minute&rsquo;&rsquo;, &rsquo;&rsquo;Fay Hattı&rsquo;&rsquo;, &rsquo;&rsquo;Alex&rsquo;&rsquo; , &rsquo;&rsquo;Maraz Ali&rsquo;&rsquo; ve &rsquo;&rsquo;Karabela&rsquo;&rsquo; adındaki develer ilgi odağı oldu. 

Güreşlere, Muğla, Aydın, İzmir, Çanakkale ve Balıkesir&rsquo;den 120 deve katıldı. 

Güreşler sırasında alanın dışına çıkarak izleyicilerin üzerine doğru giden develer, zaman zaman görevlilere zor anlar yaşattı. 

Vatandaşlar, güreş alanının çevresine kurulan platformlardan güreşleri izledi. 

Davul zurna eşliğinde eğlenceli anlar yaşayan vatandaşlara, saha dışında da deve sucuğu satıldı. 

Güreşleri, aralarında yabancıların da olduğu yaklaşık 5 bin kişi izledi. 

Güreşler esnasında sahadan kaçarak, güreşleri izleyen vatandaşların arasına giren &rsquo;&rsquo;Bekir&rsquo;&rsquo; ve &rsquo;&rsquo;Özalp&rsquo;&rsquo; adlı 2 deve &rsquo;&rsquo;urgancı&rsquo;&rsquo; adı verilen görevliler tarafından güçlükle vatandaşların bulunduğu noktadan uzaklaştırıldı. 

Deve Güreşi Arenası
Bodrum Belediye Başkanı Mehmet Kocadon, kış turizmi çalışmaları kapsamında &rsquo;&rsquo;Deve Güreşi Arenası Projesi&rsquo;&rsquo; hazırladıklarını belirterek, &rsquo;&rsquo;Amacımız, kış mevsimi boyunca Bodrum&rsquo;da kış turizmi hareketliliğini sağlamak. Deve güreşleri, turistlerden yoğun ilgi görüyor. Bu nedenle öncelikle güreşleri uluslararası hale getirmeyi planlıyoruz&rsquo;&rsquo; dedi. 

Kocadon, deve güreşlerinin Çanakkale&rsquo;den Mersin&rsquo;e kadar uzanan bir bölgede yoğun ilgi gördüğüne işaret ederek, &rsquo;&rsquo;Bodrum&rsquo;da deve güreşlerinin yapıldığı Kızılağaç mevkisini bir arenaya çevireceğiz. Arenadaki deve güreşlerini, 10 gün sürecek bir festival havasında yapmayı planlıyoruz. Projeyi 2011 yılında hayata geçirmeyi düşünüyoruz. İmar planı çalışmalarında bu arenaya da yer vereceğiz. Bodrum&rsquo;daki deve güreşleri İspanya&rsquo;daki boğa güreşlerine rakip olacak&rsquo;&rsquo; diye konuştu.