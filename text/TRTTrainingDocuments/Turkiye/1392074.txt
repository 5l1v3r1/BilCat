Türkiye'nin evsahipliğinde Ayrımcılıkla Mücadele Seminerine katılmak için Ankara'ya gelen Komisyon Başkanı, atılan adımlardan övgüyle söz etti.

Avrupa&rsquo;da ırkçı ve yabancı düşmanı söylemler endişe verici boyutlara ulaşırken, Avrupa değerlerinin en köklü temsilcisi Avrupa Konseyi&rsquo;nin dönem başkanlığını üstlenen Türkiye, ayrımcılığa karşı mücadele ediyor.
          
TRT Haber&rsquo;e konuşan Avrupa Irkçılık ve Hoşgörüsüzlükle Mücadele Komisyonu Başkanı Nils Muiznieks, Türkiye&rsquo;nin ayrımcılıkla mücadeleye öncelik vermesini takdirle karşıladıklarını söyledi. 

Avrupa&rsquo;da ırkçılık, yabancı düşmanlığı, ayrımcılık korkutuyor, göçmenlerin uyum sorunlarını daha da derinleştiriyor.
          
Türkiye, Kasım ayında üstlendiği Avrupa Konseyi Bakanlar Komitesi dönem başkanlığı için ayrımcılıkla mücadeleyi birinci sıraya yerleştirdi.

Türkiye&rsquo;nin girişimi ile oluşturulan Seçkin Şahsiyetler Grubu, Avrupa Irkçılık ve Hoşgörüsüzlükle Mücadele Komisyonu ile biraraya geldi.

Türkiye&rsquo;nin evsahipliğindeki Ayrımcılıkla Mücadele Seminerine katılmak üzere Ankara&rsquo;ya gelen Komisyon Başkanı Nils Muiznieks, Türkiye&rsquo;nin attığı adımlardan övgüyle söz etti . 

Muiznieks, &quot;Avrupa Konseyi pek çok konu ile ilgileniyor ancak Türkiye ayrımcılığa karşı mücadeleye öncelik verdi ve biz bunu takdirle karşılıyoruz. Türkiye, Avrupa Birliği&rsquo;ne tam üyelik sürecinde insan hakları alalında yadsınamaz bir ilerleme kaydetti&quot; dedi.

Avrupa&rsquo;da Müslümanlar ve Romanlara yönelik ayrımcılığı önümüzdeki dönemin en büyük zorlukları arasında sayan Muiznieks, &quot;Zor bir gündemimiz var ancak Türkiye&rsquo;nin desteği ile daha ileri gidebiliriz&quot; değerlendirmesinde bulundu.
          
Muiznieks, Avrupalı bazı siyasetçilerin ırkçı yaklaşımları  ile ilgili olarak, nefret söylemleri söz konusu olduğunda herkesle aynı yasal sorumluluğa sahip olmaları gerektiğini vurguladı. 

Öte yandan Türkiye, Avrupa Irkçılık ve Hoşgörüsüzlükle Mücadele Komisyonu&rsquo;na 50 bin Avroluk maddi destekte bulundu.