YÖK Başkanı Özcan, Sincan 1. Ağır Ceza Mahkemesi'nin hakkında verdiği başörtüsü konusundaki kararı bu sözlerle değerlendirdi.

Yüksek Öğretim Kurulu (YÖK) Başkanı Prof. Dr. Yusuf Ziya Özcan, &quot;Bütün öğrencilerimizin eşit şekilde eğitim almasını sağlamak suç ise ben bu suçu kabul ediyorum&quot; diye konuştu. 

YÖK Başkanı Özcan, ALES&rsquo;e başörtüsüyle girişe izin veren bir kararın altına imza atması üzerine, Türkiye Gençlik Birliği tarafından hakkında Sincan Savcılığı&rsquo;na suç duyurusu yapılmıştı. Bu başvurusu üzerine Sincan 1. Ağır Ceza Mahkemesi, YÖK Başkanı Özcan hakkındaki takipsizlik kararını kaldırdı.  

Sincan Hâkimliği&rsquo;nin kararıyla ilgili gazetecilerin sorularını cevaplandıran Özcan, &quot;Biz üzerimize düşeni yapıyoruz. Bizim görevimiz herkese eşit imkânlar sağlamaktır. Bu yönde adımlar atıyoruz. Eğer bu imkânları sağlamak suçsa, herkese eşit imkânlar sağlamak suç ise ben bu suçu kabul ediyorum. Başka bir şey söylemek istemiyorum&quot; diye konuştu.