Zonguldak'ta maden ocağında Mayıs ayındaki patlamanın ardından 8 ay sonra cesedi çıkartılan madencilerden Engin Düzcük'ün cenazesi defnedildi.


Zonguldak&rsquo;ta, Türkiye Taşkömürü Kurumu Karadon Müessese Müdürlüğü maden ocağında 17 Mayıs 2010&rsquo;daki patlamanın ardından 8 ay sonra cesedi çıkartılan madencilerden Engin Düzcük&rsquo;ün cenazesi defnedildi.

Engin Düzcük&rsquo;ün cenazesi, Çaycuma ilçesine bağlı Saltukova beldesindeki evinin önüne getirildi. 

Evin önünde kılınan cenaze namazına Düzcük&rsquo;ün yakınları, Eski TBMM Başkanı ve AK Parti Zonguldak Milletvekili Köksal Toptan, CHP Genel Başkan yardımcıları İzzet Çetin ve Süheyl Batum, AK Parti Zonguldak milletvekilleri Fazlı Erdoğan ve Polat Türkmen, CHP Zonguldak milletvekili Ali İhsan Köktürk, Genel Maden İşçileri Sendikası Genel Başkanı Ramis Muslu ile çok sayıda vatandaş katıldı.

Düzcük&rsquo;ün 8 ve 3 yaşlarında iki kızı töreni evden izlerken eşi Hayriye Düzcük&rsquo;ün ağıtları yürekleri burktu.

Başbakan Recep Tayyip Erdoğan, CHP Genel Başkanı Kemal Kılıçdaroğlu ve Enerji ve Tabii Kaynaklar Bakanı Taner Yıldız da cenaze törenine çelenk gönderdi.
  
Namaz sonrasında omuzlarda aile mezarlığına taşınan Düzcük&rsquo;ün cenazesi, daha önce kimlik karışıklığı nedeniyle Erdem Alkin&rsquo;in defnedildiği ve daha sonra çıkarıldığı mezarda toprağa verildi.

AK Parti Zonguldak Milletvekili Türkmen, Çalışma ve Sosyal Güvenlik Bakanı Ömer Dinçer&rsquo;in havanın sisli olması nedeniyle helikopterle kente gelemediğini, bundan dolayı da karayoluyla bölgeye hareket ettiğinden Düzcük&rsquo;ün  cenaze törenine yetişemediğini bildirdi.