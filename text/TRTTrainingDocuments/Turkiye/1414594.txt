Düzce'deki yoğun kar yağışı nedeniyle Bolu Dağı ve Akçakoca karayolunda, büyük ve zincirsiz araçların geçişine izin verilmiyor.



Düzce&rsquo;nin yüksek kesimlerinde dün (31.12.2011) başlayan ve gece geç saatlerde kent merkezinde de etkili olmaya başlayan kar yağışı, hayatı olumsuz etkiliyor.

Trafik ekipleri, büyük tonajlı araçların geçişine izin vermiyor. Küçük araçlar ise zincir takarak yola devam edebiliyor.

Ekipler, sürücüleri, dikkatli olmaları ve yola zincirsiz çıkmamaları konusunda uyarıyor.

Kar kalınlığı Bolu Dağı mevkiinde yer yer 20-25 santimetreye ulaştı. 

Yoğun kar yağışı nedeniyle trafikte aksamalar yaşanan bölgede, çok sayıda maddi hasarlı kaza meydana geldi.