Adalet Bakanı, tahliye olabilecek tutuklu sayısının 1200 civarında olduğunu söyledi.
Yayına Giriş: 05.01.2011 10:43:32   Güncelleme: 05.01.2011 13:33:01 
Adalet Bakanı Sadullah Ergin özel bir televizyon kanalında son günlerdeki tahliyeler ve yargının iş yüküne ilişkin soruları cevapladı.


Ergin, yürürlüğe giren düzenleme ile hem ilk derece mahkemeleri hem de Yargıtayâda bekleyen dosyalardan tahliye olabileceklerin sayısının bin iki yüz civarında olduğunu belirtti. 



Ergin şöyle konuştu:

"Ancak bu canlı bir süreç, yarın bu rakam değişir. Bu süre içindeki tedbirlerle bu süreç olumlu yönde etkilenecektir. Yargılamalar devam edecek, tahliye edilenlerin bir kısmı 10 yıllık tahliye süresini aştığı için tahliye edildi."


Bakan Ergin, bir yandan yargılama süresinin uzunluğu eleştirilirken diğer yandan tutukluluğun uzun sürdüğünün eleştirildiğini belirterek, "Tartışmayı doğru zeminde yapmak lazım. Bizim tartışmamız gereken: Yargılama sürelerini nasıl kısaltırız? Bunu konuyu çözmemiz gerekiyor. Bu konuda da veriler bizi yüksek yargıdaki bekleme sürelerini azaltma tedbirlerine yöneltiyor. Ona dönük çalışmalarımız devam ediyor" diye konuştu.



          

"Madde 2004âte Yapıldı, Ergenekonâla İlgili Değil"  

Ergin, CMKânın tutukluluk halini belirleyen 102ânci maddesinin 2004 yılında değiştirildiğini hatırlatarak, düzenlemenin Ergenekon ya da Balyoz davaları için yapıldığını söylemenin mantıklı olmadığını söyledi.



102ânci maddenin Ergenekon ve Balyoz gibi davalar için çıkarıldığı iddiaları hatırlatılan Ergin; "Bu yasa 2004âte yapıldı. 2004 yılında Ergenekon soruşturması var mıydı? Ya da Balyoz soruşturması var mıydı? 2004 yılında yapılmış bir yasanın 2008âden sonra ortaya çıkmış davaları etkilemek için yapıldığını söylemek hiç makul değil." şeklinde konuştu.


Daha önce üst tutukluluk sınırı olmadığını ifade eden Ergin, bu mevzuat Türkiyeâye yakışmadığı için düzenleme getirdiklerini belirtti.



Yargının İş Yükü  

Yargıtayâa gelen dosyaların ortalama 473 gün beklediğini söyleyen Adalet Bakanı Ergin usuli işlemlerin kısaltılarak bu sürenin düşürülebileceğini ifade etti.


Sadullah Ergin, hükümetin, bu ay içerisinde yüksek yargının iş yükünü azaltma amaçlı bir yasa tasarısını meclise getireceğini söyledi. 


Bakan Ergin, yasayla yüksek yargıya yeni dairelerin kazandırılmasının yargılama süreçlerini hızlandırabileceğini belirtti.

                    				İlgili Haberler
Türkiye Radyo Televizyon Kurumu Resmi Web Sitesi