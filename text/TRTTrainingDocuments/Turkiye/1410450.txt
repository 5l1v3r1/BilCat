Erdoğan, protestocu öğrencilere dikkat çekti.


Başbakan Recep Tayyip Erdoğan, Erzurum&rsquo;da gençler ile biraraya geldi.

Her fırsatta gençleri dinlediklerini anlatan Başbakan Erdoğan, konuyu bazı öğrenci protestolarına getirdi.

Erdoğan, bu protestoları gerçekleştiren öğrencilerin her türlü otoriteye karşı olduklarını ifade etmelerine rağmen bazı siyasi partilerin grup toplantılarına katılmalarına dikkat çekti, &quot;Burada birileri tarafından istismar edilme, kullanılma yok mu?&quot; diye sordu.
             
&quot;Diyalog süreçlerini gölgelemeye çalışmak kimsenin yararına olmayacaktır. Benim itirazım, üniversite amfisinde öğrenmek için, anlamak için, dinlemek için toplanmış kitlenin bir avuç öğrenci tarafından dinlemekten, anlamaktan, öğrenmekten mahrum bırakılmasına olmuştur&quot; diyen Başbakan Erdoğan şöyle devam etti:

&quot;Öyle olaylar yaşadık ki dünyanın en ünlü simaları ülkemize geliyor, üniversitelere davet ediliyor ama oradaki bir avuç militan tarafından oradaki kişinin konuşması engelleniyor. Üniversiteler politikacıları davet ediyor, salon hınca hınç doluyor ama sesi gür çıkan bir grup azınlık, çirkin eylemleriyle tüm öğrencilerin hakkına tecavüz ediyor. Bunun neresi demokrasi? Bunun neresi ifade özgürlüğü? Bunun neresi protesto hakkı? 

Medyanın ve bazı siyasilerin, sırf protestolar iktidara yönelik diye ilkesizce bu eylemleri teşvik ettiğine de maalesef şahit olduk. Düşünün, öğrenciler, gençler çıkıyor her türlü otoriteye, kurulu düzene, her türlü iktidara karşı olduklarını söylüyorlar, sonra takım elbise kravat takarak Meclis koridorlarında kimi partilerin grup toplantılarında basına onlarla birlikte poz veriyor. Burada ilkelilikten, tutarlılıktan söz edebilir misin? Burada birileri tarafından kullanılma, istismar edilme yok mu?&quot; 

&quot;Gençlerle Buluşma&quot; Toplantısına Protesto
Öte yandan, Başbakan Recep Tayyip Erdoğan&rsquo;ın Erzurum&rsquo;da yapacağı &quot;Gençlerle Buluşma&quot; toplantısını protesto eden bir grup öğrenci İstanbul&rsquo;da yol kapattı.

Çok sayıda öğrenci gözaltına alındı.
   
Başbakan Recep Tayyip Erdoğan&rsquo;ın Dünya Üniversiteler Kış Oyunları açılışı için gittiği Erzurum&rsquo;da yapacağı &quot;Gençlerle Buluşma&quot; toplantısının İstanbul&rsquo;da protesto edileceği bilgisi üzerine polis önlem aldı.

Buna karşın Yıldız Teknik Üniversitesi&rsquo;nin Beşiktaş Kampüsü önünde toplanan bir grup öğrenci, saat 11.00 sıralarında Dolmabahçe&rsquo;deki Başbakanlık Ofisi&rsquo;ne doğru yürüyüşe geçti. 

Öğrenciler polisin önlerini kesmesi üzerine yolu trafiğe kapattı.

Dağılmayan gruba, göz yaşartıcı gaz ve tazyikli suyla müdahale edildi. Çok sayıda eylemci gözaltına alındı.