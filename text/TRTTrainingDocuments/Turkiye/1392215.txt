Tahliyeler ve tutukluluk sürelerine ilişkin açıklamalar gün boyu sürdü. Danıştay Başkanı, "Yargı emir almaz" dedi ve Ergin'i özür dilemeye çağırdı.

Tartışılan tahliyeler ve tutukluluk sürelerine ilişkin açıklamalar İçişleri Bakanı Beşir Atalay ve siyasi partilerin de gündemindeydi. 

Ak Parti Grup Başkan Vekili Bekir Bozdağ, Yargıtay&rsquo;ın istediği dosyaları öncelikli olarak görüşüp karara bağlama yetkisi olduğuna dikkat çekerken; İçişleri Bakanı Beşir Atalay, tahliye olanların takibinin gerektiği gibi yapıldığını belirtti.
 
&quot;Yargı emir almaz&quot; diyen Danıştay Başkanı ise Adalet Bakanı&rsquo;nı özür dilemeye çağırdı . 
Bozdağ: &quot;Öncelik Verme Yetkisi Var&quot;
AK Parti Grup Başkan Vekili Bekir Bozdağ, son tahliyelerin faturasının hükümete kesilmesini eleştirerek, Yargıtay&rsquo;ın bazı dosyalara öncelik verme yetkisi olduğuna dikkat çekti. 

Bozdağ şöyle konuştu:
&quot;Bu öncelik konusunda dosyaların görüşüldüğünü biliyoruz. Biz burada Yargıtayın öncelikler konusunda yeterince hassasiyet göstermediğini ortaya koyuyoruz. Hizbullah sanıkları 2000 yılında tutuklanmış, dosya kaç defa Yargıtaya geldi, gitti açıklama yok. Yargıtay Cumhuriyet Başsavcılığında ne kadar durdu. Oraya da bir açıklama yok. Ama 9. Ceza Dairesine ekim ayında geldiğini görüyoruz.&quot;
Atalay: &quot;Takip Gerektiği Gibi Yapılıyor&quot;
İçişleri Bakanı Beşir Atalay ise tahliye edilenlerin takibi ile ilgili alınan önlemlere açıklık getirdi:
&quot;Hukukun verdiği gerektirdiği ne ise onu yapıyoruz. Polis böyle durumlarda adli kolluk görevi görür ve adliyenin verdiği görevleri yapar, sorumluluğu ne ise onu yapar, yapıyoruz.&quot;
Birden: &quot;Yargı Emir Almaz&quot;
Günün sonunda bir açıklama da Danıştay Başkanı Mustafa Birden&rsquo;den geldi. Birden, Adalet Bakanı&rsquo;nın açıklamalarını eleştirirerek; &quot;Yargı emir almaz, yargı yıpratılırsa ülke yıpratılır&quot; dedi ve Adalet Bakanı&rsquo;nı özür dilemeye çağırdı.