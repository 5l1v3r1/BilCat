Başbakan iki günlük Ukrayna ziyaretinde Devlet Başkanı Yanukoviçle görüşecek. Görüşmelerin ana gündem maddesi ise Ukrayna ile vizelerin kaldırılması.

Başbakan Erdoğan, yoğun Türkiye programının yanında yurtdışı temaslarına da devam ediyor.

Yeni yılla birlikte Kuveyt, Katar ve Suriye&rsquo;de bir dizi temaslar gerçekleştiren Erdoğan’ın şimdiki durağı Ukrayna.
Erdoğan&rsquo;ı yoğun bir diplomasi trafiği bekliyor.

Başbakan Erdoğan, Kiev’de ilk olarak Ukrayna Devlet Başkanı Viktor Yanukoviç, ardından da Başbakan Mikola Azarov&rsquo;la bir araya gelecek.

Erdoğan, bu temaslar kapsamında baş başa ve heyetler arası görüşmeler de gerçekleştirecek.

Türkiye son yıllarda birçok ülkeyle vize anlaşmaları imzaladı. Başbakan Erdoğan&rsquo;ın Ukrayna ziyaretinde de vizelerin kaldırılması gündeme gelecek.

Başbakan Erdoğan Türkiye- Ukrayna iş konseyi toplantısına da katılacak. Burada iki ülke arasındaki ticaretin artması için gerekli çalışmalar yapılacak.

Geçtiğimiz mayıs ayında Dışişleri Bakanı Ahmet Davutoğlu&rsquo;nun Ukrayna ziyaretinde Türkiye- Ukrayna Yüksek Düzeyli Stratejik İşbirliği anlaşması parafe edilmişti.

İşte bu anlaşma Başbakan Erdoğan ve Ukrayna Devlet Başkanı Viktor Yanukoviç tarafından resmiyete dökülecek.