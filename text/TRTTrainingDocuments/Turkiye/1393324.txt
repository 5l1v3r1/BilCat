Mersin'deki bir lisede yurtların ayrılmasını "erkekler ve kızları 45 santim ayırdılar"a çevirdiler



Dün basında yer alan &quot;Lisede kız ve erkeklere &rsquo;45 santim’ uygulaması&quot; başlıklı haber, 28 Şubat öncesi günleri hatırlattı.

Sözkonusu habere göre Mersin’deki Nevit Kodallı Anadolu Güzel Sanatlar ve Spor Lisesi’nde kız ve erkek öğrencilerden birbirlerine 45 santimetreden daha fazla yaklaşmamaları istenmişti. 
Bunun üzerine veliler, okul önünde toplanarak uygulamayı protesto etmişti.

Haberde, kim olduğu anlaşılmayan küçük öğrencilerin ağzından şunlar yazılmıştı:

&quot;Bizi erkek ve kız diye ayırıyorlar. Bizler insanız. Okulda yemekhanelerimiz bile ayrıldı. Erkek ve kız öğrenciler birbiriyle konuşamıyor. Okul yurdunun içindeki erkek ve kızların kaldığı bölümler demir parmaklıklarla ayrıldı. Yurt binasının bir kapısı olmasına rağmen, erkekler sağ taraftan, kız öğrenciler sol taraftan içeri alınıyor. Eskiden bireysel aldığımız enstrüman derslerine bu sene 3 öğrenci birden giriyor. Okulda ud öğretmenimiz yokken, haftada iki saat olan din dersi için 3 öğretmen bulunuyor. Psikolojimiz bozuldu. Çizme giymemiz bile okul idaresi tarafından yasaklandı. Etek giyen kız öğrenciler için sıraların önüne ek tahta yapıldı.”

Yurtların Ayrılmasından İbaret
İşin aslı, bugün Mersin Milli Eğitim Müdürü&rsquo;nün yaptığı açıklamayla anlaşıldı. 

HaberTürk&rsquo;ün haberine göre müdür, bu lisede kız ve erkek öğrencilerin birbirlerine 45 santimetreden daha fazla yaklaşmayacaklarına ilişkin uygulamanın söz konusu olmadığını söyledi. 

Açıklama özetle şöyle:

&quot;Karma eğitim yapılan, sınıf ve sıralarda kız erkek öğrencilerin beraber oturduğu bir okulda böyle bir emrin ve talimatın olamayacağı ve olmadığı herkesçe bilinen bir gerçektir. Kız öğrenciler için sıraların önüne tahta yaptırıldığı tamamen asılsız ve gerçeği yansıtmayan bir bilgidir. Zira okulda ve dersliklerde kullanılan sıralar Türkiye genelinde kullanılan sıra ve dersliklerden farklı değildir. Yemekhanelerin ayrıldığı iddiası ise Bakanlığımızın ortaöğretimde daha çok kız öğrencinin okullaşması amacı ile başlattığı pansiyon kapasitelerinin daha verimli kullanması uygulamasına yanlış bilgiye dayalı olarak tam tersi bir anlam yüklemektir. Çünkü bu uygulama ile kız çocuklarını erkeklerden ayırma ve ayrıştırma yerine daha çok kız öğrencinin sosyal hayata ve eğitime katılımını sağlamak ve teşvik etmek amaçlanmaktadır. Bu uygulamanın bir gereği olarak, aynı çatı altında bulunan Nevit Kodallı Anadolu Güzel Sanatlar ve Spor Lisesi’ne ait kız öğrenci pansiyonu ile Otelcilik ve Turizm Meslek Lisesi’nin erkek pansiyonun kapasiteleri beraber değerlendirilmiş, kız öğrenciler lehine daha çok kapasite geliştirmek amacıyla, Güzel Sanatlar ve Spor Lisesi’ne kayıtlı 25 erkek öğrencinin Otelcilik ve Turizm Meslek Lisesinin pansiyonuna geçişleri sağlanmıştır. İddia edildiğinin aksine halihazırda söz konusu okulun mensubu olan kız ve erkek öğrenciler tek ve ortak olan yemekhaneyi kullanmaktadırlar.&quot;

&quot;Kapılar Ayrı Çünkü Binalar Ayrı&quot;
Mersin Milli Eğitim Müdürü, açıklamasında, kız ve erkek öğrencilerin kaldığı pansiyonlar arasına demir parmaklıklar çekildiği ve farklı giriş kapılarının kullanıldığı iddiasının da gerçek dışı olduğunu belirtti: &quot;Aynı binanın çatısı altında iki farklı okula ait iki farklı pansiyon var ve bu pansiyonların girişlerinin ayrı olması doğal ve normal. Haftada iki saat din dersi için 3 öğretmen bulunuyor iddiası ise tamamen yanlış. Çünkü okulun Din Kültürü ve Ahlak Bilgisi Dersi’nin haftalık ders saati sayısı her sınıf için 1, öğretmen normu 1’dir ve okulda tek bir öğretmen görev yapmaktadır.&quot;

Açıklamada, yine de olayla ilgili soruşturma başlatıldığı da vurgulandı.