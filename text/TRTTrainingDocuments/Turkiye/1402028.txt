Karadon maden ocağındaki patlamadan 8 ay sonra cesetleri çıkarılan 2 işçinin kimlikleri DNA testi ile tespit edildi. Cenazeler yarın teslim edilecek.

Karadon maden ocağından 8 ay sonra cenazeleri çıkarılan 2 işçinin DNA testi ile kimlik tespiti yapıldı.
     Cenazeler yarın (20.01.2011) ailelerine teslim edilecek.


     Karadon Maden Ocağında, 17 Mayıs 2010&rsquo;da meydana gelen patlamanın ardından, kuyudan 28 işçinin cesedi çıkarılmış, Engin Düzcük ve Dursun Kartal&rsquo;a ise ulaşılamamıştı.

     8 ay sonra ulaşılan 2 madencinin cesedi, kuyunun eksi 720 metre derinliğinden dün (18.01.2011) çıkarıldı.

     Teşhis edilemeyecek durumdaki cesetlerden alınan örnekler, kimliklerinin tespiti için İstanbul Adli Tıp Kurumu&rsquo;na gönderildi.

     Adli Tıp&rsquo;ta uygulanan DNA testiyle kimlikler doğrulandı.

     Zonguldak Atatürk Devlet Hastanesi morgunda bekletilen cenazeler, yarın  aileleri tarafından teslim alınarak defnedilecek.
 

  Cenaze törenine Çalışma ve Sosyal Güvenlik Bakanı Ömer Dinçer de katılacak.