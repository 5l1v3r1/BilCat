Milliyetçi Hareket Partisi seçim beyannamesini açıkladı.

Milliyetçi Hareket Partisi Genel Başkanı Devlet Bahçeli, toplumsal istikrarın sağlanması için ellerinden geleni yapacaklarını söyledi.

Bahçeli partisinin hedeflerini ise söyle sıraladı:
- Toplumsal uzlaşma niteliği taşıyan yeni bir anayasa yapmak için ne gerekiyorsa yapılacak.

- Terörün kökü kazınacak. Huzur ve güvenlik tesis edilecek. 

- İşsizlik ve yoksulluk sorunu çözülüp, refah düzeyi yükseltilecek. 

- Devlet ve millet teşkilatı yeni baştan yapılandırılıp, demokrasi yeniden işler hale getirilecek. 

- Temel haklar teminat altına alınacak. Hak ve özgürlükler güçlendirilecek.

- Ekonominin yıllık ortalama yüzde 7 büyümesi ve yıllık 700 bin kişiye iş imkanı sağlanması için gerekli tedbirler alınacak.

- Milli gelir 1.1 trilyon dolara, kişi başına milli gelir 14 bin dolara, ihracat 200 milyar  dolara yükseltilecek.