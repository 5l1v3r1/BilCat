Edirne'nin İpsala ilçesinde çıkan silahlı kavgada, pompalı tüfekle vurulan 1 kişi öldü, 1 kişi ağır yaralandı.

Alınan bilgiye göre, Ercüment Darcan (28) ile Ramazan S.(19) arasında bir restoranda başlayan tartışma, daha sonra Köprü Mahallesi Meriç Caddesi&rsquo;nde devam etti. 

Kavgaya dönüşen olayda, Ramazan S, otomobile binen Ercüment Darcan ve Bülent Bakın&rsquo;a (36) pompalı tüfekle 6 el ateş açtı. Darcan, olay yerinde hayatını kaybederken ağır yaralanan Bakın ise Trakya Üniversitesi Tıp Fakültesi Hastanesi&rsquo;ne kaldırıldı. Darcan&rsquo;ın cesedi otopsi için İstanbul Adli Tıp Kurumu&rsquo;na gönderildi.

Ramazan S. olay sonrasında polise teslim oldu. Polis, Ramazan S&rsquo;nin babası Ahmet S&rsquo;yi de gözaltına aldı.

Olayla ilgili başlatılan soruşturma sürüyor.