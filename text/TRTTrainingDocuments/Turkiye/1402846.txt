İstanbul'da hayatını kaybeden şeker hastası İsmet Aydemir'in yakınları, cenazeyi teslim aldıklarında büyük bir şok yaşadı. 

Tedavi gördüğü Samatya Eğitim ve Araştırma Hastanesi&rsquo;nde hayatını kaybeden tek bacağı olmayan Aydemir&rsquo;in kefenini açan aile, cenazeye bir bebek cesedi ve bir bayan bacağı bantlandığını görünce adeta şoka uğradı. Ailenin &quot;Olayı kapatalım&quot; dediğini öne sürdüğü morg görevlisi, polis tarafından gözaltına alındı. 

Alınan bilgiye göre; şeker hastalığı nedeniyle bir bacağı kesilen İsmet Aydemir, tedavi gördüğü Samatya Eğitim ve Araştırma Hastanesi&rsquo;nde hayatını kaybetti. 

Cenazeyi teslim alan Aydemir&rsquo;in ailesi, kefeni açtıklarında büyük şok yaşadı. Tek bacağı olmayan cenazeye, bir bebek cesedi ve bir bayan bacağının bantlandığı ortaya çıktı. 

Büyük şok yaşadıklarını belirten İsmet Aydemir&rsquo;in kardeşi Oruç Aydemir, dün işlemler sırasında morga girdiğinde bebek cesedini gördüğünü ve şüphelendiğini öne sürerken, morg görevlisi A.A.&rsquo;nın, &quot;Olayı kapatalım, büyütmeyin&quot; dediğini iddia etti. 

Savcılık olaya el koyarken, morg görevlisi A.A. polis tarafından gözaltına alındı. Polis ekipleri, cesedi bulunan bebeğin ailesini ve kadın bacağının kime ait olduğunu araştırıyor.