Uyuşturucu operasyonunda yakalanan ve aralarında üç polis ve bir avukatın da bulunduğu 32 kişi adliyeye sevkedildi.

Gözaltındaki polislerin çete ile işbirliği içinde olduğu, avukatın ise çete üyelerinden rüşvet aldığı öne sürülüyor. 

     İstanbul Narkotik polisi, Antalya ve Diyarbakır bağlantılı çeteyi 7 ay önce takibe almış ve operasyon için harekete geçilmişti. 

     Aralarında iki emniyet amiri, bir komiser ve avukatın da bulunduğu 32 kişi baskınlar sonucu gözaltına alındı. 

     Gözaltına alınan çete üyeleri ve polisler, emniyetteki sorgularının ardından adliyeye sevkedildi.

     Zanlılar çevik kuvvet otobüslerine bindirilerek mahkemeye gönderildi.

     Operasyonda çete üyelerinin ev ve iş yerlerinde yapılan aramalarda 20 kilogram eroin ile 1 buçuk kilogram kokain ele geçirildi.

     Polisin operasyon öncesi yaptığı takip çalışmalarında ilginç detaylara ulaşılmıştı.

     Emniyet amirlerinin çete üyeleriyle sürekli bağlantı halinde olduğu ve bazı mekanlarda birlikte eğlendikleri belirlenmişti.