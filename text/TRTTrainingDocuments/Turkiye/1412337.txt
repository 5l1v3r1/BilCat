İstanbul Cumhuriyet Başsavcı Vekili Turan Çolakkadı'nın evine yakın bir duvara yazılan tehdit imalı yazılar polisi alarma geçirdi.

İstanbul Cumhuriyet Başsavcı Vekili Turan Çolakkadı&rsquo;nın evinin yakınlarındaki bir trafonun duvarında “Savcı Guy Fawkes” ve &quot;Kill was here&quot; (cinayet burada işlenecekti) yazıları polisi harekete geçirdi.

     
“Guy Fawkes” Nedir?
Guy Fawkes: 16. yüzyıl sonunda yaşamış bir İngiliz anarşist. Guy Fawkes: İngiltere tarihinin en büyük vatan haini olarak kabul ediliyor.

Birbiriyle alakasız gibi görünen bu yazıların oklarla gösterdiği savcı ibaresi üzerine polis soruşturma başlattı. 

     Güvenlik önlemleri artırıldı. Trafonun içinde ve çevresinde bomba araması yapıldı.

     Bölgedeki kamera ve baz istasyonu kayıtları incelemeye alındı.

     
Yazıyı yazan kişi ya da kişilerin, gelmiş geçmiş en büyük anarşistlerden biri olarak kabul edilen Guy Fawkes&rsquo;un hikâyesini bilmesi ve &quot;November 5th&quot; (Kasımın beşi), yani İngiltere&rsquo;de parlamento binasının 1605&rsquo;te havaya uçurulmasının planlandığı tarihi de trafoya yazmış olması, araştırmaların derinleşmesine sebep oldu.

     Özel Yetkili İstanbul Cumhuriyet Savcısı Emin Aydinç&rsquo;in yürüttüğü soruşturma dosyasına, Guy Fawkes ve ondan ilham alınarak yapılan bir çizgi roman karakterinin hikâyesinin anlatıldığı &quot;V for Vendetta&quot; filmi hakkında bilgiler eklendi.

     Dosyadaki belgeler Emniyet Genel Müdürlüğü&rsquo;ne ve Milli İstihbarat Teşkilatı&rsquo;na da gönderildi. Ayrıca koruma şubeye de başsavcının koruma sayısının artırılması için yazı yazıldı.