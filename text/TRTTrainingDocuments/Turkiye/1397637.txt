Eczane kasasındaki 8 bin lirayı alıp kaçan soyguncuların, eczanenin arka bölmesine kilitlediği çalışanları, müşteri kurtardı.

Adana&rsquo; da nöbetçi eczane silahlı iki kişi tarafından soyuldu. Kasadaki 8 bin lirayı alıp kaçan soyguncuların, eczanenin arka bölmesine kilitlediği çalışanları, müşteri kurtardı.

Soyguncuların hedefinde bu kez Toros Mahallesi&rsquo;ndeki nöbetçi eczane vardı .

İki kişi olduğu tespit edilen soygunculardan biri, eczaneye müşteri gibi girdi ve çalışanlarla konuşmaya başladı. 

O esnada maskeli ve eli silahlı diğer kişi eczaneye girerek dört çalışanı etkisiz hale getirdi.

Çalışanları eczanenin arka kısmındaki odaya kilitleyen soyguncular, kasadaki yaklaşık 8 bin lira para ile cep telefonlarını alarak kaçtı.
     
Olaydan bir süre sonra eczaneye gelen bir müşteri, soyguncuların odaya kilitlediği çalışanları çıkardı. Olay yerini inceleyen polis, soyguncuları arıyor.