Gaziantep'te tek katlı ahşap binanın çökmesi sonucu 1 çocuk öldü, 2 çocuk yaralandı.

Gaziantep Şehitkamil ilçesine bağlı Hamurkesen köyünde ahşap bir binanın çökmesi sonucu 1 çocuk öldü, 2 çocuk yaralandı.

Alınan bilgiye göre, Hamurkesen köyünde kullanılmayan tek katlı ahşap bina, çocuklar oynarken belirlenemeyen nedenle çöktü. Enkazı altında kalan çocuklardan Yusuf Özkan (9) olay yerinde hayatını kaybetti. Ahmet Özkan (6) ile Murat Coşkun (13) adlı çocuklar ise vatandaşlar tarafından enkaz altından çıkarıldı.

Şehitkamil Devlet Hastanesi&rsquo;ne kaldırılan 2 çocuğun durumunun ağır olduğu bildirildi. 



Camiden &quot;Herkes Çocuğunu Kontrol Etsin&quot; Anonsu
Kullanılmayan evde 3 çocuğun daha oynadığı ihbarı üzerine Gaziantep Büyükşehir Belediyesi İtfaiye Daire Başkanlığı ile Sivil Savunma Müdürlüğü arama kurtarma ekipleri, enkazda arama çalışmalarına başladı. 

Köy camisinden ise &rsquo;&rsquo;Herkes çocuğunu kontrol etsin, ulaşamayan bize bildirsin&rsquo;&rsquo; anonsu yapıldı. 

Ancak çağrıya yanıt veren olmayınca enkazda arama çalışması durduruldu.

Olayla ilgili soruşturma sürdürülüyor.