Yoğun kar yağışı nedeniyle İzmir- Ankara Karayolu ulaşıma kapandı. 


Aniden bastıran kar yağışı İzmir-Ankara Karayolu&rsquo;nda sürücüleri hazırlıksız yakaladı.  

Manisa&rsquo;nın Kula ilçesi Kavacık rampasının tamamen karla kapanması ve buzlanma nedeniyle araçlar yolda kaldı. 

E-96 İzmir-Ankara Karayolu&rsquo;nda uzun araç kuyrukları oluştu.
                               
Kula ilçesinde, çevre köylerde de kar kalınlığı yarım metrenin üzerine çıktı.      

    Bölgede köy yollarında, çoğu zincirsiz  araç yolda kaldı. Karayolları ekipleri, yolda kalan araçları kurtarmaya çalıştı. 

     Yolda kalan vatandaşlar Kula merkezinde bulunan konaklama tesislerine, lokanta ve kahvehanelere yönlendirildi.

    Trafiğe tamamen kapanan İzmir-Ankara Karayolu&rsquo;nun açılması için ekipler çalışmalarını sürdürüyor.

    Yetkililer yola çıkan araçlarda zincir bulundurulmasını istediler.