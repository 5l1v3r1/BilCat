Adana'da gittiği kardiyoloji merkezinde doktorun "anjio" önerisini kabul etmeyen kadının, bekleme salonunda kalbi durdu. 

Evinde otururken gece yarısı başlayan göğüs ağrıları nedeniyle sabah saatlerinde oğlu ve torunuyla birlikte Adana Kardiyoloji Merkezi&rsquo;ne giden 61 yaşındaki İclal Yılmaz, kardiyoloji uzmanı Dr. Hasan Boğa tarafından muayene edildi.

Boğa, hastanın kalp damarlarında tıkanma olduğunu ve anjio yapılması önerisinde bulununca hasta İclal Yılmaz, bunu kabul etmedi. Ancak doktor Boğa, anjio önerisinde ısrar ederek, &quot;Siz bekleme salonuna geçip biraz düşünün. Bu arada yakınlarınızla da görüşün&quot; dedi.

Bunun üzerine bekleme salonuna geçen Yılmaz, bir süre oğlu ile görüştü. 

Bu sırada aniden göğüs ağrısı ve ardından başlayan terleme nedeniyle ceketini ve kaşkolunu çıkaran kadın, baygınlık geçirince salondaki hemşirelerden birisi tansiyonunu ölçtü. Bu sırada nabzı ölçülmeyen kadın, bu kez oğlu ve görevlilerin yardımıyla doktorun odasına götürülürken, kapının önünde yere düştü.

Doktor Boğa, kapının önünde müdahale ettiği kadına kalp masaj yaparken, ayaklarını da yukarı doğru kaldırarak krizi atlatmasını sağladı. 

Doktor tarafından tedavisi gerçekleştirilen kadın, 2 gün yoğun bakımda kaldıktan sonra hastaneden taburcu edildi.