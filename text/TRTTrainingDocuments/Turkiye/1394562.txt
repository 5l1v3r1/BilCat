İstanbul Bölge İdare Mahkemesi, Münevver Karabulut cinayetinde Adalet Bakanlığı'nı tazminata mahkum etti.

Münevver Karabulut cinayetinde ilk ceza Adalet Bakanlığı&rsquo;na verildi. İstanbul Bölge İdare Mahkemesi, Adli Tıp&rsquo;taki otopsi sırasında yapılan hatalar dolayısıyla Adalet Bakanlığı&rsquo;nı tazminata mahkum etti. 

Lise öğrencisi Münevver Karabulut&rsquo;un öldürülmesi ardından çeşitli mahkemelerde açılan 14 davadan ilki sonuçlandı. Hüküm, Adli Tıp Kurumu&rsquo;nda cesede bir başkasından sperm bulaştırılması skandalıyla ilgili.
&quot;Ağır Kusur&quot;
İstanbul 4&rsquo;üncü Bölge İdare Mahkemesi&rsquo;nde görülen davada, Adli Tıp Kurumu&rsquo;nun tüm dünyada bu tür hataların olabileceği yönündeki savunması yeterli görülmedi. Olayı ağır hizmet kusuru olarak değerlendiren mahkeme, kurumun bağlı olduğu Adalet Bakanlığını da cezalandırılmasına kararlaştırdı.

Karabulut ailesine bakanlık tarafından 25 bin lira manevi tazminat ödenmesine karar verildi.

Yapılan başvuruda ailenin şeref ve haysiyetinin tüm Türkiye önünde rencide olduğu gerekçesiyle baba ve anne için 100&rsquo;er bin, ağabey içinde 50 bin lira tazminat istenmişti.
Davada Son Durum
Öte yandan olayla ilgili Adli Tıp görevlisi 2 doktor ile bir otopsi teknikeri hakkında görevi ihmalden açılan ceza davası devam ediyor.

Bunun yanında cinayetle ilgili başta ana dava olmak üzere Karabulut ailesinin iddiaları sebebiyle katil zanlısı Cem Garipoğlu&rsquo;nun akrabaları, güvenlik şirketi, polisler tarafından açılan karşılıklı 12 dava daha görülüyor.

Münevver Karabulut&rsquo;un başı kesilmiş cesedi, 2009 yılının Mart ayında Etiler&rsquo;deki bir çöp konteynırında bulunmuştu. Katil zanlısı Cem Garipoğlu ise 200 günü bulan firarın ardından yakalanmıştı.