Ankara'da bir etüt merkezinde çocukların gözleri önünde cinayet işlendi. Cinayeti işleyen kişi, daha sonra intihar etti.

Ankara Yenimahalle&rsquo;de bulunan özel bir etüt eğitim merkezinin eski sahibi ile yeni sahibi arasındaki alacak-verecek kavgası kanlı bitti.

Merkezin eski sahibi Osman Ünsal sabah saatlerinde eğitim merkezine geldi. Merkezin yeni sahibi Murat Güvenç ile alacak verecek tartışmasına giren Ünsal, Murat Güvenç&rsquo;i silahla ateş ederek öldürdü.

Ünsal daha sonra aynı silahla kendi kafasına ateş ederek intihar etti. 

Olayın ardından çok sayıda polis ekibi olay yerine geldi. Polis ekipleri ilk olarak içeride bulunan çocukları dışarı çıkardı ve bir minibüse bindirerek onları sakinleştirmeye çalıştı.