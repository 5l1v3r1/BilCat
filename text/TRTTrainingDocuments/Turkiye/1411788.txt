Silivri'de devam eden 1. Ergenekon Davası'nda İşçi Partisi Genel Başkanı Perinçek mahkeme başkanını kızdırdı.


Danıştay&rsquo;a saldırı ve Cumhuriyet Gazetesi&rsquo;ne bomba atılması olaylarına ilişkin dosyaların birleştirildiği Birinci Ergenekon Davası&rsquo;na Silivri&rsquo;de devam edildi. 

Duruşmada söz alan İşçi Partisi Genel Başkanı Doğu Perinçek, bugüne kadar parti binasında ele geçirilen ve dava dosyasında yer alan bin 78 belgenin hepsini kabul ettiklerini söyledi. 

&quot;Bu belgeler bizim onurumuzdur&quot; diyen Perinçek, dava dosyasında yer alan 16 bin telefon görüşmesinin her sözcüğünü de kabul ettiklerini belirtti.

Mahkeme Başkanı Özese&rsquo;den Perinçek&rsquo;e Tepki
İddia olunan Ergenekon terör örgütünün yöneticisi olmaktan yargılanan Doğu Perinçek&rsquo;in mahkemeyi suçlayan ithamlarda bulunmasına ise, oturuma başkanlık eden üye hakim Hasan Hüseyin Özese&rsquo;den tepki geldi.

Hasan Hüseyin Özese, Perinçek&rsquo;e tepkisini şu sözlerle dile getirdi:
&quot;Dava dışında beyanda bulunmayın. Biz kimsenin hakimi değiliz. Türkiye Cumhuriyeti adına, kanunlara göre yargılama yapıyoruz. Dosyada nasıl tutuklandığınız, neyle suçlandığınız yazıyor&quot;   

Veli Küçük, Hrant Dink Cinayetiyle İlgili Konuştu
Silahlı terör örgütü yöneticisi olmaktan yargılanan bir başka sanık olan Veli Küçük ise Gazeteci Hrant Dink Cinayetiyle ilgili konuştu. Küçük, Şişli Adliyesi&rsquo;nde &quot;Türklüğe hakaret&quot; iddiasıyla yargılandığı davada müdahil olmak için gittiğini ve dilekçe verdiğini hatırlattı. 

Veli Küçük mahkemede şöyle konuştu:
&quot;Hrant Dink&rsquo;i tanımıyordum, ne doğrudan, ne de aracılar vasıtasıyla görüşmüş değilim. Sevmiyorum ancak başına geleni de kabul etmiyorum. Beynine kurşun sıkılması onun cezası değil. Zaten mahkemeye verilmişti, varsa cezasını çekerdi.&quot;

CHP Milletvekili Çakır&rsquo;ın Savcılar Hakkında Açtığı Tazminat Davası Reddedildi
Öte yandan Cumhuriyet Halk Partisi Edirne Milletvekili Rasim Çakır&rsquo;ın, Ergenekon soruşturmasını yürüten Zekeriya Öz&rsquo;ün de aralarında bulunduğu 6 Cumhuriyet Savcısı hakkında açtığı tazminat davası reddedildi.

Ankara Asliye 19&rsquo;uncu Hukuk Mahkemesi, Çakır&rsquo;ın İkinci Ergenekon iddianamesinde hakkında bazı bilgilere yer verilerek kişilik haklarının ihlal edlidiği iddiasını yerinde bulmadı.