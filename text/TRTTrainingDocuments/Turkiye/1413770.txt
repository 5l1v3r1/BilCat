İstanbul polisinin filmleri aratmayan bir uyuşturucu operasyonuyla yakaladığı, aralarında Abdullah Baybaşin'in de bulunduğu 15 kişi adliyede...

Uyuşturucu kaçakçısı Abdullah Baybaşin ve oğlunun da yakalandığı operasyonda 281 buçuk kilogram kokain ele geçirilmişti.

Narkotik polisinin operasyonuyla yakalanan 15 kişinin emniyetteki sorgusu tamamlandı.

Ele geçirilen 281 buçuk kilogram kokainin sahibi olduğu öne sürülen uyuşturucu kaçakçısı Abdullah Baybaşin ve oğlunun aralarında bulunduğu şüpheliler adliyeye sevkedildi.

Yürüyemeyen ve tekerlekli sandalye kullanan Abdullah Baybaşin, polis memurlarının yardımıyla araca bindirilebildi. 
     
Narkotik ekipleri yaklaşık 1 yıllık çalışmasının sonucunda uyuşturucu şebekesini çökertmişti.
Polis, gemiyle getirilen kokaini film gibi bir operasyonla ele geçirmişti.

Gemiyle Bolivya&rsquo;dan getirilen uyuşturucu Türk karasularına girdikten sonra polis helikopteriyle havadan takip edilmiş ve baskının her anı kaydedilmişti.

Polis döşeme tahtaları içerisine gizlenen kokaini çıkartmak için yaklaşık 8 saat uğraşmıştı.