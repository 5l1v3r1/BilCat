İstanbul'a 3. köprünün 2 katlı olarak ihalesinin öngörüldüğü bu durumda alt kattan demiryolu hattı,...
Yayına Giriş: 05.01.2011 09:09:06   Güncelleme: 05.01.2011 09:22:25 
Milliyet gazetesi, her gün artan araç sayısıyla içinden çıkılmaz bir hal alan İstanbul trafiğine rahat nefes aldırmak için yapılacak 3. boğaz köprüsüne raylı sistemin de dahil edileceğini yazdı.



Güzergahı âGaripçe ve Poyrazköyâ olarak açıklanan projede hem maliyet hem de köprünün zemin kalınlığı artacak. Yetkililer, projenin maliyetinin 6 milyar dolar olduğunu, ek harcamalarla bu rakamın 6 milyar 250 milyon dolara çıkacağını söyledi. Projeye Çinlilerin yanı sıra Japon, Fransız ve İtalyanların ilgi gösterdiği belirtiliyor.



Ulaştırma Bakanlığı, Garipçe ile Poyrazköy arasında yapılacak 3. Boğaz köprüsünü âraylıâ sistemle ihale edecek. Bakanlık, raylı sistemin ek maliyetini 250-300 milyon dolar olarak hesapladı. 



Bir Alternatif de Köprünün İki Katlı Olması

Raylı sistemle birlikte ihale edilmesi planlanan köprünün şerit sayısı da 4x4âten 5x2âye çıkacak. Bir şerit (gidiş-geliş) raylı sisteme ayrılacak. Köprünün tabaka (zemin) kalınlığı da 3 metreden 4 metreye çıkarılacak.



Bakanlığın üzerinde çalıştığı diğer bir alternatif ise köprünün 2 katlı olarak ihalesini öngörüyor. Bu durumda, alt kattan demiryolu hattı, üst kattan ise otomobiller geçecek. Köprünün zemin kalınlığı da üst katta 3 metre, alt katta 4 metre olacak. Bakanlık, bu ay içinde ihaleye çıkmayı hedefliyor.



Köprüye yapılacak demiryolu hattı hakkında bilgi veren Ulaştırma Bakanlığı yetkilileri, "Köprü ihalesini demiryolu hattı inşa edilecek şekilde planlıyoruz. Projenin maliyeti 6 milyar dolar. Ek maliyetle bu rakam 6 milyar 250 milyon dolara çıkıyor. Toplam maliyet içinde çok az bir tutar. İhaleyi alan firma, köprü üzerinde demiryolu hattını döşerken, Ulaştırma Bakanlığı olarak biz de, bir yanda Garipçe ve Poyrazköy kesimlerinde planlaması yapılacak güzergaha demiryolu hattını döşeyeceğiz." dedi. Yetkililer, dünyanın pek çok ülkesinden yatırımcıların projeye yakın ilgi duyduğunu belirterek, "Başta Japonlar ve Çinliler olmak üzere değişik ülkelerden ilgi var. Fransızlar da, İtalyanlar da proje ile ilgileniyor." dedi.



Asma Köprü Olacak

Ulaştırma Bakanlığı yetkilileri, proje kapsamında inşa edilecek üçüncü boğaz köprüsünün temel özelliklerine ilişkin olarak da şu bilgileri verdi: "Asma köprü olacak. 1.275 metre açıklığı bulunacak. Yatırımcılara, aynen İzmit Körfez Geçiş Projesiânde olduğu gibi trafik garantisi verilecek. Bu garanti devlete herhangi bir yük oluşturmayacak."
                    
                    
                    1971
                    
                    
                    
                    
                        
                        
                        
                        
                        
                        
                        
                        
                        |
                        
                    
                    
                    
                    
                    
                    
                    
                    
                    
                    
                        
                    
                    
                    
                    
                    
                    Bu haberin yayınlandığı kategoriler: , 
                    
                
            
            
        
     
        
            

    Bugün | Bu Hafta | Bu Ay
Türkiye Radyo Televizyon Kurumu Resmi Web Sitesi