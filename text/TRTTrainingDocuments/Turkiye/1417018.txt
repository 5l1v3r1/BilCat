Hakkari'nin Yüksekova ilçesinde, bir haftada 2 erkek cesedi bulundu.

Ölümlerle ilgili başlatılan soruşturma sürüyor. Yüksekova&rsquo;nın Yeşildere Mahallesi’nde sabah saatlerinde işe gidenler, cami önünde brandaya sarılı bir erkek cesedi görünce polise haber verdi. 

Kimliği belirlenemeyen ve bir erkeğe ait olan ceset, otopsi için adli tıp kurumuna kaldırıldı.

İlçede geçtiğimiz günlerde de bir erkek cesedi aynı şekilde bulunmuştu.

İki ölüm olayıyla ilgili olarak savcılıkça başlatılan soruşturma devam ediyor.

Cesetlerin sınırı yasadışı geçen yabancı uyruklu kişilere ait olabileceği tahmin ediliyor.