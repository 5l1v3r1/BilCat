Lübnan'daki gelişmeleri yakından takip eden Türkiye'den "Acı tecrübeler tekrarlanmasın" uyarısı...

Lübnan&rsquo;daki gelişmeleri yakından takip eden Türkiye tüm taraflara her türlü şiddetten kaçınma, aklıselim, demokratik meşruiyet ve itidal içinde hareket etme çağrısı yaptı.

Öte yandan, İsrail&rsquo;in Mavi Marmara baskınına ilişkin Turkel raporuna Washington&rsquo;un verdiği destek Ankara&rsquo;da tepki ile karşılandı.

Dışişleri Bakanlığı Sözcüsü Selçuk Ünal, &quot;Gerginliğin tırmanması, kutuplaşmanın artması durumunda da hem Lübnan halkının zarar göreceğini hem de tüm bölgede istikrarsızlığın ve ayrışma eğilimlerinin ortaya çıkabileceğini düşünüyoruz. Bunların önlenmesi için de temaslarımız sürüyor. Tüm tarafları şiddetten kaçınmaya, itidale, aklıselim ve demokratik meşruiyet içinde hareket etmeye çağırıyoruz&quot; dedi.

Türkiye, Hizbullah&rsquo;ın desteklediği Sünni politikacı Necip Mikati&rsquo;nin Başbakanlık görevine atanmasının ardından Lübnan&rsquo;daki gelişmeleri yakından takip ediyor.

Dışişleri Bakanlığı açıklamasında, Lübnan&rsquo;a, &quot;geçmişte yaşanan acı tecrübeler tekrarlanmasın&quot; uyarısında bulunuldu.

Turkel Raporuna ABD Desteğine Tepki
Öte yandan, İsrail&rsquo;in Mavi Marmara baskınına ilişkin Turkel raporuna Washington&rsquo;un verdiği destek Ankara&rsquo;da tepki ile karşılandı.

Dışişleri Bakanlığı Sözcüsü Selçuk Ünal, Türkiye&rsquo;nin kendi ulusal komisyonunun Turkel raporuna karşı yaptığı açıklamayı hatırlatarak &quot;söylenecek her şeyi söyledik&quot; dedi.
          
Ünal, Türkiye&rsquo;nin Mavi Marmara baskını ile ilgili olarak İsrail&rsquo;den özür ve tazminat taleplerine dikkati çekti.

Türkiye&rsquo;nin evsahipliğinde İran ve 5+1 ülkeleri arasında yapılan görüşmelerle ilgili olarak da Dışişleri Bakanlığı Sözcüsü; &quot;Biz bu sürecin devam edeceğine inanıyoruz&quot; derken toplantının Türkiye için önemini anlattı.

Ünal, &quot;Birincisi, toplantının yapılmış olması ve sürecin kopmamış olmasıdır, ikincisi, burada Viyana grubuyla İran ilk kez biraraya gelmiştir. Üçüncüsü de, taraflar kapıyı kapatmamıştır. Dolayısıyla biz bu sürecin devam edeceğine inanıyoruz. Eğer bizden bir katkı istenirse bunu vermeye hazırız&quot; dedi.