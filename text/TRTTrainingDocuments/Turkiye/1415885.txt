Kur'an kursuna yönelik saldırıyla ilgili konuşan Diyanet-Sen Başkanı, bu uyarıyı yaptı. 

Diyanet-Sen Genel Başkanı Mehmet Bayraktutar, seçimlerin yaklaşmasıyla birlikte Doğu ve Güneydoğu Anadolu&rsquo;da &quot;kaos&quot; çıkartmak için fırsat kollayan karanlık yapıların derin hamleler geliştirme çabasında olduklarını söyledi. 

Bayraktutar, 3 gün önce Diyarbakır&rsquo;da Kur&rsquo;an kursuna yapılan molotoflu saldırının bu planın bir parçası olduğunu belirtti. 

Yapılan saldırıyı kınayan Bayraktutar, kamuoyunu da sağduyuya davet etti.

Kur&rsquo;an kursuna yönelik saldırının faillerinin bulunmasını isteyen Bayraktutar, &quot;Bu hain saldırı faili meçhul olarak kalmamalıdır. Olayın üzerine düşülmeli, failler yakalanmalı, tekrarının yaşanmaması için gerekli tedbirler alınmalıdır&quot; dedi.

Cihan Haber Ajansı&rsquo;nın haberine göre; Diyarbakır&rsquo;ın Sur ilçesinde bulunan Molla Fethullah Kur&rsquo;an Kursu&rsquo;na, kimliği belirsiz kişiler tarafından yapılan molotof kokteylli saldırıya Türkiye Diyanet ve Vakıf Görevlileri Sendikası&rsquo;ndan sert tepki geldi. 

Saldırıyı &quot;çirkin&quot; ve &quot;kabul edilemez&quot; olarak değerlendiren Diyanet-Sen Genel Başkanı Mehmet Bayraktutar, &quot;Birileri anlaşılan gerilim pompalayarak bölgeyi şiddetin içine çekmek istiyor. Bunun için de en çirkin yöntemleri deniyorlar.&quot; tespitinde bulundu.

Karanlık yapıların derin hamlelerine karşı herkesin sağduyulu davranmak zorunda olduğunu kaydeden Bayraktutar, &quot;Kaos çıkartmak için fırsat kollayanların ekmeğine yağ sürmemeliyiz.&quot; ifadesini kullandı. 

Her seçim döneminde kan ve şiddetten beslenen odakların provokasyon arayışına girdiklerini hatırlatan Bayraktutar, &quot;Biz bu oyunları çok gördük. Masa başında yazılan senaryoları hayata geçirmek için çırpınan odakların amacı ülkeyi 1990&rsquo;lı yıllara geri götürmektir. Bunun için her şeyi göze aldıkları görünen şer odaklarına fırsat verilmemelidir. Zaman bin yıllık kardeşliğimize sahip çıkma vaktidir&quot; açıklamasını yaptı.