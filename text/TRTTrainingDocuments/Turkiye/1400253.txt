Muğla'nın Milas ilçesindeki bir camiden halı çalan hırsızları akıllarına gelmeyen bir hataları yakalattı. 

Edinilen bilgiye göre, Milas ilçesinde camilerden halı çaldıkları iddia edilen 4 kişinin bulunduğu otomobil, jandarma ekipleri tarafından Beçin beldesinde durdurulmak istendi.

&rsquo;&rsquo;Dur&rsquo;&rsquo; ihtarına uymayan hırsızlık zanlıları H.Ş (41), Ş.T. (35), Ç.G. (34) ve Y.A&rsquo;nın (42) bulundukları ve kiralık olduğu belirlenen otomobilde uydudan takip sistemi bulunduğunu belirleyen güvenlik güçleri, sistem sayesinde zanlıların yerini tespit ettiler.

Beçin ile Bafa beldesi arasında bulunduğunu belirlenen otomobildeki zanlılar, yaklaşık 6 saat süren kovalamacanın ardından Kurudere köyünde yakaladı.

Gözaltına alınan zanlıların hırsızlık suçundan çok sayıda suç kaydı bulunduğu öğrenildi. Zanlıların İzmir&rsquo;de hırsızlık suçlamasıyla haklarında tutuklama kararı bulunduğu ve Milas&rsquo;ta işlemlerinin tamamlanmasının ardından İzmir&rsquo;e gönderileceği kaydedildi.

Öte yandan jandarma ekiplerinden kaçan hırsızların Kısırlar köyü camisinden çaldıkları halıları kovalamaca sırasında Beçin beldesi yakınlarında yol kenarına attıkları, halıları bulan vatandaşların jandarmaya teslim ettikleri öğrenildi.