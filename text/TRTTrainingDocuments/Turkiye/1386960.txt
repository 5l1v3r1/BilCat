Şanlıurfa'da aileler arasında kavga çıktı. 50 kişinin karıştığı kavgada 1 kişi öldü, 20 kişi de yaralandı.

İddiaya göre, Şanlıurfa&rsquo;nın Kısas Beldesindeki sulama birliği seçimlerinde kendilerine oy vermedikleri gerekçesiyle üç aileye mensup grup, başka bir aileye taş ve sopalarla saldırdı.

Olay yerine gelen polis, pompalı tüfek, silah, bıçak ve taşların kullanıldığı kavgaya müdahale etmekte yetersiz kaldı.
Bunun üzerine bölgeye takviye ekip sevkedildi.

Güçlükle önlenen kavgada, yaralananlar çevredeki hastanelere kaldırıldı. Ahmet Aslan kaldırıldığı hastanede yapılan tüm müdahalelere rağmen kurtarılamadı. 

Kavgaya karıştığı belirlenen çok sayıda kişi gözaltına alındı. Olayla ilgili soruşturma sürdürülüyor