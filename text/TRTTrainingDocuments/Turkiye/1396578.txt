İstanbul gümrüklerindeki ''rüşvet ve yolsuzluk'' operasyonlarında piyasa değeri 1 milyon 500 bin liralık fotoğraf makinesi ele geçirildi.

İstanbul gümrüklerindeki &rsquo;&rsquo;rüşvet ve yolsuzluk&rsquo;&rsquo; iddialarına ilişkin düzenlenen operasyon kapsamında gözaltına alınan bir şüphelinin iş yerinde, piyasa değeri 1 milyon 500 bin lira olan 433 adet fotoğraf makinesinin ele geçirildiği bildirildi. 

Mali Suçlarla Mücadele Şube Müdürlüğünden yapılan yazılı açıklamada, yasal olmayan yollardan Türkiye&rsquo;ye sokularak piyasaya sürülmeye çalışılan elektronik eşya kaçakçılığının önlenmesine yönelik Fatih&rsquo;te bir iş yerine operasyon düzenlendi.

İstanbul gümrüklerindeki &rsquo;&rsquo;rüşvet ve yolsuzluk&rsquo;&rsquo; iddialarıyla başlatılan soruşturma kapsamında gözaltına alınan İsmail S&rsquo;nin Fatih&rsquo;teki elektronik mağazasına düzenlenen operasyonda, piyasa değeri 1 milyon 500 bin lira olan 433 adet fotoğraf makinesi ile 437 adet objektif merceği, 125 adet makine bataryası ve 22 adet makine flaşı ele geçirildi.

Emniyet yetkilileri, şüphelinin gümrük müşavirleri aracılığıyla piyasa değeri 2 ile 6 bin dolar arasında değişen makinelerin değerlerini gümrük beyannamesinde 90 ile 150 dolar arasında göstererek ödenecek vergi konusunda yolsuzluk yaptığını öne sürdü. 

Şüpheli İsmail S&rsquo;nin, &rsquo;&rsquo;rüşvet ve yolsuzluk&rsquo;&rsquo; iddialarıyla gözaltına alınan 47 kişinin arasında bulunduğu, ancak sevk edildiği Bakırköy Adliyesinde tutuksuz yargılanmak üzere serbest bırakıldığı bildirildi.