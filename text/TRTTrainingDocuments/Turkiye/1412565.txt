Cezaevinden firar eden ve bir haftada 10 ayrı yeri soyan hükümlü yakalandı.

Uşak&rsquo;ta 47 ayrı suçtan sabıkalı cezaevi firarisi, bir hafta içinde 10 ayrı hırsızlık olayını gerçekleştirdikten sonra yakalandı.

Uşak&rsquo;ta son bir hafta içinde aralarında Milli Eğitim Müdürlüğü Rehberlik ve Araştırma Merkezi, Uşak Üniversitesi Sağlık Meslek Yüksek Okulu binası, MHP İl Başkanlığı ile 4 okulun bulunduğu 10 yeri soyan hırsızın aynı kişi olduğu belirlendi. 

Hırsızlık olaylarının gerçekleştiği yerlerde parmak izi incelemesi yapan polis, 10 ayrı yeri daha önce Uşak, İzmir, Antalya, Eskişehir, Kütahya, Salihli, Akhisar ve Gemlik&rsquo;te işlediği 47 ayrı suçtan sabıkası bulunan ve 16 Ekim 2010&rsquo;da 
Buca Cezaevi&rsquo;nden firar eden 25 yaşındaki Tamer Kurt&rsquo;un soyduğunu tespit etti.

Firari Kurt&rsquo;un gidebileceği adresleri izlemeye başlayan polis, zanlının cezaevi arkadaşı olduğu öğrenilen H.E&rsquo;nin evine önceki gün baskın düzenledi. Evde bulunan Tamer Kurt ile zanlıyı saklayan arkadaşı H.E. gözaltına alındı. Tamer Kurt polisteki sorgusunda işlediği suçları kabul etti.

Bugün adliye sevk edilen ve hakkında kesinleşmiş 7 yıl 1 ay kesinleşmiş hapis cezası bulunan Tamer Kurt, tutuklanarak cezaevine gönderilirken, arkadaşı H.E. ise tutuksuz yargılanmak üzere serbest bırakıldı