Eylem hazırlığındaki 3 kişi yakalandı... Eylemi gerçekleştirecek teröristin 2 buçuk aydır dış dünyayla bağlantısını kestiği belirlendi.

İstanbul&rsquo;da DHKP-C terör örgütüne yönelik düzenlenen operasyonda eylem hazırlığındaki 3 kişi yakalandı.

Eylemi gerçekleştirecek teröristin 2 buçuk aydır dış dünyayla bağlantısını kestiği ve saklandığı evden hiç çıkmadığı belirlendi.

İstanbul Terörle Mücadele Şube Müdürlüğü ekipleri DHKP-C terör örgütüne yönelik şok bir operasyon düzenledi.

Nurettin K. İsimli teröristin, örgüt sorumlusu tarafından İstanbul&rsquo;da bir hücre eve yerleştirildiği ve burada bekletildiği belirlendi. 

Eylem hazırlığındaki teröristi ve onun yardımcılarını belirleyen polis harekete geçti.

Operasyonda eyleme gönderilecek terörist, DHKP-C terör örgütü bölge sorumlusu ile saklandıkları evin sahibi yakalandı.

Hakkında 7 yıl kesinleşmiş hapis cezası bulunan ve aranan teröristle ilgili ilginç bir ayrıntı ortaya çıktı.

Sansasyonel bir eylem için hazırlanan teröristin 2 buçuk ay dış dünyayla bağlantısını kestiği belirlendi.

Evden dışarı çıkmayan teröristin emirle birlikte harekete geçeceği öğrenildi. 

Gözaltındaki 3 kişi emniyetteki sorgularının ardından adliyeye sevkedildi.

Baskınlarda çok sayıda örgütsel doküman da ele geçirildi.