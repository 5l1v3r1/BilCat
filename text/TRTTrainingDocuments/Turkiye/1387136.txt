Türk dış politikasının 2011 vizyonu, Büyükelçiler konferansında şekilleniyor.Konferansın gün içindeki bölümünde terörle mücadele ön plana çıktı.

İçişleri Bakanı Beşir Atalay ve MİT Müsteşarı Hakan Fidan, Büyükelçilere kapsamlı bir değerlendirme yaptı. 

Dışişleri ve İçişleri Bakanlıkları ile MİT müsteşarlığı terörle mücadelede yakın işbirliği içinde çalışıyor. Atalay ve Fidan&rsquo;ın Büyükelçiler ile görüşmesinde de terör örgütünün yapılanması, terörle mücadelenin iç ve dış boyutları kapsamlı şekilde ele alındı. 

 Edinilen bilgiye göre, terör örgütünün özellikle Avrupa&rsquo;daki finans kaynaklarının kesilmesi, farklı isimler altında faaliyet göstermesi gibi konular ele alındı.

Ayrıca, demokratik standartlar yükselirken terörle mücadelenin de kararlı şekilde süreceği vurgulandı. 

Türkiye, Irak ve Amerika Birleşik Devletleri&rsquo;nin oluşturduğu üçlü mekanizmanın çalışmalarının da değerlendirildiği konferansta, Türkiye&rsquo;nin Birleşmiş Milletler Güvenlik Konseyi geçici üyeliği sırasında üstlendiği terörle mücadele komitesi başkanlığının olumlu etkileri üzerinde duruldu.

Dışişleri Bakanı Ahmet Davutoğlu&rsquo;nun başkanlığında 27 Eylül&rsquo;de BM Güvenlik Konseyi&rsquo;ndeki terörle mücadele konulu toplantıda kabul edilen başkanlık açıklaması bu açıdan büyük önem taşıyor. Çünkü Başkanlık açıklamaları, bağlayıcılığı bulunan hukuki bir metin olarak kabul ediliyor.

Söz konusu başkanlık açıklaması; terörizmin her şekliyle mücadele edilmesi, ülkelerin uluslararası yükümlülüklerini tam olarak yerine getirmeleri, Teröristlere barınak sağlanmaması, &quot;yargıla veya iade et&quot; ilkesinin uygulanması, suçluların iadesi ve adli yardımlaşma taleplerine öncelik verilmesi, mülteci statüsünün teröristler tarafından suistimal edilmemesi, etkin sınır kontrolü ve hızlı bilgi değişimi sağlanması, terörizmin finansmanının ve teşvikinin önlenmesi, terörizm ve organize suçlar arasındaki bağın artış gösterdiği, terör kurbanları ve aileleriyle dayanışma içinde olunması, Uluslararası Terörizmle Mücadele Sözleşmesi&rsquo;nin sonuçlandırılması gibi kritik unsurları içeriyor.