Şanlıurfa'da kadınlara verilen yardım parasını sıra kenarında bekleyen eşleri aldı.

Şanlıurfa&rsquo;da, 22 bin ailenin çocuklarının eğitimi için kadınlara verilen yardım parası ilginç görüntülere sahne oluyor.

&quot;Sosyal Riski Azaltma Projesi Şartlı Nakit Transferi Projesi&quot; kapsamında dağıtılan 40-50 liralık eğitim yardımını almak için yüzlerce kadın erken saatlerden itibaren Sarayönü, Eyübiye, Bahçelievler ile Yenişehir semtlerinde bulunan PTT şubelerinde kuyruğa girdi. 

Emniyet Müdürlüğü çevik kuvvet polisleri eşliğinde güçlükle sıraya konulan kadınlara, eşleri de eşlik etti.

Zaman zaman çocuklarıyla birlikte sırada ezilme tehlikesi geçiren kadınlar, aldıkları &quot;eğitim parasını&quot; kendilerini dışarıda bekleyen eşlerine verdi.  

Kuyrukta eşini beklediğini söyleyen 6 çocuk babası 42 yaşındaki Adem Özkaya, &quot;Eşim sakat olmasına rağmen, 4 saattir kuyrukta bekliyor. 
Biz bu parayı alabilmek için 3 aydır bekliyoruz. Bu para kadınlara verildiği için eşim sırada, ben de onu bekliyorum. Aldığımız bu para, kasap, manav ve fırın borcuna gidecek&quot; diye konuştu.