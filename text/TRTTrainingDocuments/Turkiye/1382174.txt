Önümüzdeki 25 yılda sağlıktan, ekonomiye, politikadan çevreye tahminlere yer veren İngiliz gazetesinin Türkiye'yle ilgili öngörüsü ne?

İngiliz Guardian gazetesi, önümüzdeki 25 yılda birçok alanda olabilecekler konusunda tahminlerin yer aldığı bir habere sayfalarında yer verdi.

Gazete, öngörülerinde Türkiye&rsquo;ye de yer veriyor. Buna göre; Polonya, Türkiye ve Brezilya&rsquo;nın artan nüfuslarına paralel olarak daha da güçleneceği görüşü öne çıkıyor.

Amerika&rsquo;nın herşeye rağmen büyük olasılıkla dünyadaki temel güç olmaya devam edeceğinin vurgulandığı haberde, gelecek 25 yılda rakiplerinin ABD&rsquo;ye karşı büyük riskler alacağı yazıldı ve Doğunun yükselişinin artarak devam edeceğinin altı çizildi.

Makalede, ABD ekonomisine ilişkin öngörülerde de bulunuldu. Buna göre, 2010&rsquo;lu yıllarda ABD&rsquo;nin finansal problemleri sürecek ancak 2020&rsquo;li yıllarla birlikte bu problemler düzelecek.

Çin&rsquo;deki siyasi çalkantının ve Çin&rsquo;in ABD ile yaşayacağı sorunların gelecek 25 yılı belirleyeceği de dikkat çekilen diğer bir nokta olarak göze çarpıyor.

İngiltere Ne Olacak?
İngiltere&rsquo;de, 2010&rsquo;lu yıllarda bir başka finansal krizin daha olabileceği tahmininde de bulunulan haberde, &quot;Ancak 2035 ile birlikte, İngiltere artan nüfusuyla, Avrupa&rsquo;nın en dinamik ve zengin ülkesi olacak&quot; deniliyor.

Ve Sağlıkta Öngörüler...
Haberde, gelecek 25 yıl içinde birçok hastalığa çare bulunacağı da belirtiliyor ve yaygın bazı hastalıkları önleyen ve zengin ülkelerde bulunan aşıların, fakir ülkelere de sağlanacağı ifade edildi.

Sağlık alanında bir diğer öngörü ise halihazırda Tayland&rsquo;da denenen AIDS&rsquo;in yayılmasını engelleyecek aşının önümüzdeki yıllarda geliştirileceği yönünde...

Ulaşımın, daha çevre dostu hale geleceği ve buna uygun yakıtlı arabaların daha fazla kullanılmaya başlanacağı belirtilen makalede, spor müsabakalarının yayınlarında üç boyutlu kayıtların ve gösterimlerin artacağı kaydedildi.