Aydın'da deve güreşlerini izleyip Roman Çalıştayı'na katılan CHP lideri Kılıçdaroğlu, burada yaptığı konuşmada birlik-beraberlik mesajı verdi.


     Cumhuriyet Halk Partisi lideri Kemal Kılıçdaroğlu, Aydın&rsquo;da renkli bir gün geçirdi. 


   CHP Genel Başkanı Kılıçdaroğlu, Kuşadası&rsquo;nda Sivil Toplum Kuruluşlarının temsilcileriyle  kahvaltılı toplantının ardından Ege&rsquo;nin geleneksel kış eğlencelerinden deve güreşleri için Aydın&rsquo;ın Germencik ilçesine geçti. 

     
     Burada kendisine poşu ve kasket hediye edilen Kemal Kılıçdaroğlu, güreş ağası ilan edildi. 


     Bir süre güreşleri izleyen CHP lideri daha sonra Türkiye Roman Platformu Çalıştayı&rsquo;na katılmak üzere Kuşadası&rsquo;na geçti. 

     Kemal Kılıçdaroğlu, önce çeribaşı kıyafeti giydi, ardından da kürsüye çıktı. 

     Konuşmasında birlik, beraberlik mesajı veren Kılıçdaroğlu, Roman kültürünün Türkiye&rsquo;nin değerlerinden olduğunu belirtti. 

&quot;Bizim kitabımızda ayrışmak yok&quot; diyen Kılıçdaroğlu şöyle konuştu:

  
     &quot;Hep beraber olacağız. Bana soruyorlar; efendim sen Kürt lafını niye kullanmıyorsun, Roman lafını niye kullanmıyorsun, Çerkez lafını niye kullanmıyorsun? Biz insanız arkadaşlar. Herkesin kendi kimliğiyle beraber ister Roman olalım, Kürt olalım, Çerkez olalım, biz beraber bu güzel coğrafyada yaşıyoruz. İnsanımız var, bayrağımız var, İstiklal Marşımız var.&quot;