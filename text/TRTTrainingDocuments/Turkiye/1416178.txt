DDK'nın Yazıcıoğlu'nun hayatını kaybettiği kazayla ilgili raporunu değerlendiren BBP Genel Başkanı Topçu,"Kazada ihmali bulunanlar hesap vermeli" dedi

Devlet Denetleme Kurulu&rsquo;nun Muhsin Yazıcıoğlu&rsquo;nun hayatını kaybettiği helikopter kazasıyla ilgili raporunu, Büyük Birlik Partisi (BBP) Genel Başkanı Yalçın Topçu değerlendirdi. Topçu, rapora göre kaza ve kurtarma faliyetlerinde ihmali bulunanların hesap vermesini istedi.

GPS cihazının çalındığı veya kaybolduğu iddialarını da değerlendiren Topçu, kaza sırasında çekilen fotoğrafta GPS cihazınının yerinde olmasına rağmen diğer fotoğraflarda cihazın olmadığının görüldüğünü söyledi. Topçu, bu durumu manidar bulduğunu da vurguladı. 

Yalçın Topçu, Muhsin Yazıcıoğlu ve arkadaşlarının hayatını kaybettiği kaza ile ilgili bütün soru işaretleri giderilene kadar, olayın takipçisi olacaklarının altını çizdi.