Alkol tartışması sürerken Türkiye'nin alkol ve sigara haritası çıkarıldı. En çok alkol ve sigara hangi bölgelerde tüketiliyor? İşte detaylar...


Başbakanlık Aile ve Sosyal Araştırmalar Genel Müdürlüğü&rsquo;nün hazırladığı rapor dikkat çekiyor.

Alkol ve sigara tüketiminde Marmara Bölgesi başı çekiyor.

İşte rapordan çarpıcı detaylar...

Alkollü içkilere kısıtlama getiren yeni düzenlemeler tartışma konusu olmuştu.

Alkol tartışması sürerken Türkiye&rsquo;nin alkol ve sigara haritası ortaya çıktı.

Başbakanlık Aile ve Sosyal Araştırmalar Genel Müdürlüğü&rsquo;nün 14-15 Mayıs&rsquo;ta gerçekleştirdiği  &rsquo;aile çalıştayı&rsquo; sonrası açıklanan raporda çarpıcı sonuçlar var.

En Çok Alkol Batı Marmara&rsquo;da Tüketiliyor

 Rapora göre Türkiye&rsquo;de alkol kullanma oranı yüzde 13. En çok alkol ise yüzde 23 ile Batı Marmara&rsquo;da tüketiliyor.

     İkinci sırada yüzde 19 ile Ege Bölgesi geliyor. 

Alkolün %18&rsquo;i İstanbul&rsquo;da Tüketiliyor

Alkol kullanımında sadece İstanbul yüzde 18 ile  üçüncü sırada.

     Türkiye genelinde Ortadoğu Anadolu, Orta Anadolu, Kuzeydoğu Anadolu ve Güneydoğu Anadolu bölgeleri ise alkol kullanım oranlarının en düşük olduğu bölgeler. 

     Yaşlara göre dağılım da var raporda.

     Buna göre, 13-18 yaş grubu ergenlerin yüzde 11&rsquo;i yılda bir-iki kez de olsa alkol kullanıyor.

     Evlenme, boşanma, kadına yönelik şiddet gibi konuları da içeren rapor, 12 bölgede 657 kadın 543 erkek toplam 1200 kişi ile görüşülerek hazırlandı. 

Alkol Boşanma Nedenleri Arasında 

     Araştırmalar alkol kullanımının boşanma nedenleri arasında da yer aldığını ortaya koyuyor. 

     Kadının erkekte en beğenmediği özellikler arasında alkol tüketmesi geliyor. 

     Boşanma gerekçeleri arasında eşinin alkol kullanmasını öne sürenlerin oranı yüzde 30.

Her 100 Kişiden 30&rsquo;u Sigara İçiyor

     Sigara kullanımı da raporda yer aldı. 

     Türkiye&rsquo;nin yüzde 30&rsquo;u sigara içiyor.



     En çok sigara tüketen bölge ise Marmara Bölgesi...

     Batı Marmara&rsquo;da her yüz kişiden 37&rsquo;si sigara içiyor. 
     
     İstanbul&rsquo;da ise sigara içme oranı yüzde 34.

     En az sigara  ise yüzde 25 ile Doğu Karadeniz&rsquo;de tüketiliyor.

     Rapor, sigarayı ilk deneme ve kullanma yaşının ağırlıklı olarak 12-17 yaş aralığı olduğunu da ortaya koyuyor.

     13-18 yaş grubu sigara içenlerin oranlarına bakıldığında Batı Marmara yine başı çekiyor.