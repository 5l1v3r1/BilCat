TRT, Gölcük Donanma Komutanlığında yapılan aramanın görüntülerine ulaştı.

 İstanbul Organize Şube Müdürlüğü ekiplerinin, Ergenekon Savcısı Fikret Seçen nezaretinde Gölcük Donanma Komutanlığı&rsquo;nda yaptığı aramanın görüntüleri zemine gizlenmiş belgelerin nasıl bulunduğunu gözler önüne seriyor. 

     Arama geçtiğimiz hafta askeri casusluk soruşturması kapsamında tutuklanan Donanma Komutanlığı İstihbarat Şube Müdürü Binbaşı Kemalettin Yakar&rsquo;ın odasında yapılıyor ve Yakar aramaya bizzat nezaret ediyor. 

     Zemindeki parkelerin kaldırılması için kullanılan vantuzlarında şube müdürlüğü odasında bulunduğu belirtiliyor. Aramalar saatlerce sürüyor. 

     Uzman ekipler büyük bir titizlikle zemindeki döşemeleri kaldırıyorlar.

     Kaldırılan döşemelerin altından  torba poşetler çıkıyor.

     Poşetlerin içinde CD&rsquo;ler, kasetler, belgeler, yazılar ve çeşitli malzemeye rastlanıyor. 

     Bulunan her belge ve malzeme titizlikle incelenerek kayıt altına alınıyor. 

     Gölcük Donanma Komutanlığı&rsquo;nda ele geçirilen belgelerin önemli bir kısmının Balyoz darbe planında yer alan Oraj, Suga, Sakal ve Çarşaf planlarına ait olduğu ortaya çıkmıştı.

     İlk kez TRT&rsquo;de yayınlanan bu görüntüler yapılan aramanın boyutlarını ortaya koyuyor.

     Donanma&rsquo;daki gizli bölmeden çıkan dokümanlar arasında Balyoz&rsquo;un yanı sıra Ergenekon ve benzer soruşturmalarla ilgili de çok sayıda yeni bilgi ve belge bulunduğu ifade ediliyordu. 

     Dosyadaki mevcut deliller ile Donanma Komutanlığı&rsquo;nda elde edilen verilerin karşılaştırıldığı, Balyoz Harekât Planı kapsamındaki en önemli çalışmaları içeren &rsquo;2002-2003 ve ÇALIŞMALAR-A&rsquo; isimli dosyaların, Balyoz dosyasındaki 11 No&rsquo;lu CD&rsquo;de olduğu gibi 1 No&rsquo;lu CD içerisinde de yer aldığı vurgulanıyor.

     &rsquo;Balyoz&rsquo; darbe planıyla ilgili eski Hava Kuvvetleri Komutanı emekli Orgeneral Halil İbrahim Fırtına, eski Deniz Kuvvetleri Komutanı emekli Oramiral Özden Örnek ve eski 1. Ordu Komutanı Emekli Orgeneral Çetin Doğan&rsquo;ın da aralarında bulunduğu .... kişi yargılanıyor.