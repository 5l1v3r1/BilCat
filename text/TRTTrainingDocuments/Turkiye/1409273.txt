"Ermenistan'a ait bir nükleer santralden sızıntı olduğu ve doğu illerinde radyasyon oranının yükseldiği" iddialarına Taner Yıldız yanıt verdi.

Enerji ve Tabii Kaynaklar Bakanı Türkiye&rsquo;nin bazı illerinde radyasyon oranının yükseldiği yönündeki haberleri yalanladı.

Taner Yıldız, 110 noktada devamlı radyasyon ölçümü yapıldığını, değerlerde herhangi bir yükselme tespit edilmediğini belirtti.

Bir süredir sınıra yakın Ermenistan&rsquo;a ait bir nükleer santralden sızıntı olduğu, bu nedenle doğu illerinde radyasyon oranının yükseldiği iddia ediliyordu.

Taner Yıldız bu iddiaları yalanladı.

Bakan Yıldız, Radyasyon Erken Uyarı Sistemi ile Türkiye&rsquo;nin genelinde radyasyon oranlarının devamlı ölçüldüğünü, bu oranlarda herhangi bir artış görülmediğini belirtti.

Yıldız &quot;Bazı gazetelerde Ermenistan&rsquo;dan bu santrali kapatmasını istediğimiz, bunun karşılığında da elektrik sağlamayı taahhüt ettiğimiz yazılıyor, bunlar doğru değil&quot; diye konuştu.