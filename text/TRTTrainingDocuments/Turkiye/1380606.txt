Bir taksi sürücüsü, müşteri olarak aracına binen kimliği belirsiz kişi veya kişiler tarafından silahla vuruldu. 

İstanbul Üsküdar&rsquo;da 54 yaşındaki taksi sürücüsü, müşteri olarak aracına binen kimliği belirsiz kişi veya kişiler tarafından silahla vuruldu. Ağır yaralı olarak hastaneye kaldırılan taksici Kenan Öcal kurtarılamadı.

Olay saat 20.30 sıralarında Üsküdar İcadiye Mahallesi&rsquo;nde meydana geldi. Sokak ortasında kapıları açık duran 34 TDN 61 plakalı taksinin içinde sürücüsünün kanlar içinde gören vatandaş durumu polise ve sağlık ekiplerine haber verdi. 

Kısa sürede olay yerine gelen sağlık ekipleri yaralı sürücü Kenan Önal&rsquo;a aracın içinde ilk müdahaleyi yaptıktan sonra ambulansla Haydarpaşa Numune Eğitim ve Araştırma Hastanesi&rsquo;ne kaldırıldı. Ameliyata alınan Kenan Önal, kurtarılamadı. 

Bu arada, arkadaşlarının vurulduğu haberini alan yaklaşık 100 taksici Kadıköy&rsquo;de trafiği kapatıp olaya tepki gösterdi.