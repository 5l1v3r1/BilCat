Bu habere en çok turizmciler sevinecek. Türkiye ile Rusya arasında en geç iki ay içinde vizeler karşılıklı olarak kaldırılacak.

Rusya ile vizelerin kaldırılmasına ilişkin bugün imzalanacak Geri Kabul Anlaşması sonrası, en geç iki ay içinde vizeler karşılıklı olarak kaldırılacak. 

İki ülke arasında ticareti artırması beklenen uygulamanın yaz öncesinde başlaması ise turizmcileri umutlandırıyor.

Geçtiğimiz yıl 12 Mayıs&rsquo;ta Türkiye ile Rusya arasında vizelerin kaldırılması yönünde imzalanan protokolün ardından bugün iki ülke arasında anlaşmaya son aşamayı verecek Geri Kabul Anlaşması imzalanıyor. 

Rus Büyükelçiliği&rsquo;nden alınan bilgiye göre bu anlaşmanın imzalanmasıyla birlikte bir-iki ay içerisinde iki ülke arasında karşılıklı olarak vizeler kaldırılacak. 

Vizelerin kaldırılmasıyla Rus ve Türk işadamlarının vizeye ihtiyaç duymadan karşılıklı ticareti artırması bekleniyor. 

Turizm tarafında ise anlaşmanın turizm sezonu öncesine denk gelmesi ve Rus turistlerin bu sene vizesiz olarak Türkiye&rsquo;de tatil yapmaları açısından önem taşıyor. 

Turizmciler uygulamanın yaz sezonu öncesinde başlamasının avantaj yaratacağı görüşünde. 

2010 &rsquo;d a Türkiye&rsquo;ye 3 milyon Rus turist geldi. Rusya&rsquo;ya gitmek için 100 bine yakın Türk vize aldı.