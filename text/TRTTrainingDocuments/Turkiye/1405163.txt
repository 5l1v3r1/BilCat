TBMM Başkanı Mehmet Ali Şahin, Yargıtay Başkanı Hasan Gerçeker'in kendisine sunduğu Anayasa Mahkemesi ile ilgili rapor hakkında ilk kez konuştu.


Türkiye Büyük Millet Meclisi Başkanı Mehmet Ali Şahin, Yargıtay Başkanı Hasan Gerçeker&rsquo;in Anayasa Mahkemesi ile ilgili raporu kendisine sunmasının ardından ilk değerlendirmeyi yaptı.

Raporu, Anayasa Komisyonu Başkanı Burhan Kuzu&rsquo;ya ileteceğini söyleyen Şahin, &quot;TBMM mevcut anayasaya göre yasal düzenlemeleri yapar. Anayasaya aykırılık hususunda Anayasa Komisyonumuz son derece titizdir.&quot; dedi.

Şahin şöyle konuştu:
&quot;Salı günü Anayasa Komisyonu Başkanımız Kuzu&rsquo;yu davet ettim. Bu dosyayı kendilerine vereceğim. O yasa tasarısı komisyonumuzda görüşülürken Yargıtay Başkanlığının bu düşüncelerini de değerlendirmelerini de herhalde dikkate alırlar. Komisyonumuzun kendi takdirleridir. Ama TBMM mevcut anayasaya göre yasal düzenlemeleri yapar. Anayasaya aykırılık hususunda Anayasa Komisyonumuz son derece titizdir. Tabi Yargıtay başkanlığının böyle önemli bir yasa tasarısıyla ilgili düşüncelerini aktarması saygıdeğer bir davranıştır. Sanıyorum Cumhurbaşkanımıza da aynı şekilde dosya bıraktılar. Ancak böyle bir çalışmanın Adalet bakanlığı bir tasarı hazırlarken kurumların görüşlerini aldığını biliyorum. O safhada bu görüşler alınarak değerlendirilseydi daha iyi olurdu. Ama şimdi de yasama organına bildirilmiş. Bunda bir sorun olmadığı düşüncesindeyim.&quot