İstanbul'da kontrolden çıkan otomobil bariyerlere çarptı. Parçalanan bariyer ok gibi otomobilin motor kısmından girip arkasından çıktı:1 ölü,1 yaralı.

 Kaza, saat 03:30 sıralarında D-100 Karayolu, Merter mevkiinde meydana geldi.

Hızlı seyrettiği iddia edilen İrfan Karakoç yönetimindeki otomobil kontrolden çıkarak bariyerlere çarptı.

 Kopan bariyer parçası motor kısmından girdi, yan koltuğun üzerinden geçip arka taraftan çıktı.

Bariyer Hatice Adıyaman&rsquo;ın başına çarptı. 

Kazazedelere ilk önce yoldan geçen sürücüler yardım etti. 

Ancak Hatice Adıyaman araç içinde sıkıştığı için itfaiye ve sağlık ekiplerine  haber verildi.

Kısa sürede olay yerine gelen ekipler, yaralı kadına ilk müdahaleyi sıkıştığı yerde yaptı.

 İtfaiyenin uzun çabalarının ardından kurtarılan Hatice Adıyaman, ambulansla hastaneye kaldırıldı. 

Ancak tüm müdahalelere rağmen kurtarılamadı.

Polis memuru olduğu öğrenilen sürücü İrfan Karakoç ise hafif yaralıydı. 
Olayın şokunu yaşayan Karakoç, yakınları tarafından sakinleştirilmeye çalışıldı.

Hurdaya dönen araç, bariyer kesildikten sonra yol üzerinden kaldırıldı.