Ankara'da kaldırıma bırakılan çanta korkulu saatler yaşattı. Şüpheli pakete vatandaşların ilgisi ise son derece düşündürücüydü.

Ankara&rsquo;da, Bahçelievler 7. Cadde&rsquo;de kaldırıma bırakılan çanta akşam saatlerinde hareketliliğe yol açtı.  Olay yerine gelen polis ekipleri güvenlik şeridi çekti, yol trafiğe kapatıldı.

Polisin vatandaşları uzaklaştırması ise kolay olmadı. Çevredekiler uyarılara aldırış etmedi.

Şüpheli çantanın hemen yanında ellerinde içeceklerle olayı izleyenler ilginç tablo oluşturdu. Bir kısım meraklı göz de ellerine aldıkları telefon ve fotoğraf makineleriyle imha operasyonunu çekmeye başladı.

Etrafta bunlar yaşanırken bomba imha uzmanları geldi, fünye ile çanta patlatıldı. Korkulan olmadı, çantadan kıyafet çıktı.

Böylece bir şüpheli çanta korkusu da meraklı gözlerin ilgisiyle son buldu. Ancak ortaya çıkan manzara akıllara hemen şu soruyu getirdi: &quot;Ya çantanın içinde bomba olsaydı, bu merak nelere yol açardı?&quot;