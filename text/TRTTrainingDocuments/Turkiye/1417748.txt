Torba tasarının Meclis'teki yoğun görüşme maratonu devam ediyor. Genel Kurul'da, düzenlemenin 22 maddesi daha kabul edildi.



     Kamuoyunda Torba Yasa olarak bilinen düzenleme yavaş yavaş Meclis Genel Kurulu&rsquo;ndan geçiyor.
     Uzun görüşmeler ve önerge trafiği arasında, torba tasarının 22 maddesi daha benimsendi.

      Başbakan Erdoğan da Meclis&rsquo;e gelerek bir süre Genel Kurul çalışmalarını izledi.

Neler Var?  
     Kabul edilen maddelere göre, İşsizlik Sigortası Fonunun bir önceki yıl prim gelirlerinin yüzde 30&rsquo;u, istihdamı artırmaya yönelik politika ve tedbirleri uygulamak amacıyla kullanılabilecek. 
     Bakanlar Kurulu, bu miktarı yarı oranında artırabilecek.

İşsizlik Ödeneği   
     Kısmi süreli çalışanların işsizlik ödeneğinden yararlanabilmelerine engel teşkil eden düzenleme, İşsizlik Sigortası Kanunundan çıkarılıyor. 

     Buna göre, &rsquo;&rsquo;Hizmet akitlerinin sona ermesinden önceki son 3 yıl içinde en az 600 gün sigortalı olarak çalışıp işsizlik sigortası primi ödemiş ve işten ayrılmadan önceki son 120 gün içinde prim ödeyerek sürekli çalışmış olma&rsquo;&rsquo; koşulu kaldırılıyor.

Kısa Çalışma  

     Ekonomik kriz nedeniyle işyeri faaliyetinin kısmen ya da tamamen durdurulması halinde 3 ayı aşmamak üzere kısa çalışma yapılabilecek.

     Kısa çalışma halinde İşsizlik Sigortası Fonu&rsquo;ndan kısa çalışma ödeneği ödenecek.

Deneme Süresi  

     İş sözleşmesine deneme süresi konması durumunda süresi en fazla 2 ay, ilk kez işe girenler için 4 ay olabilecek. 2 aylık süre toplu iş sözleşmeleri ile 4 aya kadar uzatılabilecek.

     İşyerlerine vergi levhası asma zorunluluğu da kaldırılacak, sadece levhayı bulundurmak yeterli olacak.