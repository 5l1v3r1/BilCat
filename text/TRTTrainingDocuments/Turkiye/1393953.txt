Albay Dursun Çiçek'in yargılandığı Demokrasiye Müdahale Planı Davası'nın görülmesine Silivri'de devam ediliyor.

Bir buçuk aylık aranın ardından görülen davada, sanıkların talepleri alınıyor. 

Onbeşinci duruşmaya, tutuklu yargılanan Albay Dursun Çiçek, Avukat Serdar Öztürk ile Aydınlık Dergisi Genel Yayın Yönetmeni Deniz Yıldırım katıldı. 

Yurtdışında bulunan firari sanık Bedrettin Dalan ile tutuksuz yargılanan MİT Eski İzmir Bölge Sorumlusu Özel Yılmaz, Bedrettin Dalan&rsquo;ın Özel Kalem Müdürü İlhami Ümit Handan ve Ulusal Kanal İstihbarat Şefi Ufuk Akkaya ise duruşmaya katılmadı.

Davayı gören İstanbul 13&rsquo;üncu Ağır Ceza Mahkemesi Başkanı Köksal Şengün, daha önce Yargıtay Ceza Genel Kurulu&rsquo;na gönderilen dava dosyasının  henüz geri gelmediğini belirtti. 

 Islak İmzalı Belge olarak da nitelendirilen Demokrasiye Müdahale Planı Belgesi&rsquo;nin Avukat Serdar Öztürk&rsquo;ün ofisinde ele geçirildiği iddia edilmişti.

 Belgede, Ak Parti Hükümeti ve bazı cemaatlere yönelik çeşitli komplo planlarının bulunduğu belirtilmişti.