Osmaniye'nin Kadirli ilçesinde yaşayan dünyanın en kısa kadını Elif Kocaman karnesini aldı.

 Osmaniye&rsquo;nin Kadirli ilçesinde yaşayan ve 
 72.6 santimlik boyluyla &rsquo;&rsquo;Dünyanın en kısa kadını&rsquo;&rsquo; olarak Guinness rekorlar 
 kitabına giren 23 yaşında, 7 kilo ağırlığındaki Elif Kocaman, karnesini aldı.

         Kocaman&rsquo;a, Kaymakam Abdul Rauf Ulusoy&rsquo;un talimatıyla evine yakın olan 
 Kadirli İlköğretim Okulu&rsquo;ndaki özel bir sınıfta, haftanın belirli günlerinde, 
 gönüllü öğretmen Hazım Yükselir tarafından eğitim öğretim veriliyordu.
         Öğretmen Yükselir, Elif&rsquo;in eğitim ve 
 öğretime biraz geç başladığını ancak okuma yazma isteğinin memnuniyet verici 
 düzeyde olduğunu söyledi.

         Okulda, öğrencilerin ve öğretmenlerin yoğun ilgisiyle karşılan Elif&rsquo;e 
 herkesin destek olduğunu belirten Yükselir, &rsquo;&rsquo;Elif, okuma yazma öğrenmek istiyor. 
 Biz de elimizden geldiği kadar yardımcı oluyoruz. 2 ay gibi bir sürede az da olsa 
 bir şeyler öğrendi. En azından adını yazabiliyor&rsquo;&rsquo; dedi.

         Elif Kocaman ise her öğrenci gibi kendisinin de karne sevinci yaşadığını 
 ve çok mutlu olduğunu ifade ederek, boyunun kısa olmasından dolayı ailesi 
 tarafından okula gönderilemediğini, geç de olsa okula başlamanın kendisi için çok 
 önemli olduğunu vurguladı.

         Guinness rekorlar kitabına girdikten sonra hayatının değiştiğini ve 
 herkesin kendisine yoğun ilgi göstermesinden memnun olduğunu belirten Kocaman, 
 &rsquo;&rsquo;Öncelikle okumak istiyorum. Eğitimime hiç ara vermeden devam ederek, Tıp 
 Fakültesi okuyup doktor olacağım. Doktor olduğumda benim gibi vücudu gelişmeyen 
 hastalara moral kaynağı olmak ve tedavi etmek istiyorum&rsquo;&rsquo; diye konuştu.

         Anne Hatun Kocaman da haftanın belirli günlerinde, Elif&rsquo;i kendisinin 
 götürüp getirdiğini belirterek, okuma yazma öğrenmesinde katkıda bulunanlara 
 teşekkür etti.