Diyarbakır'da 98 sanığın katıldığı KCK davasında, sanıklar Kürtçe savunma yapmaya kalkınca Mahkeme Başkanı sözlerini kesti. 

Diyarbakır 6&rsquo;ncı Ağır Ceza Mahkemesi&rsquo;nde görülen dava, saat 10.00&rsquo;da başladı. 
     Duruşmaya 79&rsquo;u tutuklu 98 sanık katılıyor. 

     Duruşmada, daha önce kimlik tespiti yapılamayan 17 sanığın kimlik tespiti yapıldı. 

     Kimlik tespiti sırasında önceki duruşmalarda yaşananlar tekrarlandı. 

     Sanıklar bilgilerini Kürtçe vermeye başlayınca, Mahkeme Başkanı, sanıkların kimlik bilgilerini kendisi okudu ve &quot;evet veya hayır&quot; diye görüş bildirmelerini istedi. 
     Sanıklar, kimlik tespitlerini de Kürtçe onayladı. 

     17 sanık hakkında, iddianamede isnat edilen suçların okunmasının ardından sanıkların savunmasına geçildi. 

     Sanıklar savunmalarını Kürtçe vermeye çalıştı, Mahkeme Başkanı sanıkların sözünü kesti. 

     Durum, tutanaklara &quot;Sanıklar Kürtçe olduğu değerlendirilen ancak Mahkeme Heyeti&rsquo;nin anlamadığı bir dilde konuştu&quot; şeklinde geçirildi. 

    Sanık savunmalarının tamamlanmasının ardından sanık avukatlarının savunma yapmaya başlaması bekleniyor.

     Mahkeme Heyeti,  sanık avukatlarının tahliye talebinin sonraki duruşmalarda değerlendirilmesine karar vermişti.

     Devletin birliğini ve bütünlüğünü bozmakla suçlanan sanıklar hakkında, 15 yıldan ağırlaştırılmış müebbet hapse kadar cezalar isteniyor.