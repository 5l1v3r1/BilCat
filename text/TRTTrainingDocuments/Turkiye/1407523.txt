Trafikte direksiyon başında cep telefonuyla yapılan görüşmelerin MOBESE kameralarıyla tespit edilmesi, kulaklıklara ilgiyi artırdı.

Trafikte direksiyon başında cep telefonuyla yapılan görüşmelerin MOBESE kameralarıyla tespit edilmesi ve cezaların kesilmeye başlanmasının ardından kulaklıklara ilginin arttığı bildirildi.

Türkiye&rsquo;de birçok kentte başlayan MOBESE uygulaması, sürücüleri trafik kurallarına daha fazla uymaya sevk ediyor. Hız, emniyet kemeri, ışık ihlalleri ve diğer sürücü hatalarını belirleyen MOBESE kameralarıyla direksiyon başında cep telefonu ile görüşen sürücülere de çekilen fotoğraflarla plakaya ceza işlemlerinin artmasının ardından sürücüler, kulaklıklara daha fazla ilgi 
gösteriyor.

Bursa&rsquo;da cep telefonu ve yan ürünlerini satan bir firmanın sahibi Şafak Narin, AA&rsquo;ya yaptığı açıklamada, kulaklığa olan ilginin son 1-2 aydır hissedilir derecede arttığını bildirdi.

        
Narin, müşterilerinin önemli bir kısmının direksiyon başında telefonla konuşurken yakalanıp, ceza yedikleri için kulaklık almaya geldiğini belirtti.
         
Kablosuz kulakların daha fazla tercih edildiğini vurgulayan Narin, &quot;Kablolu kulaklıklar çabuk bozulduğu için kablosuzlar daha fazla ilgi görüyor. Önümüzdeki dönemde satışların daha da artacağını düşünüyoruz&quot; diye konuştu.
         
Kadın Sürücü Daha Fazla Kullanıyor
Narin, kadın sürücülerin kulaklığı erkeklere oranla daha fazla kullandığına dikkati çekti.
         
Kablosuz kulaklığın &quot;kaba&quot; görünüşü nedeniyle kulakta kötü durduğunu düşünen erkeklerin telefonla direkt konuşmayı tercih ettiğini ifade eden Narin, &quot;Kadınlar ise uzun saçlarıyla örtebildikleri için kulaklığa daha fazla ilgi gösteriyor. Ayrıca kadın sürücüler erkeklere oranla kurallara daha fazla özen gösteriyor. Erkekler ise cezayı yedikten sonra kulaklık almaya geliyor&quot; dedi.
         
Sağlık İçin Kullanan da Var
Narin, bazı müşterilerinin ise trafik kuralı veya cezalardan korktuğu için değil, sağlıklarını düşünerek kulaklık aldığını kaydetti.

Narin, kablosuz kulaklıkların orijinal ve yan sanayi ürünü olmak üzere iki sınıfa ayrıldığını, orijinallerinin fiyatının 50 ile 120, yan sanayi ürünlerinin fiyatının ise 25 ile 50 lira arasında değiştiğini sözlerine ekledi.