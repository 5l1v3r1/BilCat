Gazeteci Hrant Dink Ailesi bakanlara mektup gönderdi. Mektupta ise Dink Ailesinin bazı hatırlatmalar ve istekleri yer aldı...


Dışişleri, İçişleri ve Adalet Bakanlarına mektup gönderen Dink Ailesi, Avrupa İnsan Hakları Mahkemesi&rsquo;nin verdiği kararın uygulanmasını istedi.
    
Mektuplarda, Avrupa İnsan Hakları Mahkemesi&rsquo;nin 14 Aralık 2010 tarihinde kesinleşen kararı hatırlatıldı. 

Mektup&rsquo;da Geçen İfadeler Şöyle:
&quot;Hrant Dink&rsquo;in öldürüleceği bilgisine sahip oldukları halde önleyici, koruyucu önlemler almayan bütün sorumluların tespit edilerek cinayetin işleneceğini bildikleri halde neden hareketsiz kaldıklarının, cinayetin önlenmesi ve cinayet işlenmeden şüphelilerin yakalanması konusunda yasaların yüklediği görevi neden yerine getirmediklerinin tespiti ile sorumlular hakkında caydırıcı cezai yaptırımlar uygulanması acilen gerçekleştirilmelidir.&quot;

Aileden Daha Etkin Soruşturma İsteği...
Ailenin bundan sonra daha etkin bir soruşturma talebi şu şekilde dile getirilmiş:
&quot;Cinayetin ardından, delilleri yok eden, gizleyen, değiştiren, katil zanlısına kahraman muamelesi yapan tüm sorumlular hakkında etkili soruşturmalar yürütülmelidir.&quot;

&quot;Kapatılan Dosyalar Yeniden Açılmalı&quot;
Bunun yanında kapatılan dosyaların yeniden açılması da Dink Ailesinin istekleri arasında...     

&quot;Trabzon savcılığınca yürütülen ancak cezasızlıkla sonuçlanan tüm soruşturmalar yeniden yargılama konusu yapılmalıdır.&quot;

&quot;Cinayetin Arkasındaki Odak Aydınlatılmalı&quot;
En önemli taleplerden biri de cinayetin arkasındaki odağın aydınlatılması.

&quot;Etkin ve derinlemesine soruşturmalar yoluyla cinayetin ardındaki saik saptanmalıdır.&quot;

Türkiye 133 Bin Avro Cezaya Çarptırılmıştı...
Hrant Dink&rsquo;in muhtemel saldırılara karşı korunmamasını ifade özgürlüğü ihlali olarak değerlendiren Avrupa İnsan Hakları Mahkemesi Türkiye&rsquo;nin 133 bin avro tazminat ödemesine karar vermişti