Liverpool'un Hollandalı futbolcusu Ryan Babel, hakem Webb'in fotomontajla Manchester United forması giydirilmiş bir fotoğrafını yayımlamıştı.

İngiltere Futbol Federasyonu, bir sosyal paylaşım sitesinde hakem Howard Webb ile dalga geçen Liverpool&rsquo;un Hollandalı futbolcusu Ryan Babel&rsquo;e 10 bin sterlin para cezası verdi.
Federasyon Kupası maçında Manchester United ile deplasmanda karşılaşan Liverpool, 1-0 yenilerek kupaya veda etmişti. Karşılaşmada Manchester United lehine verdiği penaltı ve Steven Gerrard&rsquo;a gösterdiği kırmızı kart nedeniyle hakem Webb&rsquo;in kararları tartışılmıştı.
Maç sonrasında, bir sosyal paylaşım sitesinde, hakem Webb&rsquo;in fotomontajla Manchester United forması giydirilmiş bir fotoğrafını yayımlayan Babel, fotoğrafın altına, &rsquo;&rsquo;Ve ona en iyi hakemlerden biri diyorlar. Şaka gibi&rsquo;&rsquo; yazmıştı.
Babel, fotoğrafı yayımlamasının ardından attığı diğer mesajda ise &rsquo;&rsquo;Koyduğum fotoğraf ciddiye alındıysa özür dilerim. Bu önemli bir maçın kaybedilmesinin ardından verilen sıcak bir tepkiydi. Howard Webb&rsquo;den özür dilerim&rsquo;&rsquo; ifadelerine yer vermişti.