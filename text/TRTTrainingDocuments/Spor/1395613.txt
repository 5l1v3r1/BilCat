Sportif direktör Ömer Çakmak görevinden istifa etti.  Olağanüstü kongre için  bazı kulüp  üyeleri de imza toplamaya başladı.

Bank Asya 1&rsquo;nci  Lig&rsquo;de mücadele eden Diyarbakırspor sıkıntılı günler yaşıyor.

Alacakları ödenmediği için futbolcular takımdan birer birer ayrıldı. Ardından da futbol federasyonu takıma transfer yasağı getirdi.

Yaşanan sıkıntılar karşısında sportif direktör Ömer Çakmak da  görevinden istifa etti.

Bu arada bir grup delege  olağanüstü kongre için girişim başlattı.

Grup adına konuşan eski yönetici Selahattin  Gönülaçar, &quot;takım kayyuma kalsa daha iyi yönetilir diyerek kötü gidişe işaret&quot; etti.

Gönülaçar, mevcut yönetimi de istifa etmeye ya da olağanüstü kongreye davet etti.