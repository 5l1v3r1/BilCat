Çetin Sümer başkanlığındaki yönetim kurulu, kongre kararı alarak görevi bıraktığını açıkladı.

Bank Asya 1. Lig&rsquo;de mücadele eden Diyarbakırspor Kulübü Başkanı Çetin Sümer kongrede kesinlikle aday olmayacaklarını söyledi. 
     
Başkan Çetin Sümer, kulüp binasında düzenlediği basın toplantısında, 8 Ocak 2011 günü Vali Mustafa Toprak&rsquo;ın basına yaptığı açıklamada, yönetimin görevi bırakmasını ve hatta delegeleri göreve çağırarak kongre kararı almalarını istediğini hatırlattı.

Futbolcuların alacaklarını ödeyemedikleri için birçok futbolcunun yasal haklarını kullanarak mukavelesini feshettiğini belirten Sümer şöyle konuştu:

&rsquo;&rsquo;Devre arası olmasına rağmen TFF borçlarımızdan dolayı lisans çıkarma, yani transfer yapma hakkımız olmadığından ve bu borçları ödemek için kaynak bulamadığımızdan dolayı kulübümüz çok zor durumda kalmıştır. Sayın valimizin bu açıklamasından yola çıkarak ilimizin en büyük mülkü idare amiri olarak tavsiyesine uyuyoruz. Diyarbakırspor, Diyarbakırlıların canıdır, bu canın acımaması için sayın valimizin vaatleri ve sözleri üzerine yönetim olarak kongre kararı almış bulunmaktayız. Ben ve yönetimdeki hiçbir arkadaşım bu kongrede kesinlikle aday olmayacağız. Tam aksine aday olacaklara destek sözü veriyoruz.&quot;

Valimizin Açıklaması Teminattır

Çetin Sümer konuşmasını şöyle sürdürdü:

&quot;Bu saat itibari ile görevimi bırakıyorum ve sayın valimizden ricamız, kulübün bütün yetkilerini tayin edeceği veya atayacağı kişilere devretmeyi, taahhüt ediyoruz. Ancak bugün itibari ile kulübümüzün Çaykur Rizespor deplasmanına gidebilmesi için sayın valimiz Mustafa Toprak&rsquo;ın acilen gerekli atamayı yapıp takımızın sahaya çıkması gerekmektedir. Ben Diyarbakırlı olarak üstüme düşen görevi seve seve yapıyorum. Bugün itibari ile bu kararı aldığımdan dolayı kulübümüzün herhangi bir, gerek TFF nezdinde, gerekse maçlarda eksik olan bir işlemi doğarsa sorumluluğu kabul etmiyorum. Sayın valimizin bu açıklaması Diyarbakırspor kulübü için ileriye dönük bir teminat gözükmektedir. Valimizin, Diyarbakır halkına ve Diyarbakırspor kulübüne önem vererek böyle bir teminat vermesinden onur duydum, gurur duydum. Diyarbakırspor taraftarları adına teşekkür ediyorum. Bu teminat bizim için çok büyük bir fırsattır.&rsquo;&rsquo;

Sümer, olağanüstü kongrenin 2 Şubat 2011 günü Ziya Gökalp Spor Salonu&rsquo;nda yapılması için karar aldıklarını da sözlerine ekledi.