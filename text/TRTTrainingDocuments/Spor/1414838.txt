Erzurum'da devam eden Universiade 2011- 25. Dünya Üniversiteler Kış Oyunları'nda heyecan sürüyor.

25. Dünya Üniversiteler Kış Oyunları Kuzey Kombine takımlar K95 atlayışlarında birinciliği Japonya elde etti.

Türk Telekom Kayakla Atlama Kuleleri&rsquo;nde 7 ülkenin katıldığı atlama yarışlarında Keita Katagiri, Shun Yamamoto ve Aguri Shimizu&rsquo;dan oluşan Japonya 321,4 puanla birinciliğe ulaşırken, bu ülkeyi 315,8 puanla Almanya ve 315 puanla Polonya takip etti.

25. Dünya Üniversiteler Kış Oyunları bayanlar curlingde Türkiye, Japonya&rsquo;ya 12-4 yenildi.

Curling Arena&rsquo;da bayanlar curlingde bugün yapılan diğer maçlarda ise Büyük Britanya, Çin&rsquo;i 6-4, Güney Kore, Çek Cumhuriyeti&rsquo;ni 11-5, Almanya, Kanada&rsquo;yı 8-4 ve Rusya da Polonya&rsquo;yı 7-5 yendi.

Kandilli Kayak Merkezi&rsquo;nde yapılan Biatlon erkekler 10 kilometre sprint yarışlarında ise Ukrayna&rsquo;dan Artem Pryma 28.25,3&rsquo;lük derecesiyle altın madalya kazandı.

Yarışta Ukrayna&rsquo;dan Sergii Semenov 28.31,7&rsquo;lik derecesiyle gümüş, Rusya&rsquo;dan Evgeniy Garanichev de 28.38,9 ile bronz madalya kazandı.

Yarışta 6 Türk sporcu mücadele ederken, en iyi dereceyi 28. olan Ahmet Üstüntaş elde etti. Ahmet, 32.42,3&rsquo;lük derecesiyle yarışı, birinci olan Pryma&rsquo;nın 4 dakika 17 saniye gerisinde tamamladı.

Türk sporculardan Orhan Gazi Civil 31, Uğur Akman 33, Müjdat Boz 37, Recep Efe 38, Ekrem Yıldırım da 42. oldu.