Beşiktaş Teknik Direktörü Bernd Schuster, Ziraat Türkiye Kupası'nda Trabzonspor karşısında galip gelip turu geçtikleri için mutlu olduğunu söyledi.


Schuster, 2-1 kazandıkları Trabzonspor maçı sonrası düzenlediği basın toplantısında, özellikle karşılaşmanın ilk yarısında iyi oynadıklarını kaydederek, &rsquo;&rsquo;Bugün maçı kazanıp turu geçmek istiyorduk. İlk yarıda iyi oynadık, hırslı ve istekliydik, sonucunda da 2 gol bulduk. İkinci yarının başına Bucaspor maçındaki gibi iyi başlamadık. Santradan sonra gol yedik. Sonra da rakibin bir topu direkten döndü. Ancak toparlanıp istediğimiz galibiyeti aldık&rsquo;&rsquo; ifadelerini kullandı.

Alman teknik adam, bugün Trabzonspor dışında gruptaki diğer ekip olan Gaziantep Büyükşehir Belediyespor&rsquo;un da rakipleri olduğunu belirterek, &rsquo;&rsquo;Bu nedenle maçı kazanmalıydık. Bugün sahadaki iki takımdan biri elendi. Bu elenen takım biz olmadığımız için mutluyum&rsquo;&rsquo; dedi.

Trabzonspor&rsquo;un bu kadroyla çıkacağını beklemediğini anlatan Schuster, şöyle devam etti:

&rsquo;&rsquo;Ama bizim için önemli olan Trabzonspor&rsquo;un hangi takımla çıktığı değil, bizim kazanmamız gerektiğiydi. Takımımızın ligin ilk yarısındaki maçlara oranla çok daha fazla takım olduğunu ve iyi işler yaptığını sizler de görebiliyorsunuzdur. Bizim gelişme içinde olduğumuz ortada ve bunun üzerine koymak istiyoruz.&rsquo;&rsquo;