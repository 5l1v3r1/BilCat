25. Dünya Üniversiteler Kış Oyunları'nda ) buz hokeyi erkekler (A) Grubu sekizinci maçında Türkiye, Japonya'ya 18-0 yenildi. 

Türkiye, Japonya karşısında oyun kurmakta başarılı olamadı. Karşılaşmaya ilk periyottan itibaren etkili başlayan konuk ekip, maçın 5. dakikasında Ebata ile 1-0 öne geçti. Hücumun yanı sıra savunmada da yetersiz kalan milli takım, kalesinde üst üste goller gördü. Terao&rsquo;nun golüyle durumu 2-0 yapan Japon milli takımı, hemen ardından Gorai ve İkeda&rsquo;nın asistini değerlendiren Takami ile üçüncü golüne ulaştı.         

Periyodun bitmesine 4 dakika kala Japonya, Mizuuchi&rsquo;den gelen golle durumu 4-0 yaptı. Başka gol olmayınca, birinci periyot bu skorla sona erdi. Japon takımı, ikinci periyotta da atağını sürdürdü ve kalesini gole kapattı. İkinci golünü atan Mizuuchi&rsquo;yle 5-0 öne geçen konuk takım, Ebata, Motono ve Sakagami&rsquo;den art arda gelen gollerle de durumu 8-0 yaptı. Periyodun bitmesine 2,5 dakika kala Japonya&rsquo;nın son golünü ise Akimoto&rsquo;nun asistiyle Hozumi kaydetti: 9-0. 

Üçüncü periyot başladıktan hemen sonra, Türkiye kalesinde 3 gol daha gördü. Sato&rsquo;dan sonra Takami, ondan sonra da Terao, pakı kaleye gönderdi ve durum  12-0 oldu. Art arda gelen gollerle motivasyonunu yitiren milli takım, periyodun bitmesine 5 dakika kala kalesinde 3 gol daha gördü. Japonya&rsquo;nın 13&rsquo;üncü ve 14. golü Hatura&rsquo;dan geldi. 15. golü ise İkeda kaydetti. Üçüncü golünü kaydeden Ebata da Haruta ve Sakagami&rsquo;nin asistiyle gole ulaştı ve durum 16-0 oldu. Karşılaşmanın tamamlanmasına 4 dakika kala Japonya 2 gol daha kaydetti. Bu golleri ise Mizuuchi ile Terao attı. Karşılaşma, 18-0 Japonya&rsquo;nın üstünlüğüyle sonuçlandı.

Erzurum Valisi Sebahattin Öztürk&rsquo;ün de izlediği maça, aralarında sporcuların ailelerinin de bulunduğu vatandaşların ve basının ilgisi oldukça yoğun oldu. Salonun girişinde uzun kuyruklar oluşturan vatandaşlar, koltukların hemen hepsini doldurdu. Maç boyunca tezahüratı eksik etmeyen Türk taraftarlar, ikinci periyodun ortalarında Burak&rsquo;a çarparak yere düşmesine neden olan rakip takımın bir oyuncusunu, uzun süre yuhaladı.

Karşılaşma, salona kurulan dev ekrandan da aynı anda yayınlandı.

Buz Hokeyi Erkek Milli Takımı&rsquo;nın antrenörü Tarık Göçmen, &rsquo;&rsquo;Karşılaştığımız takımlar, dünyanın üst düzey takımları. Türk halkı ve Türk basınının, skorları değerlendirirken bunu göz önüne almasını rica ediyorum&rsquo;&rsquo; dedi.

Göçmen, maçın ardından düzenlediği basın toplantısında, milli takımın Çek Cumhuriyeti&rsquo;ne 16-0, bugünkü maçta da Japonya&rsquo;ya 18-0 yenilmesine atıfta bulunarak, skorların insanları yanıltmaması gerektiğine dikkati çekti. 

Kamuoyunda, bayan veya erkek milli takımları için skorlarla ilgili tahminler 
 yapıldığını belirten Göçmen, şöyle konuştu: 

&rsquo;&rsquo;Burada tüm branşlar adına konuşmam belki yanlış olur ancak bir vatandaş 
 olarak konuşursam, Türk takımlarının işi çok zor. Tek isteğim, Türk vatandaşlarının sporcularımıza destek olması. Buradaki branşlar Türkiye için çok yeni. Dünyanın en alt grubunda oynayan bir takımız. Karşılaştığımız takımlar, dünyanın üst düzey takımları. Bizlere karşı basında çok sert eleştiriler oluyor.&rsquo;&rsquo;

Göçmen, sporcularının üzerinde, Türk halkının önünde oynuyor olmaktan dolayı bir baskı olduğunu da vurguladı.