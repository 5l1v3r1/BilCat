Bursaspor Kulübü Başkanı İbrahim Yazıcı, 2-0 kazandıkları Galatasaray maçıyla ilgili olarak, ''Şampiyonluk için yeniden iddialıyız'' dedi.

İbrahim Yazıcı, karşılaşmanın ardından gazetecilere yaptığı açıklamada, geçen haftaki Konyaspor beraberliğinin ardından bu akşam Galatasaray karşısında aldıkları galibiyetin çok iyi olduğunu belirtti. 

Bursaspor&rsquo;un zirve yarışında yoluna devam ettiğini kaydeden Yazıcı, &rsquo;&rsquo;Bundan sonra kayıpsız da devam edeceğiz&rsquo;&rsquo; diye konuştu.

Yazıcı, bir gazetecinin yeşil-beyazlı takımın yeni transferi Kenny Miller&rsquo;in tartışmalı bir gol attığını belirtmesi üzerine, &rsquo;&rsquo;Ben yorum yapmam. Onu yorumcular yapsın. Kenny bugün iyi bir transfer olduğunu gösterdi&rsquo;&rsquo; değerlendirmesinde bulundu.

Yeşil-beyazlı takımın zirvedeki rakiplerinden Fenerbahçe ve Trabzonspor&rsquo;un  karşılaşacaklarının hatırlatılması üzerine ise Yazıcı, şunları söyledi:

&rsquo;&rsquo;Fenerbahçe-Trabzonspor maçını değil, biz kendimizi düşünüyoruz. Her maça galibiyet için çıkıyoruz. Şampiyonluk için yeniden iddialıyız. Şuanda liderle puan farkı 2&rsquo;ye indi ama erken havaya da girmek istemiyoruz. Yolumuz uzun.&rsquo;&rsquo; 

Başkan Yazıcı, &rsquo;&rsquo;Takımın yıldız oyuncularından Sercan Yıldırım&rsquo;ın transferi halen gündemde. Bu oyuncu satılacak mı?&rsquo;&rsquo; sorusuna ise &rsquo;&rsquo;Zirve yarışında olan bir takımız, yıldız oyuncularımızı niçin satalım? Yine ısrarla söylüyorum yıldız oyuncu satmayacağız tam tersine takıma kimleri kazandırabiliriz bunun çalışmalarını yapıyoruz. Yeni oyuncular almak istiyoruz&rsquo;&rsquo; yanıtını verdi.