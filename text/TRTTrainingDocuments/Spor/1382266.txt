Beşiktaş, Portekizli futbolcular Simao Sabrosa, Hugo Almeida ve Manuel Fernandes ile resmi sözleşmeyi imzaladı.

Beşiktaş daha önce anlaşmaya vardığı üç Portekizli oyuncu ile resmi sözleşme imzaladı.
 
Siyah-beyazlı kulüp, Simao ile 2.5, Almeida ile de 3.5 yıllık sözleşme imzaladı. Manuel Fernandes ile de 6 aylık kiralık sözleşmesine imza atıldı.
 Demirören: Hedefler Bitmedi  
 İmza töreninde konuşan başkan Yıldırım Demirören, Beşiktaş için önemli günlerden birini yaşadıklarını belirterek, &quot;Kadromuza çok değerli oyuncular katıyoruz&quot; dedi.
 
Bunun gurur ve mutluluğunu yaşadıklarını kaydeden Demirören, &quot;Böyle değerli üç oyuncuyu Türkiye&rsquo;yi ve Beşiktaş&rsquo;ı seçmesi sadece bizim için değil, Türk futbolcu için de çok önemli&quot; diye konuştu.
 
Sezon başındaki Quaresma ve Guti transferiyle Beşiktaş&rsquo;ın Avrupa seviyesine çıktığını vurgulayan Yıldırım Demirören, &quot;Bu transferleri yaparken hedefimiz önümüzdeki sezonun kadrosunu oluşturmaktı. Hedefler bitmedi. Galibiyet rekorunu daha yukarı çıkarmayı hedefliyoruz. Bu değerli arkadaşlarımız formayı giydiğinde en iyisini yapacaklar. Böyle oyuncuların gelmesi genç oyunculara örnek olması bakımından da çok önemli&quot; diye konuştu.
 Avrupa&rsquo;da Önemli Başarılar Kazanmak İstiyoruz  
 Avrupa&rsquo;daki hedefler konusundaki soruları yanıtlayan Demirören, &quot;Yanımızdaki oyunculardan sadece birini Avrupa kupasında oynatacağız. Hocamız buna karar verecek. Türkiye liginin yanı sıra önümüzdeki sezonların hedefleri de var. İnanmak başarının yüzde 50&rsquo;sidir. Bu sezon olmasa da önümüzdeki sezon Avrupa&rsquo;da tarihin en önemli başarılarını sağlamak istiyoruz. Kalite olarak üçünün de Türkiye&rsquo;ye faydalı olacağını düşünüyorum&quot; diye konuştu.
 
Yıldırım Demirören, rekabet ortamında altyapıdan fazla futbolcunun oynatılamayabileceğini vurgulayarak, &quot;Necip takımda oynuyor. Altyapıdan 5 oyuncuyu daha Antalya&rsquo;ya götürüyoruz. Muhammet Demirci bu oyunculardan biri olacak. Kapıyı açıyoruz. Ama o rekabeti herkesle beraber yapmalıyız&quot; diye konuştu.
 
Yapılan transferlerin ardından &quot;Ronaldo ve Messi isimlerini de duyabilecek miyiz&rsquo;&rsquo; sorusunu ise başkan Demirören, &rsquo;&rsquo;İnşallah. Hayatta olmaz diye bir şey yok. Sezon başında Quaresma&rsquo;yı telaffuz ettiğimizde basının yüzde 90&rsquo;ı da buna inanmadı. Sezon ortasında üçünün geleceğini söylediğimizde de inanmadılar. Hepsi Beşiktaş&rsquo;ı tercih etti. Türk futbolu için çok önemli&quot; diye yanıt verdi.
 Beşiktaş&rsquo;ta En İyisini Yapacağız  
 Başkanın konuşmasının ardından söz alan futbolcular, Beşiktaş&rsquo;a transfer oldukları için mutlu olduklarını söylediler.
 
Atletico Madrid&rsquo;den Beşiktaş&rsquo;a transfer olan Simao, yeni takımı için elinden geleni yapacağını belirterek, &quot;Taraftar ve camiaya istekli olduğumu göstereceğim. Burada olmaktan mutluyum. Beşiktaş gelişmeye açık büyük bir kulüp&quot; dedi.
 
Golcü oyuncu Hugo Almeida ise en iyisini yapıp, atacağı gollerle takıma yardımcı olmak istediğini söyledi.
 
Kiralık olarak forma giyecek Fernandes ise Beşiktaş&rsquo;ın büyük bir kulüp olduğuna dikkat çekerek, &quot;6 aylık süre içinde Beşiktaş&rsquo;ın hedefleri için yardımcı olmaya çalışacağım. Taraftarlarıyla çok büyük bir kulüp. Şu anda gerçekçi olmamız gerekiyor. 14 puan gerideyiz. Ligin ikinci yarısında 3-4 hafta içinde alacağımız sonuçlar durumu belli eder. Zor olacak. Bu konuda yalan söyleyemeyeceğim&quot; şeklinde konuştu.