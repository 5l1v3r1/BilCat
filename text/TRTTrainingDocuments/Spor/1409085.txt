FIBA Erkekler Eurochallenge Kupası'nda liderliğe yükselen Pınar Karşıyaka, 10. maçta 8. galibiyetini aldı.

Basketbolda, FIBA Erkekler Eurochallenge Kupası (J) Grubu&rsquo;nda Slovenya&rsquo;dan KK Krka Novo Mesto&rsquo;yu 94-74 yenerek, grupta liderliğe yükselen Pınar Karşıyaka, bu sezon kupada oynadığı 10. maçta 8. galibiyete ulaştı.
 Kupaya eleme turundan başlayan Pınar Karşıyaka, bu turda oynadığı her iki maçı kazandıktan sonra grubunda oynadığı 8 maçta 6 galibiyet ve 2 yenilgi aldı. 
 Bu grubu lider tamamlayan ve son 16 takım arasına kalan Pınar Karşıyaka (J) Grubu&rsquo;nda oynadığı ilk iki maçı da kazanarak, liderliğe yükseldi.
 Yeşil kırmızılı ekip, kendi evinde oynadığı 5 karşılaşmada yenilmedi.
 Grupta 1 Şubat Salı günü Pınar Karşıyaka-Dexia Mons-Hainaut (Belçika) ve KK Krka Novo Mesto (Slovenya)- Antwerp Giants (Belçika) maçları oynanacak.