İkinci yarı hazırlıklarının 4. gününde sakat futbolcu sayısı 6'ya yükseldi.

İkinci yarı hazırlıklarına 4 Ocak Salı günü başlayan Fenerbahçe&rsquo;de sakat futbolcuların sayısı gün geçtikçe artıyor.
 Sarı-lacivertlilerde ikinci yarı hazırlıklarının 4. gününde sakat futbolcuların sayısı 6&rsquo;ya yükseldi.
 Tedavileri süren Güiza, Stoch, Dia ve Niang&rsquo;ın yanı sıra bugün de kaleci Volkan ve Cristian sakatlıkları nedeniyle idmana çıkmadı.
 Kaleci Volkan Demirel&rsquo;in alt karın kasının kemikle birleştiği noktadaki lifte aşırı zorlanmadan dolayı küçük bir yırtığı olduğu açıklandı.
 Cristian&rsquo;ın ise sağ arka adale grubunda zorlamaya bağlı ödem olduğu bildirildi. Volkan ve Cristian&rsquo;ın tedavisine başlandığı kaydedildi.
 Fenerbahçe&rsquo;de sağ baldırına darbe aldığı için dünkü antrenmanlara katılamayan Andre Santos ise iyileşti.
 Takımla birlikte bugün antrenman yapan Brezilyalı futbolcunun hırslı olduğu dikkati çekti.