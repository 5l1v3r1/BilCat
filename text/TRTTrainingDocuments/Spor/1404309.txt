Galatasaray Kulübü yönetim kurulu üyeleri Doğan Yalçınkaya ve Vedat Eşkinat, istifa etmeyeceklerini açıkladılar. 

Galatasaray Kulübü Başkanı Adnan Polat&rsquo;ın istifaya davet ettiği yönetim kurulu üyeleri Doğan Yalçınkaya ve Vedat Eşkinat da ikinci başkan Mehmet Helvacı gibi istifayı düşünmediklerini açıkladılar. 
 Başkan Polat&rsquo;ın düzenlediği basın toplantısının ardından yazılı açıklama yapan yöneticilerden Yalçınkaya, Galatasaray camiasının tüm paydaşları ile bütünlüğü ve saygınlığına yönelik endişelerini ifade ettiği için istifasının istenmesini şaşkınlık ve üzüntü ile izlediğini, ancak Galatasaray sevgisi ve sorumlulukları nedeniyle istifa etmeyeceğini belirtti. 
 Polat&rsquo;ın istifasını istediği yöneticilerden Vedat Eşkinat, istifa etmeyeceğini, bir an önce genel kurul toplantısı yapılmasının gerekliliğine inandığını belirterek, şunları kaydetti: &quot;Galatasaray Spor Kulübü üyelerinin onurlu oylarıyla 27 Mart 2010 tarihinde yapılan olağan genel kurul toplantısında, yönetim kurulu üyeliğine seçilmiş bulunmaktayım. Bu onurlu görevi, genel kurul üyelerinin talepleri ve bana verdikleri &quot;Yönetim kurulunda kendilerini temsil&quot; sorumluluğu çerçevesinde ve yalnızca onların arzu ettikleri süreye bağlı olarak sürdürmekteyim ve sürdüreceğim.&quot;