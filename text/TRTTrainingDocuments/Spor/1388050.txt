15 Ocak'ta yapılacak açılış ile ilgili, İl Spor Güvenlik Kurulu Toplandı.

İstanbul Valisi Hüseyin Avni Mutlu, Galatasaray&rsquo;ın ligin ikinci yarısında maçlarını yapacağı Türk Telekom Arena&rsquo;nın 
iyi bir şekilde açılması için alınan tedbirlerin yeterli olduğunu söyledi.
Vali Mutlu, 15 Ocak&rsquo;ın, İstanbul için çok önemli bir stadyum olan, Türk Telekom Arena&rsquo;nın açılışına sahne olacağını belirterek, şunları söyledi:
&rsquo;&rsquo;Bu toplantımızda, Büyükşehir Belediyemiz, Emniyetimiz, Kulübümüz, Gençlik Spor İl Müdürlüğümüz, karayolları ve diğer kuruluşlarla hep birlikte mevcut durumu tahlil ettik. Bundan sonraki süreçte de yapılacak olanları değerlendirdik. Bu koordinasyon çalışmalarımız önümüzdeki günlerde de uyumlu bir şekilde devam edecek. Şu an itibariyle Türk Telekom Arena&rsquo;nın iyi bir şekilde açılması için alınan tedbirlerin yeterli olduğunu görüyoruz. Bundan sonraki süreçte de yapılması gereken çalışmalar var. 52 bin kişilik stadyumun Türk sporuna futboluna, hazır olduğunu gördük. Galatasaray Kulübümüze, spora, Türk milletine hayırlı uğurlu olmasını temenni ediyorum.&quot;