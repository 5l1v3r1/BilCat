Yeşil Beyazlıların Antalya kampı sona erdi. 


Teknik direktör Ertuğrul Sağlam, güzel bir kamp dönemi geçirdiklerini belirterek, &rsquo;&rsquo;Üst düzey bir profesyonellik anlayışıyla sorumluluk alarak kampı tamamlayan oyuncularıma teşekkür ediyorum&rsquo;&rsquo; dedi.

Sağlam, Antalya kampında oynadıkları hazırlık maçlarının oldukça faydalı 
geçtiğini ifade ederek, şunları söyledi:

&rsquo;&rsquo;Insua&rsquo;nın sakatlığı dışında sakatlık olmaması da bizim için sevindirici. Üst düzey bir profesyonellik anlayışıyla sorumluluk alarak kampı tamamlayan oyuncularıma teşekkür ediyorum. Buradaki anlayışın öncelikle kupa, daha sonra da lige yansıyıp, sezon sonunda her iki kulvarda da taraftarımızla birlikte mutlulukları yaşamayı düşünüyoruz. Ziraat Türkiye Kupası&rsquo;nda oynayacağımız İstanbul Büyükşehir Belediyespor maçının hazırlıklarına yarından itibaren kendi tesislerimizde başlayacağız. Bu maç bizim için çok önemli bir hale geldi. Taraftarlarımızdan yoksun olarak çıkacağımız kupa maçında iyi bir sonuç 
alarak, gruptan çıkmayı garantilemek istiyoruz.&rsquo;&rsquo;

Sağlam, 3-4 oyuncuyla transfer görüşmesi yaptıklarını da kaydederek, transfer konusunun hafta sonuna kadar netleşeceğini sözlerine ekledi.