''Kenan Sofuoğlu'nun yarışması F1'e alternatif olacak. Kenan'ın yarışması F1'in son 3 sezonda topladığı seyirci sayısına, bir yarışta ulaşacak"

Formula 1&rsquo;de Türkiye Grand Prix&rsquo;sinin düzenlendiği İstanbul Park&rsquo;ta motosiklet yarışmalarının da yapılması konusunda Motosiklet Federasyonu ile organizasyon şirketi arasında anlaşma sağlandı. Federasyon bu yıl İstanbul Park&rsquo;ta Yunan motosikletçilerin de katılacağı 4 pist yarışması düzenleyecek.
Motosiklet Federasyonu Başkanı Bekir Yunus Uçar, şirketle yarışmalar için günlük kullanım ücreti üzerinden anlaşma yaptıklarını söyleyerek &rsquo;&rsquo;Uygun bir rakamda anlaşma sağladık. İstanbul Park&rsquo;ta Türkiye Pist Şampiyonası&rsquo;nı gerçekleştireceğiz. Buna mecburuz, yarışma yapmadan spor olmaz&rsquo;&rsquo; dedi.
Türkiye Pist Şampiyonası&rsquo;nın 6 ayaktan oluştuğunu, 4 yarışmanın İstanbul Park&rsquo;ta, diğer ikisinin de Yunanistan&rsquo;da gerçekleştirileceğini belirten Uçar, &rsquo;&rsquo;Yurt dışındaki yarışma ile sporcular tecrübe kazanıyor. Ayrıca sosyal bir etkinlik oluşuyor. İstanbul Park&rsquo;taki yarışmaya da Yunan sporcuları davet edeceğiz&rsquo;&rsquo; diye konuştu.
&rsquo;&rsquo;Pist sahibi olarak Kenan Sofuoğlu&rsquo;nun yarışmasını getirmek temel hedefimiz&rsquo;&rsquo; diyen Uçar, sözlerini şöyle tamamladı:
&rsquo;&rsquo;Kenan Sofuoğlu&rsquo;nun yarışması F1&rsquo;e alternatif olacak. Özellikle Kenan&rsquo;ın yarışması F1&rsquo;in son 3 sezonda topladığı seyirci sayısına, bir yarışta ulaşacaktır. 60 bin seyirciyi rahatlıkla oraya getirebiliriz. Bu pist bizim kullanımımızda olduğunda gerçekleşir.&rsquo;&rsquo;
Pist yarışmalarının daha önce Kocaeli&rsquo;nin Körfez ilçesindeki pistte gerçekleştirildiğini anlatan Uçar, açıklamasını şöyle sürdürdü:
&rsquo;&rsquo;Körfez Pisti, bizim getirdiğimiz yarışma standardının çok altında kaldı. Körfez ve Kocaeli Belediyelerine yazılı olarak müracaat ettik. Bize devredilirse uluslararası yarışma yapılabilecek duruma getirmek için yatırım yapabileceğimizi bildirdik. Tahsis olursa biz orayı çok ciddi yatırımla mükemmel bir yarış ve eğitim alanı haline getireceğiz. Şu an bu şartlarda orada kesinlikle yarışma yapmayız. Zaten kimse de yarışmak istemiyor.&rsquo;&rsquo;