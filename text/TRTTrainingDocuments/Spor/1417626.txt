Ziraat Türkiye Kupası çeyrek final ilk maçında Bucaspor'u 2-0'lık skorla mağlup eden Gençlerbirliği, yarı final yolunda önemli bir avantaj elde etti. 

Maçın ardından düzenlenen basın toplantısında Gençlerbirliği Teknik Direktörü Ralf Zumdick, &quot;Galibiyet elde ettiğimiz için mutluyuz, ama ligdeki maç bizim için daha önemli. Aynı performansı Pazar günü de sahada sergilemeliyiz. İki takım için de önemli maç. Bu maçta dinlendirdiğimiz futbolculardan daha çok yararlanacağız ve ligdeki maçta da galip gelmek istiyoruz&quot; ifadelerini kullandı.