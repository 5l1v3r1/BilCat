Denizlispor Teknik Direktörü Hamza Hamzaoğlu takımının Gaziantep Büyükşehir Belediyespor'a 1-0 yenildiği karşılaşmadan sonra istifa etti. 

Denizlispor Teknik Direktörü Hamza Hamzaoğlu, &rsquo;&rsquo;(Denizlispor&rsquo;a zarar vereceğimizi veya bir faydamızın olmayacağını düşündüğümüz gün biz kendimiz bırakırız) demiştim, bugün o gün&rsquo;&rsquo; diyerek istifa etti. 

Hamza Hamzaoğlu, yeşil siyahlı ekibin Gaziantep Büyükşehir Belediyespor&rsquo;a 1-0 yenildiği karşılaşmadan sonra yaptığı açıklamada,

 &rsquo;&rsquo;Bugün belki bir başlangıç olur diye düşündük ama... Rakibimizi de kutluyorum. İyi bir takım olduklarını bugün bir kez daha gösterdiler, ispat ettiler. Oyunlarından dolayı onları tebrik ediyorum&rsquo;&rsquo; dedi.

Daha önce bir yenilgiden sonra söylediği &rsquo;&rsquo;Daha zamanı değil ama Denizlispor&rsquo;a ve Denizli&rsquo;ye zarar vereceğimizi veya bir faydamız olmayacağımızı  düşündüğümüz gün biz kendimiz bırakırız&rsquo;&rsquo; sözünü hatırlatan Hamzaoğlu, 

&rsquo;&rsquo;Bugün o gün. Olmadı, şu konuda herkesin şunu bilmesini istiyorum; çalıştık, evet istedik, güzel günlerimiz de oldu ama demek ki bazı şeyler burada bizle beraber olmayacak. Ama bu takımın şampiyon olacağına yürekten inanıyorum, çünkü iyi bir kadromuz var, iyi bir takımımız var. Kaybettiğimiz maçlarda da bir türlü şans yanımızda olmadı. Demek ki bir şeylerin artık değişmesi gerekiyormuş. Bugün de bunu anladık. İnşallah Denizlispor bundan sonra bizim yerimize gelecek olan arkadaşımızla, meslektaşımızla beraber inşallah tekrardan o çıkışını yakalayacaktır. Bu kadroya, bu şehre, bu takıma, bu yönetime inanıyorum, Allah hepsinin yardımcısı olsun. Biz de uzaktan inşallah Denizlispor&rsquo;un şampiyonluğunu mutlu bir şekilde izleriz, takip ederiz.&rsquo;&rsquo; dedi.