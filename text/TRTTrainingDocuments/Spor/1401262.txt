NBA'de sezonun flaş ekibi Miami Heat, kendi sahasında Atlanta Hawks'a uzatmada 93-89 yenilerek üst üste 4. mağlubiyetini aldı.

Amerikan Ulusal Basketbol Ligi NBA&rsquo;e 2 karşılaşmayla devam edildi.  

Şampiyonluğun en büyük adaylarından gösterilen Miami Heat, kendi sahasında Atlanta Hawks&rsquo;a uzatmada 93-89 yenilerek üst üste 4. mağlubiyetini aldı.

Heat&rsquo;de sakatlığı nedeniyle 2 maçta oynayamayan Lebron James, 34 sayıyla sahanın en skorer oyuncusu oldu. James, 34 sayı, 10 ribaunt ve 7 asistle &rsquo;&rsquo;double-double&rsquo;&rsquo; yaptı.

Yıldız oyuncu Chris Bosh&rsquo;un oynamadığı Heat&rsquo;de Dwyane Wade&rsquo;in 27 sayı, 6 ribauntu da mağlubiyeti engellemedi. Lebron James kullandığı 30 şutta 11 isabet bulurken, Wade de 20 şutta 8 isabette kaldı.

Atlanta Hawks&rsquo;da en skorer oyuncular 19&rsquo;ar sayıyla oynayan Joe Johnson ve Jamal Crawford oldu. Johnson, 10 da asist yaparak, &rsquo;&rsquo;double-double&rsquo;&rsquo;a ulaştı. Atlanta ekibinde Josh Smith ve Mike Bibby de 15&rsquo;er sayıyla skora katkıda bulundu. Maçın normal süresi 77-77 tamamlandı. 

Gecenin diğer maçında Charlotte Bobcats, Chicago Bulls&rsquo;u 83-82 yendi. Son dakikaları büyük bir çekişmeye sahne olan karşılaşmayı kazanan Bobcats, 3 maçlık yenilgi serisine son verirken, Bulls’un da 3 maçlık galibiyet serisi son buldu. 

Bobcats’te D.J. Augustine 15 sayı, 5 asistle ön plana çıkarken, Gerald Wallace 16 ribaundla dikkat çekici bir performans sergiledi. 

Bulls’ta milli basketbolcu Ömer Aşık, 4 dakika süre aldığı karşılaşmayı 2 ribaundla noktaladı.  Bulls&rsquo;da Derrick Rose’un 33 sayısı mağlubiyeti engelleyemedi.