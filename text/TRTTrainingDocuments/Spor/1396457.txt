Voleybolda Türk takımlarının Avrupa kupalarındaki mücadelesi devam ediyor.

Avrupa Erkekler Şampiyonlar Ligi (E) Grubu&rsquo;ndaki 6. ve son maçında deplasmanda İtalyan ekibi Sisley&rsquo;e 3-1 yenilen Fenerbahçe, grubunu 4 puanla son sırada tamamlayarak kupadan elendi.

Erkekler CEV Kupası Dörtlü Finalleri&rsquo;ndeki ilk maçında deplasmanda İtalya&rsquo;nın Casa Modena takımına 3-1 yenilen Ziraat Bankası, tur atlama şansını zora sokmuştu. Ancak, sahasındaki rövanş maçında rakibine set bile vermeyen Türk temsilcisi tur atlamayı başardı. Ziraat Bankası, rövanş maçında 3-0 galip gelerek tur atlama şansını &rsquo;&rsquo;altın set&rsquo;&rsquo;e taşıdı. Altın setten 15-12 galip ayrılan ekip, kupada bir üst tur olan Çalenç Turu&rsquo;na yükselmeyi başardı.

Çalenç Turu&rsquo;nda Ziraat Bankası&rsquo;nın yanı sıra dörtlü finallerden çıkmayı başaran Fransa&rsquo;nın Arago De, Almanya&rsquo;nın Evivo ve Polonya&rsquo;nın Zaksa takımları ile Avrupa Erkekler Şampiyonlar Ligi&rsquo;nde gruplarını 3. sırada tamamlayan 4 takım mücadele edecek.

GM Capital Avrupa Erkekler Çalenç Kupası 8&rsquo;li finallerinde Belçika&rsquo;nın Prefaxis takımıyla eşleşen İstanbul Büyükşehir Belediyesi, sahasındaki ilk karşılaşmayı 3-0 kazanmasına rağmen, deplasmandaki rövanş maçında 3-2 yenildi. Maçlarda durum 1-1 olduğu için yükselecek takım &rsquo;&rsquo;altın set&rsquo;&rsquo; ile belirlendi. Altın sette rakibine 15-11 yenilen Türk temsilcisi kupaya veda etti.

Bu kupadaki diğer Türk takımı Arkas Spor ise 8&rsquo;li finallerdeki ilk maçında, sahasında Belaruslu Stroitel Minsk&rsquo;i 3-0 yendi. Deplasmanda yapılan rövanş karşılaşmasından da 3-1 galip ayrılan Arkas Spor, dörtlü finallere yükselmeyi başardı.

Türk ekibi, dörtlü finallerde Rusya&rsquo;nın Fakel takımıyla eşleşirken, ilk maçlar 1-2-3 Şubat, rövanş maçları ise 8-9-10 Şubat tarihlerinde yapılacak.

Avrupa Bayanlar CEV Kupası&rsquo;nda yer alan 2 Türk takımı da, 8&rsquo;li finallerin ardından tur atlamayı başardı.

Beşiktaş, İsviçre temsilcisi Volley Köniz ile eşleştiği finallerde, hem sahasında hem deplasmanda rakibini 3-0 yenerek tur atladı.

Galatasaray Medical Park da aynı şekilde Bosna Hersek temsilcisi Jedinstvo&rsquo;yu her iki maçta da set şansı tanımadan 3-0 yenerek dörtlü finallere yükseldi.

İlk maçların 1-2-3 Şubat, rövanşların ise 8-9-10 Şubat tarihlerinde yapılacağı dörtlü finallerde Beşiktaş, İtalya&rsquo;nın Chateau d&rsquo;Ax, Galatasaray Medical Park ise Avusturya&rsquo;nın Post takımıyla eşleşti.