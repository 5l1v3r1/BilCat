Kulüp Asbaşkanı Şakar: "Taraftarlarımızdan umutlarını kırmamalarını rica ediyoruz. Sonuna kadar takımlarına destek olsunlar."

Spor Toto Süper Lig&rsquo;de lider olmasına karşın ikinci yarıya iyi bir başlangıç yapamayan, Ziraat Türkiye Kupası&rsquo;ndan elenen Trabzonspor&rsquo;da, camia Antalyaspor maçı öncesi kenetlendi.
 Kulüp Asbaşkanı Nevzat Şakar, kulübün yetkili kurullarının eski yöneticilerinin ve taraftarların ziyaretlerinin kendilerini gururlandırdığını ve memnun ettiğini belirterek, &quot;İnşallah Antalyaspor maçında daha önce kaybettiğimiz puanların acısını çıkartırız ve galip geliriz. Trabzonspor, bir maç kaybetmekle hiçbir zaman iddiasından ve hedeflerinden uzaklaşmaz. Önümüzde çok önemli bir Antalyaspor maçımız var. Taraftarlarımıza çağrıda bulunuyorum. Pazar günü Antalyaspor maçına gelerek takımlarını 90 dakika boyunca desteklesinler. Maçı kazanıp yolumuza devam etmek istiyoruz&quot; dedi.
 Trabzonspor&rsquo;da karamsar bir havanın olduğunu düşünmediğini vurgulayan Şakar, &quot;Lig uzun bir maraton oynayacağımız 15 maç daha var. Biz de dahil her takım puan kayıpları yaşayabilir. Futbolda bunlar var. Rakiplerimiz de kaybedecek, biz de kaybedeceğiz ama Trabzonspor olarak mutlu sona ulaşacağımızı düşünüyorum. Taraftarımız 1-2 maç kaybetmeyle veya berabere kalmayla umutlarını kırmamalarını rica ediyoruz. Sonuna kadar destek olsunlar. Bizlere, teknik kadroya ve futbolculara güvensinler. Oyuncularımız aslanlar gibi 15 maçı en iyi şekilde hedeflediğimiz gibi kazanıp hedefimize ulaşacağız&quot; diye konuştu.
 Şakar, bir gazetecinin Trabzonspor maçını kazanan Fenerbahçe&rsquo;nin şampiyon olacağı şeklinde kamuoyunda bir hava estiriliyor. Bunu nasıl değerlendiriyorsunuz? şeklindeki sorusu üzerine, &quot;Bunlar şişirme balonlar. Tabii ki Fenerbahçe bize karşı iyi ve güzel futbol oynadı. Kendilerini kutluyoruz, bu bir spordur. Ama kimse paniğe kapılmasın biz sonunda gülen taraf olacağız&quot; ifadesini kullandı.