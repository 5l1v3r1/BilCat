Sarı-Kırmızılılar, Beko Bastebol Liginde liderliği ezeli rakibine kaptırdı. 

Beko Basketbol Ligi&rsquo;nde Galatasaray Cafe Crown, evinde Olin Edirne&rsquo;ye 70-63 yenilerek, liderliği ezeli rakibi Fenerbahçe Ülker&rsquo;e kaptırdı.

1. Periyot

Karşılaşmanın başında iki takım da sayı üretmekte zorlandı. 4. dakika 6-4 Galatasaray Cafe Crown lehine skorla geçilirken Reha ve Fikret&rsquo;in sayılarıyla 
üstünlüğü ele geçiren Olin Edirne, Samardjiski&rsquo;nin skorer oyunuyla periyodun son dakikasına 15-10 önde girdi. Sarı-kırmızılılar 5 sayılık farkı Tutku&rsquo;nun 3 
sayılık atışı ve Sertaç&rsquo;ın turnike basketiyle kapadı. Olin Edirne&rsquo;de Erdal&rsquo;ın 
periyodun sonuna 9 saniye kala kaydettiği 3 sayılık atışa Galatasaray Cafe Crown, bitime saniyeden az süre kala Tutku&rsquo;nun 3 sayılık atışıyla karşılık verdi ve ilk periyot 18-18 eşitlikle tamamlandı.

2. Periyot

Çekişmeli mücadele ikinci periyotta da sürdü. 15. dakika 24-24 eşitlikle geçildi. Bu dakikadan sonra Shumpert&rsquo;in peş peşe sayılarıyla öne geçen Galatasaray Cafe Crown, Andric&rsquo;in de skora katkısıyla devreyi 37-29 önde kapadı.

3. Periyot

Karşılıklı sayılarla başlayan üçüncü periyotta, savunmasını sertleştiren Olin Edirne, 27. dakikada Seibutis&rsquo;in atışıyla 46-45 öne geçmeyi başardı. Dış şutlarda başarılı olamayan sarı-kırmızılılar, pota altında da Doliboa ve Samardijski&rsquo;yi aşamayınca son periyoda, Seibutis ile sayı üreten Olin Edirne, 56-47 önde girdi.

4. Periyot

Son çeyrekte, Olin Edirne iyi savunma yaparak, farkı azaltmak için büyük çaba sarf eden Galatasaray Cafe Crown&rsquo;ı durdurdu. Shumpert&rsquo;in iki 3 sayılık basketi dışında dış şutlardan sayı üretemeyen Galatasaray Cafe Crown, son dakikaya 66-57 geride girdi. Son dakikada Tutku&rsquo;nun kaydettiği 3 sayılık atış ve bitime 18 saniye kala bulduğu turnike basketle farkı 3 sayıya kadar (66-63) düşüren Galatasaray Cafe Crown&rsquo;ın maçı çevirme umutlarına, serbest atışları sayıya çeviren Ginevicius ve smaç basketiyle Seibutis son verdi ve karşılaşma 70-63 Olin Edirne lehine tamamlandı.

Bu yenilgiyle ligdeki mağlubiyet sayısı 3&rsquo;e çıkan sarı-kırmızılılar, liderliği Fenerbahçe Ülker&rsquo;e kaptırdı. Ligde 6 yenilgisi bulunan konuk ekip Olin Edirne ise ligdeki 8. galibiyetine ulaştı.

Karşılaşmada Galatasaray Cafe Crown&rsquo;ın 34 ribaunduna, konuk ekip 32 ribaundla karşılık verdi. En çok ribaund alan oyuncular konuk ekipten Doliboa 
(11) ile Samardjiski (8) oldu. Galatasaray Cafe Crown&rsquo;dan ise en çok ribaund alan oyuncu Shipp (6) oldu.