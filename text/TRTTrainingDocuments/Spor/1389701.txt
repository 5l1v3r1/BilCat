İkinci devre hazırlıklarına Antalya'da devam eden Bucaspor, 2. hazırlık maçında Almanya 2. Lig takımı Bochum 1848'i 1-0 yendi.


Emirhan Spor Kompleksi&rsquo;nde oynanan karşılaşmaya Atilla, Kamil, Veli, Marko, Mulemo, Zafer, Leko, Ragıp, Sercan, Musa, Habib onbiriyle başlayan Bucaspor, ilk yarıyı Leko&rsquo;nun serbest vuruştan bulduğu golle 1-0 önde tamamladı.

İkinci yarıda Kamil, Veli, Marko, Leko ve Habib, Musa, Zafer, Sercan&rsquo;ın yerine Civar, Mendy, Erman, Serkan ve Orhan, Samet, Salih, Mehmet İncebacak değişiklikleri yapan sarıl lacivertli ekip, karşılaşmadan 1-0 galip ayrıldı.

Bu arada, daha önce 12 Ocak Çarşamba günü Altay Alsancak Stadı&rsquo;nda oynanacağı duyurulan Bucaspor-Gençlerbirliği Ziraat Türkiye Kupası maçının 
Atatürk Stadı&rsquo;nda yapılacağı bildirildi.

Öte yandan Sarı lacivertli ekip, Galatasaray&rsquo;da forma giyen eski oyuncusu Mehmet Batdal&rsquo;ı kiralık olarak kadrosuna katmak için de çalışmalarını sürdürüyor.