Futbol dünyasında gözler önümüzdeki hafta İsviçre'nin Zürih kentine çevrilecek.

Gelecek hafta 13 şirket, Uluslararası Futbol Federasyonları Birliği FIFA&rsquo;nin merkezinde, futboldaki tartışmalı pozisyonlara bir çözüm olarak geliştirdikleri teknolojileri tanıtacak. 
 Geçtiğimiz yıl, &quot;çipli top&quot; ve kale çizgisi teknolojilerinin futbola uygulanmasını şiddetle reddeden IFAB gibi FİFA başkanı Sepp Blatter de futbolda teknolojinin kullanılmasına karşı uzun süre direnmişti. Ancak, 2010 Dünya Kupası&rsquo;nda oynanan İngiltere-Almanya maçında İngiliz futbolcu Frank Lampard&rsquo;ın bariz golü verilmeyince, tartışmalar yeniden alevlenmiş, Blatter üzerindeki baskı da giderek artmıştı. 
 UEFA başkanı Michel Platini&rsquo;nin aksine Blatter de artık futbolda teknolojinin kullanılmasını düşünüyor: &quot;İşe yarayacaksa, bu teknolojiyi kullanmalıyız&quot; diyen Blatter, IFAB&rsquo;ın da bu konuya sıcak baktığını bildirdi.
 5 Mart&rsquo;taki toplantıda, kale çizgisi teknolojisine alternatif olarak &quot;kale arkası hakem&quot; uygulaması da tekrar gündeme getirilecek. &quot;Kale arkası hakem&quot; uygulamasının 2012 Avrupa Kupası Finalleri&rsquo;nde yürürlüğe girmesi söz konusu. 
 Toplantıda tartışılması planlanan bir diğer konu da, sahaya hayvan girmesi, oyuna ikinci topun sürülmesi ve yabancı nesnelerin atılması durumunda hakemlerin nasıl davranacağı.