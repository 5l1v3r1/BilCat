Euro 2012 elemelerinde Kazakistan'a attığı gol ''yılın en güzel golü'' seçilen Hamit Altıntop, "Tarih yazdım. Bu kariyerimin en güzel golüydü" dedi.


Hamit, Kicker dergisine verdiği röportajda, &rsquo;&rsquo;Bu ödül sizin için ne anlama geliyor&rsquo;&rsquo; şeklindeki soruya, &rsquo;&rsquo;Beni gururlandırdı, böylelikle tarih yazdım. Bu kariyerimin en güzel golüydü&rsquo;&rsquo; karşılığını verdi.

İlk yarıdaki performansından memnun olduğunu ifade eden Hamit, &rsquo;&rsquo;İlk onbirde oynadığım maçları kaybetmedik. Sezonun ilk dört karşılaşmasında yer almadım. Bunu kabullenmem zordu&rsquo;&rsquo; dedi.

Bayern Münih&rsquo;teki sözleşmesinin sezon sonunda bitmesinden dolayı kendi üzerinde baskı hissedip hissetmediğinin sorulması üzerinde de Hamit, üzerinde herhangi bir baskı hissetmediğini, sadece sağlıklı kalmayı istediğini belirtti.

Kendisine yeniden bir yıllık sözleşme teklif edilmesi durumunda bunu kabul etmeyeceğini ifade eden Hamit, maçlarda daha fazla sorumluluk almak istediğini kaydetti.

Hamit, Bayern Münih&rsquo;den ayrılıp ayrılmayacağının sorulması üzerinde de Bayern Münih&rsquo;e hayran olduğunu, burada başarılı olunabileceğini ve başarılı olmak istediğini belirterek, ancak sevgi ne kadar büyük olursa olsun kendisinin mantıklı davranan bir insan olduğunu ve gelecekteki perspektife baktığını anlattı.

Başka bir yol seçmesi durumunda Bayern Münih&rsquo;te kimsenin kendisine kızmayacağını ifade eden Hamit, &rsquo;&rsquo;Bu para ile ilgili bir durum değil. Geçmişte daha iyi teklifler aldım. Nasıl karar verirsem vereyim, sonuçta her şeyin uymasını isterim&rsquo;&rsquo; dedi.