Trabzonspor, hazırlık maçında Almanya Birinci Ligi (Bundesliga) ekiplerinden Werder Bremen ile 1-1 berabere kaldı.


Trabzonspor Antalya kampındaki ilk hazırlık maçında, Almanya Birinci Ligi&rsquo;nin (Bundesliga) güçlü takımlarından biri olan Werder Bremen ile Antalya Mardan Stadı&rsquo;nda karşı karşıya geldi. 
 
Spor Toto Süper Lig&rsquo;in ikinci yarısı için Belek&rsquo;te kamp çalışmalarını sürdüren bordo-mavili ekip, hazırlık döneminde yaptığı bu mücadelede Alman ekip karşısında beraberlik aldı. 
 
Bordo-mavili takımın golü 5. dakikada Umut Bulut&rsquo;tan gelirken, Alman ekibinin golü 41. dakikada Pizarro&rsquo;dan geldi. 
 Maçtan Notlar  
 GOL 4. dakikada Cale&rsquo;nin pasıyla topla buluşan Umut&rsquo;un ceza alanının dışından şık vuruşunda top ağlarla buluştu: 1-0

18. dakikada gelişen Trabzonspor atağında Engin&rsquo;in ceza alanı içinde karşı karşıya kaldığı pozisyondaki vuruşunda kaleci Mielitz&rsquo;den dönen topu savunma uzaklaştırarak tehlikeyi önledi.

26. dakikada Marin&rsquo;in ceza alanı içinde yerden sert şutunda, pozisyonu iyi takip eden kaleci Tolga yatarak topu kontrol etti.

34. dakikada Hunt&rsquo;un ceza alanı içinde uzak köşeye kavisli vuruşunda topu kaleci Tolga kornere çeldi.
 GOL  
41. dakikada sağ kanattan ceza alanına giren Hunt&rsquo;un yakın direğe doğru gönderdiği topu kaleye göndermek isteyen Pizarro&rsquo;nun vuruşunda savunmaya da çarpan top kavisli bir şekilde yükseklik kazanarak arka direğe de çarpıp filelere gitti: 1-1
 
Trabzonspor-Werder Bremen mücadelesi 1-1&rsquo;lik eşitlikle tamamlandı.