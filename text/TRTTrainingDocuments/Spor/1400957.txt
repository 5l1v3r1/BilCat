90 dakikanın sonunda her iki takımın teknik adamları maçı değerlendirdi.

Galatasaray Teknik Direktörü Gheorghe Hagi, Ziraat Türkiye Kupası&rsquo;nda hedeflerine ulaştıkları için mutlu olduğunu söyledi.
 Hagi, her üç günde bir maç oynamanın kolay olmadığına dikkati çekerek, &quot;Maça hep eksikliklerle çıkıyoruz. Bir çok oyuncumuz sakat. Bugün sahaya çıkan oyunculardan memnunum. Eksik kalmamıza rağmen onların tavırlarından, verilen görevi yerine getirmesinden memnunum. Medical Park Antalyaspor çok iyi bir takım. Zor bir maç olacağını biliyordum. Ama hedefimize ulaştık. Ziraat Türkiye Kupası&rsquo;nda hedefimize ulaştığımız için çok mutluyum&quot; dedi.
 Medical Park Antalyaspor Teknik Direktörü Mehmet Özdilek ise beraberliğin kendilerine yaramadığının bilincinde olduklarını ifade etti.
 Özdilek, şunları söyledi: &quot;Ziraat Türkiye Kupası&rsquo;nda artık matematiksel olarak şansımız kalmadı. Kupaya iyi başlamadık. Gaziantepspor maçında sahamızda kaybetmiştik. Ancak bu maçı kazansaydık şansımız olacaktı. Lig başlıyor. Takımda rotasyon yapmak zorundaydık. Kupada oynadığımız iki maçta alınan sonuçların ardından şansımız zaten yoktu. Ancak iyi mücadele ettik. Zeminde sıkıntı var. Bu nedenle futbolcular sıkıntı yaşadı.&quot;