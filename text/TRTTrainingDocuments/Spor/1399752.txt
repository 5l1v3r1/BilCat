Ziraat Türkiye Kupası C Grubu'nda Ankaragücü ile Bucaspor 1-1 berabere kaldı.

Ziraat Türkiye Kupası C Grubu 4. hafta maçında Ankaragücü ile Bucaspor karşılaştı.
 
Ankara 19 Mayıs Stadı&rsquo;nda oynanan mücadele 1-1 eşitlikle sona erdi.
 
Bucaspor 33. dakikada Musa&rsquo;nın golüyle öne geçerken, 38. dakikada Ankaragücü&rsquo;nden Rajnoch karşılaşmanın skorunu tayin etti. Mücadele ilk yarıda atılan karşılıklı 1&rsquo;er golle sona erdi.
 
Bu sonucun ardından Ankaragücü puanını 5&rsquo;e yükseltirken; maçlarını tamamlayan Bucaspor grubu 7 puanla tamamladı. 
 İlk Yarı  
 8. dakikada Özgür&rsquo;ün soldan yaptığı ortada topla buluşan Metin, kötü bir vuruş yapınca meşin yuvarlak auta gitti.
 
16. dakikada Samet&rsquo;in ceza alanı dışından yaptığı vuruşta, top kaleci Bora&rsquo;da kaldı.
 GOL  
33. dakikada Sercan&rsquo;ın kafayla indirdiği topla ceza yayı üzerinde buluşan Musa, gelişine yaptığı vuruşla meşin yuvarlağı ağlara gönderdi ve konuk ekibi 1-0 öne geçirdi.
 
38. dakikada Serdar Özkan&rsquo;ın pasıyla ceza alanında topla buluşan Gabric&rsquo;in vuruşunda, kaleci Atilla yatarak tehlikeyi önledi.
 GOL  
39. dakikada Murat&rsquo;ın kullandığı korner atışında ceza alanında iyi yükselen Rajnoch, yaptığı kafa vuruşuyla topu Ankaragücü&rsquo;nün beraberlik golü olarak filelerle buluşturdu: 1-1.
 
Kalan dakikalarda tarafların çabası sonuç vermeyince karşılaşmanın ilk yarısı 1-1 tamamlandı.
 İkinci Yarı  
 49. dakikada Musa&rsquo;nın pasıyla ceza alanında topla buluşan Da Silva&rsquo;nın vuruşunda, meşin yuvarlak direğin yanından az farkla auta gitti.

61. dakikada Özgür&rsquo;ün sağdan kullandığı korner atışında ceza alanında topla buluşan Mehmet&rsquo;in kafayla yaptığı vuruşta, meşin yuvarlak direkten döndü. Savunma daha sonra topu uzaklaştırdı.

62. dakikada karşılaşmanın hakemi Fethi Serkan Koçak&rsquo;ın sol bacak adalesinden rahatsızlanması üzerine, Ankaragücü sağlık ekibi hakeme müdahalede bulundu. Yaklaşık 3 dakika kadar süren tedavinin ardından karşılaşmaya devam edildi.

66. dakikada Da Silva, sağ kanattan aldığı topla rakip kale alanına kadar girdi. Bu futbolcunun yaptığı vuruşta kaleciyi geçen ve kaleye doğru giden meşin yuvarlağı Uğur uzaklaştırdı.

78. dakikada Da Silva&rsquo;nın ceza alanı dışından yaptığı sert vuruşta, top az farkla auta çıktı.

90+4. dakikada Ragıp&rsquo;ın uzun pasıyla ceza alanında topla buluşan Da Silva, meşin yuvarlağa gelişine kafayla vurdu, ancak top kaleci Bora&rsquo;da kaldı.

Karşılaşma, 1-1 berabere sona erdi.