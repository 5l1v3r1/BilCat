Alper Uçar ve Alisa Agafonova, serbest dansta madalya mücadelesi yapacak. 

Erzurum Üniversite Oyunlarında Alper Uçar ve Alisa Agafonova, bugün yarışacakları serbest dansta madalya mücadelesi yapacak. Serbest dans saat 19.00&rsquo;da başlayacak.

Oyunlarda bileti en erken tükenen dal olan artistik patinajda, kısa dansı 4. sırada tamamlayan buz dansçılar Uçar ve Agafonova, 2 bin seyirci kapasiteli Buz Pisti&rsquo;nde kendilerini destekleyen Erzurum halkına teşekkür etti. 

Yedi aydır Natalia Dubova ve Oleg Voiko&rsquo;nun antrenörlüğünde, Ukrayna asıllı partneri Alisa Agafonova ile yarışmaya hazırlandıklarını belirten Uçar, &rsquo;&rsquo;Zaten Natalia efsane bir antrenör. Kendisinin buz dansında 16 yıllık bir egemenliği var. Üç olimpiyat şampiyonu yetiştirmiş, Rusya milli takımının eski antrenörü... Natalia ABD&rsquo;de yaşadığı için biz de orada çalışıyoruz. Dört kişi iyi bir takım oluşturduğumuzu düşünüyoruz&rsquo;&rsquo; diye konuştu.

Bundan sonraki hedeflerinin, Avrupa ve dünya şampiyonalarında tecrübe kazanıp, Soçi-2014&rsquo;de Türk bayrağını dalgalandırmak olduğunu ifade eden Uçar,&rsquo;&rsquo;Uluslararası yarışmalara katılan ilk Türk buz dansı çiftiyiz. Avrupa ve dünya şampiyonaları bizim için basamak. Onlarda çok iyi dereceler elde edeceğimize inanıyorum&rsquo;&rsquo; ifadelerini kullandı.