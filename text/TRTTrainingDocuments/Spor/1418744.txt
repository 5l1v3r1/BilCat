Spor Toto Süper Lig'de 20. haftanın ilk maçında Bursaspor sahasında Sivasspor'u 2-1 yendi.

Spor Toto Süper Lig&rsquo;de 20. haftanın ilk maçında Bursaspor sahasında Sivasspor ile karşı karşıya geldi. Mücadeleyi Bursaspor 2-1 kazanarak maç fazlasıyla liderliğe yükseldi.
 
Bursaspor ilk yarının uzatma dakikalarında, Hayrettin&rsquo;in kendi kalesine attığı golle 1-0 öne geçerken, 50. dakikada Grosicki&rsquo;nin golü maçta dengeyi getirdi. 88. dakikada Kenny Miller maçın skorunu tayin eden golü Sivasspor filelerine yolladı.
 
Bursaspor bu galibiyetle puanını 44&rsquo;e yükseltti. alt sıralardan kurtulma mücadelesi veren Sivasspor, 16 puanda kaldı. 
 
Bursaspor gelecek hafta Eskişehirspor deplasmanında, Sivasspor da sahasında Trabzonspor karşısında puan ya da puanlar arayacak.
  İlk Yarı  
 2. dakikada Bursaspor ilk tehlikeli atağını gerçekleştirdi. Kenny Miller&rsquo;in pasıyla sol kanattan hareketlenen Ozan İpek, topu cezaalanının içine yerden ortaladı. Sercan&rsquo;ı geçen topla arka direkte buluşan Batalla, zor pozisyonda vurdu. Top kaleci Korcan&rsquo;da kaldı.

 8. dakikada Sivasspor net bir gol pozisyonundan yararlanamadı. Ziya&rsquo;nın sol kanattan kale önüne yaptığı ortada, Eneramo, topun gelişine vurdu. Kaleci Ivankov, yatarak iki hamlede meşin yuvarlağa sahip oldu. 

 9. dakikada Batalla&rsquo;nın ceza yayı üzerinden sert şutunda, top az farkla yandan auta çıktı.

 10. dakikada gelişen Sivasspor atağında Erman&rsquo;ın ceza sahası dışından sert şutunda, top üst direği yalayarak dışarı çıktı. 

 21. dakikada Bekir Ozan&rsquo;ın arka direğe kafayla indirdiği topa Kenny Miller&rsquo;den önce kaleci Korcan hakim oldu ve tehlikeyi önledi.

 25. dakikada Sivasspor&rsquo;dan Erman&rsquo;ın sağ köşeden kullandığı korner atışında, kale önüne gelen topa iyi yükselen Navratil&rsquo;in kafa vuruşunda top direğin yanından az farkla auta çıktı. 

 32. dakikada kaleye yaklaşık 35 metre mesafeden kullanılan serbest vuruşta, Vederson&rsquo;un sert vuruşunda, 90&rsquo;a giden topu son anda kaleci Korcan tokatlayarak kornere çeldi.

 40. dakikada sağ kanattan kullanılan serbest atışta, cezaalanı içinde dönen topa müsait pozisyondaki Grosicki gelişine sert vurdu. Meşin yuvarlak az farkla yandan auta çıktı.

 45. dakikada Ali Tandoğan&rsquo;ın sağ kanattan ortasında, cezaalanına gelen topa Sivasspor&rsquo;lu Hayrettin ile Kenny Miller birlikte dokundu. Top ağlarla buluştu: 1 - 0.

 Karşılaşmanın ilk yarısının uzatma dakikalarında başka gol olmayınca ilk yarıyı Bursaspor 1 - 0 önde tamamladı.
 İkinci Yarı  
 GOL  
50. dakikada Sivasspor golü buldu. Cezaalanı içinde topla buluşan Eneramo&rsquo;nun vuruşunda defanstan dönen top sol çarprazda Grosicki&rsquo;nin önünde kaldı. Bu oyuncunun sert vuruşunda, kaleci Ivankov&rsquo;un müdahalesine rağmen top ağlarla buluştu: 1 - 1.
 
56. dakikada Erman&rsquo;ın kaleye yaklaşık 25 metre mesafeden sert şutunda, kaleci Ivankov 90&rsquo;a giden topa son anda kornere tokatladı. 
 
62. dakikada Vederson&rsquo;un cezaalanı içine gönderdiği topu Ömer kafayla arka direkte Ozan İpek&rsquo;e indirdi. Ozan&rsquo;ın dönerek kaleye sert vuruşunda topu kaleci Korcan iki hamlede kontrol etti.
 
71. dakikada Ali Tandoğan&rsquo;ın sağdan cezaalanı içine gönderdiği topla buluşan Kenny Miller, çizgiye inerek sert vurdu. Top yan ağlarda kaldı.
 
77. dakikada Kenny Miller&rsquo;in pasıyla cezaalanı içinde topla buluşan Batalla, müsait pozisyonda topa vuramayınca meşin yuvarlak kalecide kaldı.
 
85. dakikada cezaalanın önünde topla buluşan Volkan, iki defans oyuncusunu geçerek kaleye gönderdiği sert şut, az farkla uzak köşeden auta çıktı.
 GOL  89. dakikada Bursaspor ikinci golü buldu. Vederson&rsquo;un sol kanattan yaptığı ortada Ömer topu kafayla Kenny Miller&rsquo;in önüne indirdi. Kenny Miller&rsquo;in plase vuruşunda top ağlarla buluştu: 2 - 1.
 
Karşılaşmanın kalan dakikalarında başka gol olmayınca mücadele 2 - 1 Bursaspor&rsquo;un üstünlüğünde sona erdi.