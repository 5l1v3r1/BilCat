Konyaspor Teknik Direktörü Ziya Doğan: "Takıma katkı sağlayacak önemli bir santrfor transfer etmek istiyoruz" dedi.

 
Konyaspor Teknik Direktörü Ziya Doğan, santrfor arayışlarının sürdüğünü söyledi.
 
Doğan, zorlu maç öncesi antrenmanda talihsizlik yaşadıklarını, takımın önemli oyuncularından Grajciar&rsquo;ın sakatlandığını ve Eskişehirspor maçında forma giyemeyeceğini kaydetti.
 
Lisansları çıkan yeni transferler Alvaro Mejia ve Zayatte için son kararı maç günü vereceğini dile getiren Doğan, sakatlığı bulunan Mehmet Sedef&rsquo;in de durumunun da maç saati netlik kazanacağını söyledi. 
 
Transferi bitirmediklerini vurgulayan Doğan, &quot;Santrfor arayışlarımız devam ediyor. Takıma katkı sağlayacak önemli bir santrfor transfer etmek istiyoruz. Hem kaliteli hem de ekonomik olmasını istiyoruz&quot; diye konuştu.
 
Zorlu bir 90 dakikanın kendilerini beklediğini ifade eden Doğan, &quot;Eskişehirspor&rsquo;un form grafiği her geçen hafta yükseliyor. Son 8 haftadır iyi bir çıkış yakaladılar. Biz de maça çok iyi hazırlandık. Aramıza yeni katılan oyuncularla iyi bir ekip olduk. Her takım gibi biz de 3 puan almak için sahaya çıkıyoruz&quot; dedi