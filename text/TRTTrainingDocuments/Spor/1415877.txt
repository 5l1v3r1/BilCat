Takımlar, yeni araçlarını pistlerde denemek ve basına tanıtmak için Valencia'da buluştu.


Milyonları ekran başına toplayan Formula 1&rsquo;de yeni sezon heyecanı yaşanıyor.

12 Mart&rsquo;ta Bahreyn&rsquo;de sıralama turlarında mücadele edecek araçlar, artık görücüye çıkıyor.

Geçen sezon takımlar şampiyonluğunu kazanan Red Bull, Valencia&rsquo;daki test sürüşünde yeni aracını basına tanıttı.

Tanıtıma, 2010 sezonunda şampiyon olan Formula 1 tarihinin &quot;en genç şampiyonu&quot; Sebastian Vettel ve takım arkadaşı Mark Webber katıldı.

Geçen sezon pistlerde fırtına gibi esen Sebastien Vettel, favori olarak girecekleri sezonda fazladan çaba sarf etmesi gerektiğini söyledi.

Formula 1&rsquo;in en köklü takımlarından Mercedes de Valencia&rsquo;da yeni aracının örtüsünü indirdi.

2010 yılını hayal kırıklığı ile kapatan Alman takımı yeni aracın üretimine, erken bir dönemde başlama kararı almıştı.

Yeşil renge ağırlık verilen aracı, takım pilotları Nico Rosberg ve Michael Schumacher test sürüşüne çıkardı.

Valencia&rsquo;daki test sürüşlerinde gözler geçen sezonu büyük hayal kırıklığıyla kapatan Ferrari pilotu Fernando Alonso&rsquo;nun üzerindeydi.

Yeni aracı Ferrari F150&rsquo;le piste çıkan İspanyol pilot, pistte fırtına gibi esti.

Formula 1&rsquo;de yeni sezon heyecanı 12 Mart&rsquo;ta Bahreyn Grand Prix&rsquo;si ile başlayacak ve bu büyük heyecan yine TRT ekranlarından izleyicilerle buluşacak.