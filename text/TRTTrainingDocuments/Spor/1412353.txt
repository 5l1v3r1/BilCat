Spor Toto Süper Lig'in 19. haftasında Kardemir Karabükspor ile Kayserispor golsüz berabere kaldı.

Spor Toto Süper Lig&rsquo;in 19. haftasında Kardemir Karabükspor evinde Kayserispor&rsquo;u ağırladı.
 İki ekibin istediği oyunu sergileyemediği maç başladığı gibi 0-0 sona erdi.
 Bu sonucun ardından Kardemir Karabükspor puanını 25&rsquo;e yükseltirken, zirve yarışında yara alan Kayserispor ise puanını 36&rsquo;ya çıkarttı.
 İlk Yarı  
 9. dakikada ilk ciddi atak misafir takımdan geldi. Sağ kanattan ceza alanına giren Amrabat sert vurdu, meşin yuvarlak az farkla dışarı çıktı.
 14. dakikada ev sahibi ekipten Birol, kaleye sol çaprazdan sert vurdu, top kale direğinin yanından dışarı çıktı.
 21. dakikada Kardemir Karabükspor&rsquo;da Hakan Özmert&rsquo;in, kornerden dönen topa sert vuruşunda meşin yuvarlak auta çıktı.
 22. dakikada  ev sahibi ekibinin rakip kalede kurduğu baskı sonunda oluşan karambolde Hakan Özmert&rsquo;in vuruşunda Kayserispor defansı topu güçlükle uzaklaştırdı.
 45. dakikada Kardemir Karabükspor&rsquo;da Bülent&rsquo;in sol kanattan yaptığı ortaya Angelov&rsquo;un kafası ile sert vuruşu üst direğin üzerinden dışarı çıktı.       
 Karşılaşmanın ilk yarısı 0-0 berabere tamamlandı.
 İkinci Yarı  
 48. dakikada Kayserispor&rsquo;dan Kujovıc, ceza alanı içine sokularak kaleci Tomiç ile karşı karşıya kaldığı pozisyonda sert vurdu, Tomiç, ayakları ile topu uzaklaştırdı.
 57. dakikada misafir takımdan Mehmet Eren&rsquo;in, kaleci Tomiç ile karşı karşıya kaldığı pozisyonda sert vurduğu meşin yuvarlak farklı şekilde dışarı çıktı.
 58. dakikada ev sahibi takımdan Birol&rsquo;un kullandığı korner atışında Angolov yükselerek kafası ile sert vurdu, top üst direği yalayarak auta çıktı.
 Karşılaşma, 0-0 beraberlikle sona erdi.