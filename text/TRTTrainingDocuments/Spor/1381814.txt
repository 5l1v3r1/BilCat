THY Avrupa Ligi'nde top 16 Turu kura çekimi Barcelona'da yapılacak. 2. torbadaki F.Bahçe ile 3. torbadaki Efes Pilsen birbirine rakip olmayacak.

Euroleague&rsquo;de TOP 16 kura çekimi yarın (04.01.2011) İspanya&rsquo;nın Barcelona kentinde yapılacak.
 
6&rsquo;lı ilk tur gruplarında, ilk 4 sırayı alan toplam 16 takımın katılacağı kura çekimi, Türkiye saati ile 14.00&rsquo;te başlayacak. İlk tur gruplarından çıkmayı başaran F.Bahçe Ülker ile Efes Pilsen&rsquo;in yeni rakipleri de belli olacak. 
 
Fenerbahçe Ülker ve Efes Pilsen, aynı ülke takımları oldukları için, statüye göre TOP 16&rsquo;da aynı gruba düşmeyecek ve birbirine rakip olmayacak. 
 
Kuraya ikinci torbadan girecek olan Fenerbahçe, ilk turda A,B ve D Grubu&rsquo;nu birinci bitiren Maccabi, Olympiakos ve Panathinaikos&rsquo;tan biri ile aynı grupta yer alacak. C.Laboral, R.Madrid, U.Olympija ise gruplarını Fenerbahçe Ülker gibi 2. sırada bitirdikleri için temsilcimize rakip olmayacak. 3.sıradaki Barcelona da, Fenerbahçe Ülker&rsquo;in grubundan çıktığı için rakip olmayacak. 
 
Efes Pilsen ise kuraya üçüncü torbadan girecek. Diğer grup birincileri, Maccabi, Olympiakos ve Siena&rsquo;dan biri, kura sonucu temsilcimizin grubunda olacak. Statüye göre, Zalgiris, U.Malaga ve Barcelona da, Efes gibi gruplarını üçüncü sırada bitirdikleri için rakibimiz olamayacak.
 
E, F, G ve H olmak üzere, dörderli 4 ayrı grupta oynanacak &quot;Top 16&quot; maçları, 19 Ocak-3 Mart 2011 tarihleri arasında yapılacak. Takımlar bu gruplarda 6 maç oynayacak. Grupları ilk 2 sırada tamamlayacak ekipler, 22 Mart-6 Nisan 2011 tarihlerinde play-off çeyrek finalinde karşılaşacak. Çeyrek finalde 8 takım, E1-F2, F1-E2, G1-H2 ve H1-G2 çapraz eşleşmelerle karşılaşacak.
 
Play-off turundan rakiplerini eleyerek çıkacak 4 takım, İspanya&rsquo;nın Barcelona kentinin ünlü Palau San Jordi Salonu&rsquo;nda, 6-8 Mayıs 2011 tarihlerinde organize edilecek, final-four&rsquo;da mücadele etme hakkını elde edecek.

Basketbol THY Avrupa Ligi&rsquo;nde 1. tur grup maçlarının ardından TOP16 kura çekimi öncesi torbalar şöyle oluştu:
 
1. TORBA: M.Electra, Olympiakos, M.Siena, Panathinaikos
 2. TORBA: C.Laboral, Real Madrid, FENERBAHÇE ÜLKER, U. Olimpija
 3. TORBA: Zalgris Kaunas, Unicaja, Barcelona, EFES PİLSEN
 4. TORBA: Partizan, L.Roma, l.Rytas, PE Valencia