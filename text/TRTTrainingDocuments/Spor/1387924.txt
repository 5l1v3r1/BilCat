Antalya'daki karşılaşma taraftarlara kapalı.

Beşiktaş, Spor Toto Süper Lig&rsquo;de ikinci yarı hazırlıklarını Antalya&rsquo;da yaptığı kampla sürdürüyor.
Siyah-beyazlı ekip, teknik direktör Bernd Schuster yönetiminde gerçekleştirilen 1,5 saatlik antrenmanda dünkü gibi iki gruba ayrılıp, istasyon ve dar alanda pas çalışmaları yaptı.
Sakatlık sürecinden çıkan futbolcular Nihat, Ekrem, Necip ve Onur antrenmanın başında takım çalışmasında yer alıp daha sonra kendi programları dahilinde devam ettiler. Bu futbolcular çalışmalarının ardından sakatlıklarının bulunduğu bölgelere buz tedavisi uyguladılar.
Beşiktaş, Antalya kampındaki ilk ve tek hazırlık maçını yarın Spor Toto Süper Lig ekiplerinden Sivasspor ile yapacak.
Siyah-beyazlı ekip, Sivasspor ile Gloria Spor Center&rsquo;da akşam saat 18.30&rsquo;da karşı karşıya gelecek. Maç taraftarlara kapalı olacak.