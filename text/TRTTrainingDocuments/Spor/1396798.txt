Antrenmana Quaresma, Fernandes, İbrahim Toraman, İbrahim Üzülmez, Ferrari ve Ekrem katılmadı. 

Ligin ilk yarısında sakatlıklardan dolayı sıkıntı yaşanan Beşiktaş&rsquo;ta, bugün gerçekleştirilen antrenmana da sakatlıkları bulunan Quaresma, Fernandes, İbrahim Toraman, İbrahim Üzülmez, Ferrari ve diş sorunu yaşayan Ekrem katılmadı.

Sağ dizinde darbeye bağlı ağrısı bulunan Quaresma ve bel spazmı geçiren Fernandes&rsquo;in birkaç gün içinde takımla birlikte çalışmalara başlayacağı bildirildi. Ferrari&rsquo;nin ise 17 Ocak Pazartesi gününden itibaren antrenmanlara çıkacağı kaydedildi. 

Dişinden bir operasyon geçiren Ekrem&rsquo;de herhangi bir sorun olmadığı ifade edilirken, Ziraat Türkiye Kupası&rsquo;nda Konya Torku Şekerspor ile oynanan maçta sakatlanan İbrahim Üzülmez&rsquo;in son durumu da yine 17 Ocak Pazartesi günü gerçekleştirilecek kontrollerin ardından belli olacak.

Bu arada, sakatlığı nedeniyle yine uzun süre takımını yalnız bırakan Nihat, kuvvetlendirme çalışmalarını sürdürüyor.