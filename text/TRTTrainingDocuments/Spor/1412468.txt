Spor Toto Süper Lig'de Bucaspor, Kasımpaşa'yı 4-0 yendi.

İlk Yarı

Yenileme çalışmalarının ardından lig standartlarına uygun hale getirilen ve ilk kez Süper Lig maçına ev sahipliği yapan Yeni Buca Stadı&rsquo;nda bu sezon ilk kez sahaya çıkan Bucaspor, tribünleri dolduran seyircisinin de desteğiyle maça hızlı başladı.

GOL: 3. dakikada Beto&rsquo;nun pasıyla ceza sahası içine giren Musa, topu bekletmeden kaleye gönderdi. Top, kaleci Murat&rsquo;ın sağından ağlarla buluştu: 1-0

5. dakikada Bucaspor&rsquo;da kazanılan korner atışını, Samet kullandı. Samet&rsquo;in ortasını iyi takip eden Gomes&rsquo;in kafa vuruşunda top, kalenin &rsquo;&rsquo;çatal&rsquo;&rsquo; tabir edilen kısmından döndü.

6. dakikada Mulemo&rsquo;nun ara pasıyla Kasımpaşa kalecisi Murat ile karşı karşıya kalan Musa, topu kaleye gönderdi. Kaleci Murat, topu kornere çeldi.

GOL: 14. dakikada Bucaspor adına sağ kanattan kazanılan serbest atışı, Samet kullandı. Samet&rsquo;in ceza sahasına ortasında Musa, topu kafayla kaleye gönderdi. Direğe de çarpan top, kale çizgisini geçerek Bucaspor&rsquo;un ve Musa&rsquo;nın maçtaki ikinci golü oldu.

GOL: 38. dakikada sol kanattan gelişen Bucaspor atağında Musa, topu ceza sahasına ortaladı. Koray, gelen pasta topu bekletmeden arka direğe doğru kaldırdı. Pozisyonu iyi takip eden Gomes, kafa vuruşuyla topu ağlara gönderdi: 3-0

40. dakikada Bucaspor ceza sahası önünden kazanılan serbest atışı, İbrahim kullandı. İbrahim&rsquo;in direkt kaleye gönderdiği top, üstten auta çıktı.

Maçın ilk devresi, Bucaspor&rsquo;un 3-0 üstünlüğüyle sona erdi.

İkinci Yarı

50. dakikada sağ kanattan gelişen Bucaspor atağında Beto, topu ceza sahasında uygun durumda bulunan Musa&rsquo;ya aktardı. Musa&rsquo;nın zayıf vuruşunda, kaleci Murat topa sahip oldu.

62. dakikada sol kanattan çizgiye inen Sancak&rsquo;ın pasında yakın direk önünde topla buluşan Azar, topu plaseyle kaleci Londak&rsquo;ın üzerinden aşırmak istedi. Kaleci Londak, topa son anda parmaklarıyla dokunarak tehlikeyi uzaklaştırdı.

GOL: 74. dakikada Kasımpaşa yarı alanının ortasında topla buluşan Musa, pasını sağ kanattan bindirme yapan Erkan&rsquo;ın önüne aktardı. Henüz bir dakika önce Samet&rsquo;in yerine oyuna dahil olan Erkan&rsquo;ın, önünde defans oyuncusu olmasına rağmen ceza sahasına girer girmez ters köşeye doğru plaseyle gönderdiği top, kale köşesinden ağlarla buluştu: 4-0

86. dakikada sol kanattan gelişen Bucaspor atağında Mendy, topu ceza sahası içine giren Cenk&rsquo;in önüne aktardı. Cenk&rsquo;in vuruşunda kaleci Murat&rsquo;tan dönen topa tekrar sahip olan Mendy&rsquo;nin şutu, üstten auta çıktı.

Maç, ev sahibi takımın 4-0 üstünlüğüyle sona erdi. Bu sonuçla ligde 4 haftadan sonra 3 puanla tanışan Bucaspor, Yeni Buca Stadı&rsquo;nda oynadığı son maç olan 8 Mayıs 2010&rsquo;daki Kayseri Erciyesspor maçında da sahadan 4-0&rsquo;lık galibiyetle ayrılmıştı.