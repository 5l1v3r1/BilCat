Amerikan Ulusal Basketbol Ligi NBA'e dün gece oynanan 10 karşılaşmayla devam edildi. Gecenin en etkili Türk oyuncusu Hidayet oldu. 


Hido Şova Devam Ediyor

Orlando Magic, Detroit Pistons karşısında aldığı şok mağlubiyetin ardından bir diğer Merkez Grubu takımı Indiana Pacers deplasmanına çıktı. 

Florida ekibi, salondan 111-96 galip ayrılarak adeta kendine geldi. 

Orlando’da Hidayet Türkoğlu, 18 sayı, 6 ribaund ve 4 asistlik performansıyla dikkat çekti. Karşılaşmaya ilk 5’te başlayan ve 37 dakika ter döken milli basketbolcu, kullandığı 10 şutun 7’sini sayıya çevirdi. 3 sayılık atışlarda 1/3, serbest atışlarda ise 3/3 isabet kaydeden yıldız oyuncu, 2 de top kaybı yaptı.

Magic&rsquo;te Dwight Howard 19 sayı, 16 ribaund, 3 blok ve 2 top çalmayla yine takımını sırtlayan isim oldu. 

Indiana’da Danny Granger’ın 27 sayı, 5 ribaundu mağlubiyeti engellemek için yeterli olmadı. 

Jazz&rsquo;ın Hüzünlü Nameleri

 NBA’de zor günler geçiren Utah Jazz, seyircisi önünde San Antonio Spurs’e 112-105 mağlup olarak üst üste 6. yenilgisini aldı. 

Utah’ta oyuna sonradan giren milli basketbolcumuz Mehmet Okur, 14 dakika sahada kaldı ve karşılaşmayı 3 sayı, 2 ribaund ve 2 asistle bitirdi. Kullandığı 4 şutu da sayıya çeviremeyen yıldız oyuncu, serbest atış çizgisinden 3/4 isabet kaydetti. Oyunda kaldığı süre içinde faul yapmayan yıldız oyuncu 1 top kaybıyla salondan ayrıldı.

San Antonio’da Manu Ginobili 26 sayı, 7 asist ve 6 ribaundluk performansıyla yıldızlaşırken, Fransız oyun kurucu Tony Parker da 23 sayı, 6 asist ve 3 ribaundla galibiyette kilit rol oynadı.

Utah&rsquo;ın en etkili ismi 39 sayı, 9 asist ve 4 ribaundla oynayan Deron Williams oldu. 

Bucks &quot;Şahin&quot; Avladı

NBA’de Milwaukee Bucks, son çeyrekteki etkili oyunuyla Atlanta Hawks’ı 98-90 yenerek rakibinin 6 maçlık deplasman galibiyeti serisine son verdi. 

Milwaukee’de Ersan İlyasova 8 sayı, 3 ribaund ve 1 top çalma ile oynadı. 24 dakika sahada kalan milli basketbolcu, kullandığı 6 şutun 3’ünü sayıya çevirdi. Ersan serbest atış çizgisinden 2/2 ile oynadı.

Milwaukee’de maça damgasını vuran Earl Boykins, 11’i son çeyrekte olmak üzere 20 sayı üretti. 

Atlanta&rsquo;da Jamal Crawford’ın 20 sayı, 3 asisti ile Al Horford’ın 17 sayı, 10 ribaund ve 5 asisti galibiyet için yeterli olmadı. 

Gecenin diğer maçlarında şu sonuçlar alındı:

Minnesota Timberwolves: 118 - Oklahoma City Thunder: 117 
Phoenix Suns: 107 - Charlotte Bobcats: 114 
Houston Rockets: 96 - Los Angeles Clippers: 83
New Jersey Nets: 93 - Memphis Grizzlies: 88 
Toronto Raptors: 94 - Philadelphia 76ers: 107 
Detroit Pistons: 100 - Denver Nuggets: 109 
Golden State Warriors: 103 - New Orleans Hornets: 112