Beko Basketbol Ligi'nde Mersin Büyükşehir Belediyesi, Fenerbahçe Ülker'e 86-74 yenildi.

 Salon: Edip Buran
 Hakemler: Serkan Emlek, Alper Özgök, Ali Şakacı
 Mersin Büyükşehir Belediyesi: Asım 8, Nedim 8, Sacales 23, Hakan 7, Grier 14, Stimac 6, Christmas 8, Pastal, Mutlu, 
 Fenerbahçe Ülker: Ukic 13, Ömer 20, Kaya 4, Tomas 7, May 6, Mirsad 6, Jasikevicius 10, Oğuz 8, Kinsey 2, Emir 10 
 1. Periyot: 20-21
 Devre: 35-43   
 3. Periyot: 54-65
 İlk periyoda Ömer Onan&rsquo;ın üçlüğü ile başlayan misafir ekip, peşpeşe bulduğu sayılarla ilk dakikalarda rakibiyle arasını açmaya başladı. Ancak ilk 4 dakikadan sonra toparlanan Mersin temsilcisi, 8&rsquo;e kadar çıkan farkı kapatmaya başladı. Özellikle Sacales&rsquo;in üçlükleriyle sahada varlığını göstermeye başlayan Mersin Büyükşehir Belediyesi, ilk periyodun tamamlanmasına 30 saniye kala attığı üçlükle ilk çeyreğin 1 sayılık farkla tamamlanmasını sağladı. 
 Sacales&rsquo;in attığı bu sayı, aynı zamanda ilk periyodun da son sayısı olurken, maçın ilk bölümü 21-20&rsquo;lik skorla Fenerbahçe Ülker&rsquo;in üstünlüğü ile sona erdi. Ayrıca ilk periyotta konuk ekibin 5 faul yapmasına karşın, Mersin ekibi faul sayısını 2 ile sınırlı tutmayı başardı.
 İkinci periyotta da sahadaki varlığını göstermeye devam eden konuk ekip, ev sahibinin de kendini yakından takip etmesi nedeniyle farkı açmakta güçlük yaşadı. Ancak 12. dakikadan itibaren sahadaki hakimiyetini artıran Fenerbahçe Ülker, ikinci periyodun ilk 2 dakikasını 7 sayı farkla kapadı: 27-20. 
 İkinci periyotta, ilk periyoda göre daha pasif kalan Mersin temsilcisinin bu sıkıntısını Grier ve Asım&rsquo;ın üçlükleri çözdü ve gösterdikleri performans ile takımının ikinci periyodun ikinci yarısına 1 sayı farklı girmesini sağladı: 31-30.
 Maçın 18. dakikasından itibaren oyundaki hakimiyetini kuran konuk ekip, farkı yeniden açmaya başladı. Son dakikaya 8 farkla giren Fenerbahçe Ülker (41-33), ilk yarıyı da 43-35 önde tamamladı.
 İkinci yarının ilk periyodunda da misafir ekip, peş peşe sayılar bulmasına rağmen, Mersin ekibi de gelen sayılarla aynı şekilde yanıt verdi. Üçüncü periyodun son yarısına 13 sayı fark ile giren Fenerbahçe Ülker, periyot boyunca hakimiyetini sürdürdü. Ev sahibi ekibin bazı bulduğu sayılar ise salonda büyük yankı uyandırdı. Öyle ki, 28. dakikada Hakan&rsquo;ın asisti ile Chistmas&rsquo;ın yakaladığı sayı salondan beğeni toplasa da Fenerbahçe Ülker periyodu 65-54 önde tamamlamayı başardı.
  Son periyoda çok hızlı bir giriş yapan Mersin Büyükşehir Belediyesi, üst üste bulduğu sayılar ve rakibinden çaldığı topları sayıya çevirebilmesi sayesinde 32. dakikada farkı 3&rsquo;e kadar düşürdü. Ancak daha sonra toparlanan sarı-lacivertliler, son periyodun son 5 dakikasına 7 sayı fark ile girme başarısını gösterdi: 67-75.
 Karşılaşmanın son 5 dakikasında ise yakaladığı performansı gösteremeyen Mersin temsilcisinin bu zaafını iyi kullanan konuk ekip, neredeyse yakaladığı her fırsatta rakip potadan eli boş dönmedi. Son dakikaya 11 sayı farkla giren Fenerbahçe Ülker (83-72), yakaladığı hücum şansını ise topu 24 saniye boyunca elinde tutarak kaybetti. Sahada genel olarak etkili olan Fenerbahçe Ülker, sahadan 86-74 galip ayrıldı.