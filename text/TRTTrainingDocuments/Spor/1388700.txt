Bursaspor, Hollanda temsilcisi Heracles Almero ile yaptığı hazırlık maçında 2-2 berabere kaldı.

Devre arası kampını Antalya&rsquo;da sürdüren Bursaspor karşılaşmaya; Yavuz, Ömer, Serdar, Mustafa, Ali, Sercan, Turgay, Hüseyin, Volkan, Bekir ve Ozan ilk 11&rsquo;i ile başladı. 

Yeşil-Beyazlılar, 13. dakikada Ozan&rsquo;ın attığı golle 1-0 öne geçerken, 24. dakikada kazanılan serbest vuruşta ceza alına yapılan ortada kaleci Yavuz ile savunma oyuncuları arasında anlaşmazlık yaşanınca, Herakles 1-1&rsquo;lik eşitliği sağladı.

26. dakikada Plet&rsquo;in ayağından bir gol daha bulan Hollanda temsilcisi, ilk yarıyı 2-1 önde tamamladı.

İkinci yarıya oyuncu değişiklikleriyle başlayan Bursaspor, 68. dakikada Krita&rsquo;nın attığı golle 2-2 eşitliği sağladı. 

Bursaspor, 89. dakikada Erol Pehlivan&rsquo;ın kullandığı penaltı atışından yararlanamayınca karşılaşma 2-2 sonuçlandı.
         
Yağmur altında başlayan karşılaşmanın 3. dakikasında dolu yağmaya başlaması üzerine, hakemler ve oyuncular soyunma odalarına gitti. Hakemler 15 dakika bekledikten sonra karşılaşmanın oynanmasına karar verdi. Bu dakikadan sonra maç yoğun yağış altında oynamaya devam etti. 

Öte yandan, ligin ilk yarısında oynanan Medical Park Antalyaspor maçında kafasına aldığı darbe sonucu sakatlanan Ali Tandoğan, Hollanda ekibiyle yapılan maçta formasına kavuştu. Tandoğan bu karşılaşmada özel bir başlıkla oynadı.