Vakıfbank Güneş Sigorta Türk Telekom Bayan Voleybol Takımı, Avrupa Şampiyonlar Ligi (A) Grubu maçında yarın Kızılyıldız takımı ile karşılaşacak.

Vakıfbank Güneş Sigorta Türk Telekom ile Sırbistan temsilcisi Kızılyıldız arasında Burhan Felek Voleybol Salonu&rsquo;nda yarın (11 Ocak) oynanacak karşılaşma saat 18.30&rsquo;da başlayacak.

Grupta namağlup lider durumda bulunan Vakıfbank Güneş Sigorta Türk Telekom, Kızılyıldız ile yapacağı maçı da kazanarak, grup maçlarını yenilgisiz tamamlamak istiyor. Grupta son sırada yer alan Sırbistan temsilcisinin ise 2 puanı bulunuyor.

Vakıfbank Güneş Sigorta Türk Telekom&rsquo;un İtalyan teknik direktörü Giovanni Guidetti, Kızılyıldız maçını da kazanmak istediklerini belirterek, &rsquo;&rsquo;Böylesine zor bir grubu ilk sırada tamamladığımız için son derece mutlu ve gururluyuz. Bunun yanı sıra hedefimiz, önemli ya da önemsiz her maçı kazanmak&rsquo;&rsquo; dedi.