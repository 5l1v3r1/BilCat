Fenerbahçe Teknik Direktörü Aykut Kocaman, Antalyaspor karşısında aldıkları galibiyetin ardından Trabzonspor'u da yeneceklerine inandığını söyledi.

Ziraat Türkiye Kupası 5. haftasında, 27 Ocak Perşembe günü yapacağı Gençlerbirliği maçının hazırlıklarına bir günlük iznin ardından Can Bartu  Tesisleri&rsquo;nde yaptığı antrenmanla başlayan Fenerbahçe&rsquo;de, teknik direktör Kocaman, antrenman öncesi oyuncularıyla toplantı yaptı. 

Toplantıda futbolcularına kamptaki çalışmalarından dolayı teşekkür ettiği belirtilen Aykut Kocaman&rsquo;ın, &rsquo;&rsquo;Hepinize kendi adıma ve kulübümüz adına teşekkür etmek istiyorum. Büyük bir çöküş yaşadığımız Yeni Malatyaspor maçından sonraki kamp döneminde kendinizi işinize en güzel şekilde verdiniz. Bu kritik günlerde örnek bir dayanışma sergilediniz&rsquo;&rsquo; dediği bildirildi.

Kocaman&rsquo;ın, kamp dönemi sonrasında güzel bir galibiyet aldıklarını ifade ederek, &rsquo;&rsquo;Kamp sonrasında bu olumlu havayla ikinci yarıya Antalyaspor galibiyetiyle başladık. Bu galibiyet tek kelimeyle hepimize ilaç gibi geldi. Aynı konsantrasyon ve takım ruhunu bundan sonraki süreçte de ortaya koyacağınıza ve Trabzonspor maçını da kazanacağınıza eminim&rsquo;&rsquo; şeklinde konuştuğu kaydedildi.

Öte yandan Fenerbahçe, bir günlük iznin ardından 27 Ocak Perşembe günü Ziraat Türkiye Kupası (C) Grubu 5. haftasında Gençlerbirliği ile yapacağı maçın hazırlıklarına başladı.

Fenerbahçe Can Bartu Tesisleri&rsquo;nde, teknik direktör Aykut Kocaman yönetiminde yapılan ve 1 saat 40 dakika süren antrenmanda, futbolcular koşunun ardından 3 gruba ayrılarak pas çalışması yaptı.

Fenerbahçe&rsquo;de antrenmana Niang, Yobo, Selçuk, Uğur ve kaleci Ertuğrul katılmadı.Niang&rsquo;ın özel işleri nedeniyle Kocaman&rsquo;dan izin aldığı bildirildi.

Medical Park Antalyaspor maçında sağ arka üst adalesine darbe alan Yobo ile sağ ön üst adalesinde sertlik olan Selçuk&rsquo;un tesislerde çalışıp, tedavi oldukları kaydedildi.

Tedavisi süren Uğur, bir süre tesislerde çalıştıktan sonra sahada bireysel oyuncu antrenörü Dolu Arslan yönetiminde koşu yaptı.

Kaburga bölgesinde ağrı olan Ertuğrul&rsquo;un da tesislerde çalıştığı öğrenildi.