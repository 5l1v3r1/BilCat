Liverpool'un Hollandalı futbolcusu Ryan Babel, hakem Webb'in fotomontajla Manchester United forması giydirilmiş bir fotoğrafını yayımlayınca...

İngiltere Futbol Federasyonu, Liverpool&rsquo;un Hollandalı futbolcusu Ryan Babel&rsquo;in bir sosyal paylaşım sitesinde hakem Howard Webb ile dalga geçmesi üzerine inceleme başlattı.
Liverpool, Manchester United ile deplasmanda oynadığı Federasyon 
Kupası maçını 1-0 kaybetmiş ve elenmişti. Liverpoollu oyuncular, maçın ilk 
dakikasında United lehine penaltı kararı veren ve 32. dakikada Steven Gerrard&rsquo;ı 
kırmızı kartla oyundan atan hakem Webb&rsquo;i eleştirmişlerdi.
Hakem Webb&rsquo;in fotomontajla Manchester United forması giydirilmiş bir fotoğrafını sosyal paylaşıım sitesinde yayımlayan Babel, fotoğrafın altına, &quot;Ve ona en iyi hakemlerden biri diyorlar. Şaka gibi&quot; yazmıştı.
Babel, fotoğrafı yayımlamasının ardından attığı diğer mesajda, &quot;Koyduğum 
fotoğraf ciddiye alındıysa özür dilerim. Bu önemli bir maçın kaybedilmesinin 
ardından verilen sıcak bir tepkiydi. Howard Webb&rsquo;den özür dilerim&quot; ifadesini 
kullandı.