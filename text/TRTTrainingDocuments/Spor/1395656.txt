Samsunspor'dan Cenk İşler'le bir-buçuk yıllığına anlaşan Bucaspor, daha önce anlaştığı Jose Leandro Gomes ile de sözleşme imzaladı.

Spor Toto Süper Lig ekiplerinden Bucaspor&rsquo;un, Samsunspor&rsquo;dan Cenk İşler ile anlaştığı bildirildi.

Kulüp Basın Sözcüsü Timur Yaykıran,  Cenk İşler ile görüşmelerinin olumlu sonuçlandığını belirterek, kendisiyle 1 yılı opsiyonlu 1,5 yıllık anlaştıklarını söyledi. 

Cenk İşler&rsquo;in takımla birlikte ilk çalışmaya çıktığını ifade eden Yaykıran, daha önce anlaştıkları Jose Leandro Gomes ile de 1,5 yıllık sözleşme imzaladıklarını kaydetti. 

Yaykıran, teknik heyetin raporu doğrultusunda 1-2 oyuncuyu daha kadrolarına katabileceklerini sözlerine ekledi.

Futbola Samsunspor altyapsında başlayan 37 yaşındaki tecrübeli oyuncu Cenk İşler, Ünyespor, Adanaspor, İstanbulspor, Konyaspor, Ankaragücü, Kayseri Erciyesspor, Antalyaspor, Manisaspor ve Kasımpaşa formaları giydikten sonra en son yine Samsunspor&rsquo;da mücadele etti.

Karadeniz temsilcisiyle ilk devrede 11 maçta forma giyen Cenk İşler, bu müsabakalarda 2 gol kaydetti.