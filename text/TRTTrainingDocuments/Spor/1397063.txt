Beko Basketbol Ligi'nde yapılan 15. haftanın ilk maçında Fenerbahçe Ülker, Türk Telekom'u 83-68 yenerek liderliğini sürdürdü.

İki takımın da sert savunma yaparak başladığı karşılaşmanın 4. dakikası 5-5, 6. dakikası 8-8, 8. dakikası 13-13 berabere geçildi. İlk periyodun son dakikasına da 15-15 berabere girildi. Son dakikada Mehmet Yağmur&rsquo;un turnike basketine, Fenerbahçe Ülker Ömer Onan&rsquo;ın üç sayılık atışıyla karşılık verirken, konuk ekip bitime 10 saniye kala Becirovic&rsquo;in kaydettiği sayıyla, 1. periyodu 19-18 önde tamamlamayı başardı. 

İkinci periyotta iki takım da öne geçmek için büyük mücadele ortaya koydu. 16. dakika 33-33 berabere geçildi. Konuk ekip Türk Telekom, 18. dakikada 5 sayılık (33-38) üstünlüğü yakalamasına karşın bunu koruyamadı. Ömer Onan&rsquo;ın, bitime 18 saniye kala kaydettiği 3 sayılık basketle, devre 40-40 berabere tamamlandı.

Maçın 3. periyodunda 26. dakika da 51-51 eşitlikle geçildi. Hücumda peş peşe top kaybeden Türk Telekom karşısında, iyi savunma yapıp Jasikevicius&rsquo;un hücuma getirdiği canlılıkla sayılar üreten Fenerbahçe Ülker, yakaladığı 10-0&rsquo;lık seriyle, son periyoda 61-51 önde girdi.

Son periyoda Ukic&rsquo;in üç sayılık atışıyla başlayan sarı-lacivertliler, başarılı savunmasını sürdürüp, farkı artırdı. Maçın 37. dakikasında farkı 20 sayıya kadar (76-56) kadar çıkaran Fenerbahçe, karşılaşmadan da 83-68 galip ayrıldı.

Fenerbahçe Ülker&rsquo;de Oğuz 26, Ömer de 16 sayıyla oynarken Türk Telekom&rsquo;un en etkili ismi 23 sayı atan Mehmet oldu. 
     
Maçta Fenerbahçe Ülker&rsquo;in 36 ribaunduna, konuk ekip 33 ribaund ile karşılık verdi. Fenerbahçe Ülker&rsquo;de en çok ribaund alan oyuncu 13 ribaundla Darjus Lavrinovic oldu. Bu oyuncuyu 10 ribaundla Oğuz Savaş izledi. Konuk ekipte ise en çok ribaund alan oyuncular 6&rsquo;şar ribaundla Wesson ve Mehmet Yağmur oldu.

Fenerbahçe Ülker, 19 serbest atışın 18&rsquo;ini sayıya çevirmeyi başararak iyi bir istatistik tutturdu. Konuk ekip Türk Telekom ise 13 serbest atışın 9&rsquo;unda başarılı oldu.

Karşılaşmanın başında sarı-lacivertli taraftarlar, eski oyuncuları Rasim Başak lehine tezahüratta bulundu.

Tribünde İstanbul Büyükşehir Belediye Başkanı Kadir Topbaş imzalı &rsquo;&rsquo;Dünya Şampiyonu Fenerbahçe Acıbadem Bayan Voleybol Takımını kutlarım&rsquo;&rsquo; yazılı pankart yer aldı.

Maçın 2. dakikasında hücum ribaundunda, rakibiyle girdiği mücadelede yerde kalan Kaya Peker, yere başını çarptı. Kaya, kontrol amacıyla hastaneye kaldırıldı.