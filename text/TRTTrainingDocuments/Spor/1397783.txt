Devre arası kamp çalışmalarını Antalya'da sürdüren Fenerbahçe'nin İspanyol Forveti Daniel Güiza, bu sezon ilk kez takımla birlikte çalıştı.


Antalya&rsquo;nın Kundu bölgesinde hazırlıklarına devam eden Fenerbahçe&rsquo;de futbolcular, günün ikinci idmanını akşam saatlerinde yaptı.

Teknik Direktör Aykut Kocaman gözetiminde çalışan futbolcular, antrenmana hafif koşuyla başladı. Daha sonra pas çalışması gerçekleştiren sarı-lacivertliler, kanat organizasyonları çalıştı. Futbolcular, antrenmanın son bölümünde yarı alanda çift kale maç yaptılar.

Öte yandan sakatlığı nedeniyle uzun süredir takımdan ayrı olan Daniel Güiza, takımla birlikte çalışmalara başladı. Antrenmana, hafif sakatlıkları bulunan Niang ve Semih katılmadı.

Fenerbahçe, kamp programı çerçevesinde Pazar (16.01.2011) günü saat 20.00&rsquo;de Mardan Stadı&rsquo;nda Samsunspor ile hazırlık maçı yapacak