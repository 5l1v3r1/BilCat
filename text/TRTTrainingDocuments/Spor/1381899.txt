Siyah-beyazlı ekip, ikinci yarı hazırlıkları için İstanbul'da toplandı.

 
Beşiktaş, Spor Toto Süper Lig&rsquo;in ikinci yarı öncesi ilk antrenmanını Nevzat Demir Tesisleri&rsquo;nde gerçekleştirdi.
 
Çalışmaya sağlık kontrolüne giden Almeida, Simao ve Sivok&rsquo;un yanı sıra henüz ülkelerinden dönmeyen Ersan, Bobo ve Nobre de katılmadı. Ayrıca sakatlıkları süren Holosko, Ferrari ve İbrahim Üzülmez de çalımada yer almazken, tedavileri devam eden Necip ve Nihat koşu yapmakla yetindiler. Kendilerine takım arayan Fatih ve Yusuf da çalışmada yer almadı.
 
Teknik direktör Bernd Schuster antrenmanın ilk bölümünde çalışma sahasına çıkmadı. Yarım saatlik basına açık bölümün ardından basın mensuplarının antrenman sahasını terk etmesinin ardından Schuster&rsquo;in sahaya çıktığı bildirildi. Kondisyon ağırlıklı bir idman yapan Siyah-beyazlı takım çalışmalarını yarın sabah yapacağı antrenmanla sürdürecek.
 
Siyah-Beyazlılar, İstanbul&rsquo;daki çalışmasının ardından hazırlıklarını Antalya&rsquo;nın Belek Beldesi&rsquo;nde sürdürecek. 
11 Ocak&rsquo;a kadar hazırlıklarını burada sürdürecek Siyah beyazlılar, devre arası kampı sırasında 7 Ocak Cuma günü Spor Toto Süper Lig ekiplerinden Sivasspor ile bir hazırlık maçı oynayacak. 12 Ocak Çarşamba günü Ziraat Türkiye Kupası B Grubu 3. haftasında Manisaspor&rsquo;a konuk olacak olan Beşiktaş, 11 Ocak Salı günü Antalya&rsquo;dan Manisa&rsquo;ya geçecek.