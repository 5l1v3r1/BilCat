Beko Basketbol Ligi'nde Türk Telekom, deplasmanda Bornova Belediyesi'ni 90-59 yendi.

Her iki takımın karşılıklı basketlerle başladığı maçta Türk Telekom, 4. dakikada Yunus&rsquo;un turnikesiyle ilk kez öne geçerek 10-8&rsquo;lik skor üstünlüğüne ulaştı. Bu dakikadan sonra rakibinin hücumlardan boş dönmesini iyi değerlendiren başkent temsilcisi, Stiemsma önderliğinde farkı 7. dakikada 10&rsquo;a (13-23) çıkardı. 

Bornova Belediyesi, Ümit Sonkol&rsquo;un üst üste basketleriyle farkı azaltmaya çalışsa da periyot, bitime 2 saniye kala takıma yeni katılan Jagla&rsquo;nın turnikesiyle Türk Telekom&rsquo;un 25-17 üstünlüğüyle sona erdi.

İkinci periyoda iyi başlayan İzmir temsilcisi, Roll&rsquo;un sayı ve paslarıyla 13. dakikada farkı 3 sayıya (24-27) indirdi. Roll&rsquo;a Becirovic ile karşılık veren Türk Telekom, devreyi 40-33 önde kapadı. 

Türk Telekom&rsquo;dan Rasim, üçüncü periyoda adeta damgasını vurdu. Ankara ekibi, ilk hücumunda basket faul kazanan Rasim&rsquo;in elinden bulduğu 4 sayıyla skoru 44-33&rsquo;e taşıdı. 

İlk yarı boyunca sadece bir üçlük kullanan ve bunda da isabet kaydeden Rasim, bu periyotta beşte dört 3 sayılık, altıda altı serbest atış istatistiğiyle toplamda 18 sayıya ulaşarak, 27. dakikada Yunus&rsquo;un serbest atıştan bulduğu basketlere kadar takımının bütün sayılarına imzasını attı. 

Bornova Belediyesi ise Rasim 27. dakikada yerini Jagla&rsquo;ya bıraktığında 13 olan farkı (44-57), Nagys, Umutcan ve Roll&rsquo;un sayılarıyla periyot sonunda 8&rsquo;e indirmeyi başardı: 50-58. 

Son periyot, Nagys-Jagla düellosu şeklinde karşılıklı basketlerle başlasa da yaklaşık 6 dakika boyunca sayı atamayan Bornova Belediyesi, farkın açılmasını engelleyemedi ve maç, Ankara temsilcisinin 31 sayı farklı üstünlüğüyle sona erdi: 59-90 

Bornova Belediyesi&rsquo;nde Roll 16 sayı kaydederken,  Türk Telekom&rsquo;da Rasim ve Stiemsma 18, Becirovic 16 sayı attı. 

Maçın ardından Türk Telekom antrenörü Timuçin Meriç, &rsquo;&rsquo;Son periyotta savunma sertliğini sahaya yansıtarak rahat bir galibiyet aldık&rsquo;&rsquo; dedi.

İlk devre başa baş geçen mücadelede, üçüncü periyotla birlikte Rasim&rsquo;in önderliğinde çok yüksek bir şut yüzdesi yakaladıklarını ifade eden Meriç, &rsquo;&rsquo;Son periyotta savunma sertliğini sahaya yansıtarak rahat bir galibiyet aldık. Her maça aynı ciddiyetle hazırlanıyoruz. Üst sıralara çıkmayı hedefliyoruz&rsquo;&rsquo; dedi. 

Bornova Belediyesi&rsquo;nin antrenörü Ajlan Kavasoğlu ise basın toplantısına maçta süre almayan sporcusu Mert Alp Arkın&rsquo;ı gönderdi. Mert, üzgün olduklarını dile getirerek, mağlubiyetlerinde top kayıpları ile hakem üçlüsünün kötü yönetiminin etkili olduğunu ifade etti.