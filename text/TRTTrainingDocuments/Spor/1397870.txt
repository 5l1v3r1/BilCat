Ziraat Türkiye Kupası (D) Grubu'nda Kasımpaşa deplasmanda Karşıyaka ile karşılaştı. 

 Ziraat Türkiye Kupası (D) Grubu&rsquo;nda Karşıyaka&rsquo;yı deplasmanda 1-0 yenen Kasımpaşa, gruptan çıkmayı garantiledi.

Bu sonuçla (D) Grubu&rsquo;nda 9 puana ulaşan Kasımpaşa çeyrek finale yükselirken, puanı bulunmayan Karşıyaka,  Ziraat Türkiye Kupası&rsquo;na veda etti.

1. Devre

21. dakikada topla birlikte sağ çaprazdan ceza alanına giren Yekta&rsquo;nın sert şutunda top, Necati&rsquo;den döndü. Yekta, kaleciden gelen topu ikinci vuruşunda 
yandan auta gönderdi.

23. dakikada sol kanattan kazanılan serbest vuruşu kullanan Yekta&rsquo;nın ceza alanına gönderdiği topu, kaleci Necati yumrukladı. Savunma oyuncuları meşin 
yuvarlağı uzaklaştırdı.

30. dakikada sağ kanattan Erhan&rsquo;ın kullandığı köşe vuruşunda top doğrudan kaleye yöneldi. Kaleci Tolga&rsquo;nın uzaklaştırmak istediği top, kale alanı içindeki 
Osman&rsquo;a çarpıp Tolga&rsquo;da kaldı.

42. dakikada Fırat&rsquo;ın sol kanattan ceza alanına yaptığı ortaya iyi yükselen Osman&rsquo;ın topa kafayla yaptığı vuruşu kaleci Tolga kurtardı.

Karşılaşmanın ilk yarısı golsüz berabere sona erdi.

2. Devre

Karşılaşmanın 58. dakikasında Dimitrov&rsquo;un sol çaprazda taç çizgisinin yanından kullandığı serbest vuruşta doğrudan kaleye gönderdiği topu kaleci Necati son anda kornere çeldi.

63. dakikada sağ kanatta ceza alanı çizgisine paralel kazanılan serbest vuruşu doğrudan kaleye gönderen Erhan&rsquo;ın vuruşunu kaleci Tolga uzaklaştırmayı başardı.

66. dakikada Azar&rsquo;ın sol kanattan ortaladığı topa iyi yükselen Gökhan&rsquo;ın vuruşunda meşin yuvarlak direkten döndü. Topu Karşıyakalı savunma oyuncuları uzaklaştırdı.

69. dakikada Olgay&rsquo;ın ara pasında ceza alanı hemen dışında topla buluşan Baykal&rsquo;ın sert vuruşu az farkla auta gitti.

GOL:74. dakikada Kasımpaşa öne geçti. Yekta, yaklaşık 50 metre sürdüğü topu ceza alanı içindeki Ersen Martin&rsquo;e bıraktı. Bu oyuncunun vuruşunda Necati&rsquo;nin çeldiği topu önünde bulan Gökhan&rsquo;ın vuruşu ağlarla buluştu: 1-0.

84. dakikada Okan&rsquo;ın Taha&rsquo;ya verdiği pasta, bu futbolcunun rövaşatasında meşin yuvarlak, az farkla auta çıktı.

Maç 1-0 konuk ekibin üstünlüğü ile sona erdi.