Beşiktaş Cola Turka'nın oyun kurucusu Cüneyt Erden, Efes Pilsen ve Fenerbahçe Ülker'in bütçe olarak bu ligin üzerinde takımlar olduğunu belirtti.

 
Beko Basketbol Ligi takımlarından Beşiktaş Cola Turka&rsquo;nın oyun kurucusu Cüneyt Erden, iyi konsantre olmaları halinde ligde final oynayabileceklerini söyledi.
 
Cüneyt, Beşiktaş Dergisi&rsquo;nin ocak sayısında yer alan röportajında, Efes Pilsen ve Fenerbahçe Ülker&rsquo;in bütçe olarak bu ligin üzerinde takımlar olduğunu belirterek, &quot;Çok para harcadılar. Bizim de çok iyi takımımız var. Henüz herkes tam performansla oynayamıyor. Daha iyi konsantre olmuş oyuncularla final oynayacağımızı düşünüyorum&quot; dedi.
 
Takımın yıldız oyuncusu Allen Iverson konusuna değinen tecrübeli oyuncu, şunları söyledi:
 
&quot;Gelişi çok iyi karşılandı. Çünkü çok büyük oyuncu. Müthiş bir kariyeri var. Bunun yanında mütevazı ve oldukça sıcakkanlı. Ona yardımcı olmaya çalışıyoruz. Avrupa&rsquo;dan elenmemize o da çok üzülüyor. Avrupa&rsquo;yı dolaşıp kendini göstermesi önemliydi. Yine de bize çok yararlı olacaktır. Kuvvetlenmeye başladı. Özellikle Avrupa&rsquo;daki basketbol NBA&rsquo;den daha farklı. Hem hücum, hem de savunma setlerine alışmaya çalışıyor.&quot;
 
Kendi performansını da değerlendiren siyah-beyazlı oyuncu, &quot;Henüz tam performansla oynamıyorum. Burada daha farklı pozisyondayım. Daha az dakika alıyorum. Düzenin içine katılmaya çalışıyorum. Bazen 5, bazen 25 dakika oynuyorum. Son zamanlarda daha yararlı oluyorum. Sezon başında tam olarak performansımı gösteremiyordum. Ufak tefek sakatlıklar vardı. Bu yıl yepyeni takım kuruldu. Sezon ortasına geliyoruz ve tam performansımızı göstermeliyiz. Artık zamanımız kalmadı. Daha iyi oynayıp yukarılara çıkmalıyız&quot; diye konuştu.