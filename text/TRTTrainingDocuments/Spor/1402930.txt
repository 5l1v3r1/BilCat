Sakatladığı rakibine tazminat ödemeye mahkum oldu.

Almanya&rsquo;nın Düsseldorf kentinde yaşayan Enver Yılmaz adlı genç futbolcu, bir maçta ayağını kırdığı Alman rakibine 2 bin Avro tazminat ödemeye mahkum edildi.
Bir Alman gazetesi, Alman Futbol Federasyonu&rsquo;nun konuyla yakından ilgilendiğini ve dava sonucunun emsal teşkil etmesi durumunda, açılacak diğer davaların hesabını yapmaya başladığını yazdı.
Grevenbroich takımında forma giyen ve 3 yıl önce Odenkirchen genç takımında oynamaya başlayan Yılmaz&rsquo;ın, kupa maçında Mönchengladbach&rsquo;ın Alman oyuncusuna faul yaptığı ve ayağı kırılan futbolcunun ailesinin maçtan sonra dava açması sonucunda tazminat ödemeye mahkum edildiği belirtildi.
Maçta görev yapan Alman hakemin, harekette kasıt olmadığı gerekçesi ile kırmızı kart göstermemiş olduğu ifade edilen gazete haberinde, Yılmaz&rsquo;ın şimdiki teknik direktörü Stefan Lo Bello&rsquo;nun, &rsquo;&rsquo;Enver benim kaptanım ve örnek bir futbolcu. Kasten böyle hareket yapacak oyuncu değil. Maç esnasında böyle durumlar her zaman olur&rsquo;&rsquo; dediği kaydedildi.