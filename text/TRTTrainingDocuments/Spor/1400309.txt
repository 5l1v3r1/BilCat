Oyunların başlamasına 9 gün kalmasına rağmen, halen yeterli miktarda kar yağışının görülmemesi yetkilileri tedirgin ediyor.

Erzurum Dünya Üniversite Oyunları için kentte tüm hazırlıklar tamamlandı.
27 Ocak-6 Şubat tarihleri arasında yapılacak oyunların başlamasına 9 gün kalmasına rağmen halen yeterli miktarda kar yağışının görülmemesi yetkilileri tedirgin ediyor.
Palandöken&rsquo;de normal kar kalınlığının 25 santimetre, yapay kar çalışmalarıyla birlikte tesislerdeki kar kalınlığının 60 santimetreye ulaştığı öğrenildi. Pistlerde halen, farklı ülkelerden gelen turistler, oyunlar öncesi kayak yapmanın keyfini yaşıyor.
Meteoroloji yetkilileri, Erzurum&rsquo;da 25 Ocakta kar yağışı beklendiğini bildirdiler.
Bu arada, son üç yıldır Erzurum&rsquo;da ocak ayında kar yağışında görülen azalma nedeniyle bölgede özellikle gece hava sıcaklığında düşüş yaşanıyor.