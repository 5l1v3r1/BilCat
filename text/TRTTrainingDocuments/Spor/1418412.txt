Erzurum 2011 Üniversite Kış Spor Oyunları'da Erkek Buz Hokeyi Milli Takımı, Güney Kore'ye 4-1 yenilerek oyunları 12'nci sırada tamamladı.

Milliler, üst klasman takımlarına karşı 2&rsquo;nci golünükaydetti.

500 Kişilik Arena&rsquo;da yapılan karşılaşmanın ilk periyodunda gol sansı arayan milliler, gol bulamadı. Güney Kore ise aradığı gole ilk periyodun bitimine 5 dakika kala ulaştı ve 1-0 öne geçti. Bitime 3 dakika kala bir gol daha bulan Güney Kore ilk periyodu 2-0 önde kapattı.

Türk Milli Takımı ikinci periyoda biraz daha ön alanda baskı yaparak başladı. Özellikle son 2 dakika içinde rakip alana yüklenen Türkiye, bulduğu pozisyonlarda ise gole ulaşamadı.

Son periyod karşılıklı ataklarla geçti. Müsabakada Emre Elevli&rsquo;nin pasıyla buluşan Kemal Burkay Altuntaş, golü kaydetti ve skoru 3-1 yaptı.

Böylece 25&rsquo;inci Dünya Üniversiteler Kış Oyunları boyunca Buz hokeyi dalında Türk Milli Takımı ikinci golünü kaydetmiş oldu.

Golden sonra da üstün oynayan milliler, birçok gol şansı yakalamasına rağmen gol kaydedemedi.

Maçın son 2 buçuk dakikasında teknik heyet kaleciyi de oyundan almasına rağmen milliler golü bulamadı.

Bitime yakın milli takım kalesi boşken gelişen bir Güney Kore atağında elindeki sopasını fırlatan bir Türk oyuncunun bu hareketini maçın Türk baş hakemi gol saydı ve maç konuk ekibin 4-1 galibiyetiyle sona erdi.