Bursaspor'un teknik direktörü Ertuğrul Sağlam,  ligin sonuna kadar mücadelelerine devam edeceklerini söyledi.

 
Spor Toto Süper Ligi&rsquo;nin 20&rsquo;nci haftasında kendi saha ve seyircileri önünde Sivasspor&rsquo;u mağlup eden Bursaspor&rsquo;un teknik direktörü Ertuğrul Sağlam, karşılaşma ve takımın son durumu ile ilgili değerlendirmelerde bulundu. 
 
Sağlam, &quot;Maça çıkarken, yaklaşık 90 günlük aradan sonra bıraktığımız liderliği geri almak ve küme düşme mücadelesi veren, kadrosunu güçlendiren Sivasspor&rsquo;a karşı iyi bir mücadele ortaya koyup, gelecek adına herkesi umutlandırmak istiyorduk. Bugün liderlik, önemli bir karşılaşmayı geride bırakmak gibi en az on tane geçerli sebep sunabilirim bugün için. Bu karşılaşmanın öncesinde de çok kolay olmayacağını biliyorduk. İlk yarı bulduğumuz golle ikinci yarı daha rahat geçmesini başarabilirdik. Golü yedikten sonra sıkıntılı geçti ama yaptığımız oyuncu değişiklikleri katkı yaptı. Özellikle final paslarını iyi verebilseydik golü daha önce üretebilirdik. Çok zor olarak nitelendirdiğimiz, çok iyi bir ekibe karşı kazanmasını bildik ve liderliği elimize geçirdik. Bundan sonraki dönem bizim için daha zor olacak. 14 final karşılaşmamız var. Kazandığımız için çok mutluyuz. 2 gün izin verdik. Gönül rahatlığıyla izinlerini yapabilirler. Tek düşüncemiz haftaya oynayacağımız Eskişehirspor karşılaşması. Hedefimiz belli. Bir yola girdik ve dönüşümüz yok. Eksikliklerimizi görüp, gidermeye çalışarak, her geçen gün yukarıya çıkarken mutavaziliğimizi bırakmadan ligin sonuna kadar mücadelemizi devam ettireceğiz. Bursaspor Türkiye ligine renk katan bir takım olacaktır. Bundan kimsenin şüphesi olmasın&quot; dedi.
 Miller İyi Bir Golcü  
 Kenny Miller ile ilgili sorulan soruyu yanıtlayan Sağlam, &quot;Miller, iyi bir golcü. Çok da iyi bir futbolcu. Takıma çok çabuk uyum sağladı. Bunda kendisinin etkisi büyük. Sonuçta Miller gol atarken arkadaşları da ona yardımcı oluyor. Takım oyuncusu. Bundan sonra da katkısı daha üst seviyeye çıkacaktır&quot; dedi.
 Demek ki Kaliteyi Yakalayamadık 
Milli Takım kadrosuna Bursaspor&rsquo;dan hiçbir futbolcunun çağırılmamasını değerlendiren Sağlam, &quot;Ben bu konuda hep antrenörlerin tarafını tutarım. Biz de bu kararları veren insanlarız. Mutlaka seçen antrenörlerin bir beklentisi vardır. Ama bugün ligin lideri olarak Milli Takım&rsquo;da oyuncularımızın olmasını isterdim. Demek ki böyle bir kaliteyi yakalayamamıyız&quot; dedi.

Sağlam, şampiyonlukta başka takımların favori gösterilmesi ile ilgili yarından itibaren kimler gösterilebileceği yönünde yöneltiler soruya ise şu cevabı verdi: &quot;Yine şampiyonluktaki en büyük favoriler Trabzonspor ve Fenerbahçe.&quot;