Bursaspor Teknik Direktörü Ertuğrul Sağlam, kupadan elenmelerini değrlendirdi.

Ertuğrul Sağlam, Ziraat Türkiye Kupası&rsquo;nda 1-0 yenildikleri İstanbul Büyükşehir Belediyesi maçına ilişkin olarak, &rsquo;&rsquo;Bu sezon final oynayıp kupayı kaldırmak istiyorduk ama maalesef bunu elimizin tersiyle ittik&rsquo;&rsquo; dedi.

Sağlam, maçın ardından düzenlediği basın toplantısında, İstanbul Büyükşehir Belediyesi&rsquo;nin istekli oynadığını, oyunun kontrolünü elinde tuttuğunu ve golü güzel bir zamanda bularak arzuladığı sonuca ulaştığını söyledi.

Maçın keyifsiz, tatsız bir ortamda, seyircisiz oynandığını anımsatan Sağlam, özellikle ikinci yarıda yakaladıkları pozisyonları değerlendiremedikleri için sahadan istemedikleri bir sonuçla ayrıldıklarını kaydetti.

Sağlam, artık önlerinde sadece Spor Toto Süper Lig maçlarının olduğunu vurgulayarak, &rsquo;&rsquo;Bu sezon final oynayıp kupayı kaldırmak istiyorduk ama maalesef bunu elimizin tersiyle ittik. Artık elimizde bir tek lig var. Geçen sezon da kupada Fenerbahçe&rsquo;ye yenilip elenmiş, ancak lig şampiyonu olmuştuk. İnşallah aynı başarıyı bu sezon da yakalarız. Böyle bir beklentimiz var. Artık Konyaspor maçını düşünüyoruz. İkinci yarıya iyi bir başlangıç yapıp ligi iyi bir yerde bitirmek istiyoruz&rsquo;&rsquo; diye konuştu.

Volkan Şen&rsquo;in bugünkü maçta 18 kişilik kadroda yer almadığının anımsatılması üzerine Sağlam, &rsquo;&rsquo;Volkan&rsquo;ın ilk devre sonundan devam eden bir sakatlığı vardı. Ayrıca ilk devreden konsantrasyon bozukluğu da var. Şu an fiziksel ve zihinsel olarak futbol oynamaya müsait değil&rsquo;&rsquo; değerlendirmesinde bulundu.

Abdullah Avcı

İstanbul Büyükşehir Belediyesi Teknik Direktörü Abdullah Avcı da &rsquo;&rsquo;Golün doğru zamanda gelmesi oyunu lehimize çevirdi&rsquo;&rsquo; dedi.

Avcı, Bursaspor&rsquo;un Ertuğrul Sağlam yönetiminde son 2.5 yıldır ligin en iyi futbol oynayan takımlarından biri olduğunu belirterek, böyle bir takıma karşı mücadele etmenin zor olduğunu söyledi.

Maça mutlak galibiyet parolasıyla çıktıklarını vurgulayan Avcı, şunları söyledi:

&rsquo;&rsquo;Bursaspor&rsquo;un bu maçta kazanmaktan başka çaresi yoktu. Bizim ise hedefimiz kazanıp kupada bir üst tura yükselmeyi garantilemek, beraberlik halinde de diğer sonucu beklemekti. Oyuncularım verdiğim taktiği harfiyen uyguladı. Kaptırdığımız 2-3 top dışında rakibe pozisyon vermedik. Golün doğru zamanda 
gelmesi oyunu lehimize çevirdi. Geçen sene kupada çeyrek finale yükselmiştik. Bu yıl yarı finali hedefliyoruz. Bunu başarmak bizi mutlu edecek. Bursaspor 
camiasına canı gönülden başarılar diliyorum. Her iki takım oyuncularını da tebrik ediyorum.&rsquo;&rsquo;