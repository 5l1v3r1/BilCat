Transfer çalışmalarını sürdüren Galatasaray, Romanya'nın Cluj takımında forma giyen sol kanat oyuncusunu renklerine bağladı

Galatasaray Kulübü, Kazım Kazım&rsquo;ın ardından ikinci transferini gerçekleştirdi. Sarı-kırmızılı kulüp, Romanya&rsquo;nın CFR Cluj takımında forma giyen Arjantinli futbolcu Juan Emmanuel Culio&rsquo;yu renklerine bağladı. 3.5 yıllık anlaşma sağlayan Galatasaray, CFR Cluj&rsquo;a 2 milyon Avro bonservis bedeli ödeyecek.

Galatasaray Kulübü&rsquo;den yapılan açıklama şöyle:

&quot;S.C.S Fotbal Club CFR 1907 Cluj S.A. oyuncularından Juan Emmanuel Culio ile anlaşmaya varılarak sözleşme imzalanmıştır. Varılan anlaşmaya göre oyuncunun S.C.S Fotbal Club CFR 1907 Cluj S.A. &rsquo;ya 2.000.000 Avro, oyuncuya ise 2010-2011, 2011-2012, 2012-2013, 2013-2014 sezonları için sırasıyla 250.000 Avro, 600.000 Avro, 700.000 Avro, 700.000 Avro sabit transfer ücreti ve 8.000 Avro, 10.000 Avro, 10.000 Avro, 10.000 Avro değişken transfer ücreti ödenecektir.&quot;

Juan Emmanuel Kimdir?

Juan Emmanuel Culio, 30 Ağustos 1983&rsquo;te Arjantin&rsquo;de doğdu. 2002 yılında Arjantin&rsquo;in Flandria takımında profesyonel kariyerine başladı.

Burada iki sezonda 44 maça çıkıp 19 gol atan genç oyuncu, 2004&rsquo;te Almagro&rsquo;ya transfer oldu ve bu takımda oynadığı bir sezonun ardından kariyerinin ilk büyük basamağını tırmadarak Independiente&rsquo;ye transfer oldu. Ancak burada istediği oranda şans bulamayınca, Racing Club&rsquo;a transfer oldu. Culio, genç yaşının da etkisiyle bu kulüpte de istediklerini gerçekleştiremedi. 2007 yılında şansını bir başka ülkede deneme yoluna giden Arjantinli, Şili&rsquo;nin Deportes La Serena takımına gitti ve sergilediği başarılı performansla Avrupa&rsquo;nın yükselen kulüplerinden CFR Cluj&rsquo;ün dikkatini çekti. Aynı yıl Romanya&rsquo;ya transferi gerçekleşen Culio, 2007 yılından bu yana Cluj formasıyla mücadele ediyor.

Cluj&rsquo;daki ilk sezonunda ligdeki 34 maçın 32&rsquo;sinde toplam 2571 dakika (%84) forma giyen Culio, bu maçlarda bir gol atarken, bir kırmızı ve altı da sartı kart gördü. Cluj orta sahasının her bölgesinde forma giyen Arjantinli, devamlılığı ve taktiksel esnekliğiyle beğeni topladı.

2008-09 sezonunda Romanya Ligi&rsquo;nde 29 maça çıkan Culio, sezon boyunca tam üç kez teknik direktör değiştiren takımında yine yeri değişmeyen isimlerin başında geliyordu. Bu maçlarda bir gol atan oyuncu, Şampiyonlar Ligi&rsquo;nde ise takımının tek galibiyetini aldığı Roma maçında attığı iki golle zaferin mimarı oldu.

2009-10 sezonuna geçildiğinde de istikrarından bir şey kaybetmeyen Culio, tamamı ilk 11&rsquo;de olmak üzere 28 maçta görev yaptı. Aralık ayına kadar orta alanın çeşitli bölgelerinde görev verilen çalışkan oyuncu, daha sonra sol kanada yerleşti ve bu bölgede forma giymeye başladı. Sezonu bir kez daha tek golle tamamlayan Culio, sekiz de sarı kart gördü.

İçinde bulunduğumuz sezonun ilk 12 haftasında fırma giyen Culio, ligin sonraki haftalarında takımından uzak kaldı. Arjantinli orta saha, Şampiyonlar Ligi&rsquo;nde ise gol ve asistleriyle takımının skor yükünü çeken en önemli isimlerden biri oldu. Grubun ilk maçında Basel önünde alınan 2-1&rsquo;lik galibiyete iki asistle katkıda bulunan Culio, Roma mağlubiyetinde atılan tek golde de yine verdiği pasla pay sahibiydi. Üçüncü maçta Bayern&rsquo;e 3-2 mağlup olan Cluj&rsquo;ün gollerinden birini atan 27 yaşındaki oyuncu, 1-1 berabere biten son maçta Roma filelerine 88. dakikada atılan golde servisi yapan isimdi. Şampiyonlar Ligi&rsquo;nde bu sezon Cluj&rsquo;ün attığı 6 golün 5&rsquo;inde rol oynayan Culio, mücadeleci, agresif ve zeki futboluyla ön plana çıkıyor.