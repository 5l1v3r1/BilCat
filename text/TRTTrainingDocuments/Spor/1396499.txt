2012 UEFA Futsal Şampiyonası ön eleme turu 1. Grup maçlarında mücadele edecek Futsal (Salon Futbolu) Milli Takımı aday kadrosu açıklandı.


İzmir&rsquo;de, 20-25 Ocak tarihlerinde düzenlenen 2012 UEFA Futsal Şampiyonası için aday kadroya davet edilen oyuncular 16 Ocak Pazar günü saat 19.00&rsquo;da, İzmir Anemon Fuar Otel&rsquo;de toplanacak.

Milliler, İsviçre, Karadağ ve Moldova ile mücadele edeceği grup maçlarını lider bitirmesi halinde, 24-28 Şubat 2011 tarihlerinde Ukrayna&rsquo;da oynanacak eleme grubu maçlarında Ukrayna, Macaristan ve Belçika ile aynı grupta yer alacak.

Teknik direktör Ömer Kaner yönetimindeki Futsal Milli Takımı&rsquo;nın aday kadrosuna şu oyuncular davet edildi:

Serhat Çiçek (Sincan Belediyespor), Mustafa Şen (Bandırmaspor), Hüseyin Yıldız (Belçika-A&M Chatelineau), Cuma Aziz Sağlam, Gökhan Yılmaz (Belçika-Herstal Turc), Şakir Bozlar (OYAK Renault), Altan Aksoy (Giresunspor), Cihan Özcan (Hollanda-FCK De Hommel), Kenan Köseoğlu (Hollanda-TPP Rotterdam), Yasin Erdal (Hollanda-Lzv Kuypers), Mahmut Akbaş (Iğdırspor), Mustafa Kurtay (Küçükçekmecespor), Cem Keskin (Fatih Karagümrük), Hakkı İsmet Şimşek (Avcılar Belediye Gençlikspor), Ersin Uğur Canoğlu (Tirespor), Nedim Burak Yıldırım (Bordum Belediyesi Bodrumspor), Murat Duman, Evren Nuri Turhan (Kulüpsüz)

İzmir Celal Atik Spor Salonu&rsquo;ndaki maçlarda Türkiye, 21 Ocak&rsquo;ta Karadağ, 22 Ocak&rsquo;ta İsviçre, 24 Ocak&rsquo;ta da Moldova ile karşı karşıya gelecek.