Ziraat Türkiye Kupası'nda Gaziantepspor, deplasmanda Denizlispor karşısında son dakikada attığı golle üç puana ulaştı ve gruptan çıkmayı garantiledi.

 
Ziraat Türkiye Kupası A Grubu 3. hafta maçında Bank Asya 1. Lig ekiplerinden Denizlispor ile Spor Toto Süper Lig takımlarından Gaziantepspor karşı karşıya geldi. 
 
Denizli Atatürk Stadı&rsquo;nda oynanan zorlu mücadelede Gaziantespor&rsquo;a galibiyeti getiren golü 90+3. dakikada Şenol Can kaydetti. 
 
Bu galibiyetin ardından Gaziantepspor puanını 7&rsquo;ye yükseltti ve Galatasaray ile birlikte gruptan çıkmayı garantiledi. Denizlispor ise grupta henüz puanla tanışamadı.
 
Ziraat Türkiye Kupası A Grubu&rsquo;nda 16 Ocak Pazar günü oynanacak olan maçta Denizlispor, Beypazarı Şekerspor deplasmanına konuk olacak. Gaziantepspor ise haftayı maç yapmadan geçecek.
 İlk Yarı  
 7. dakikada Cesar De Souza&rsquo;dan aldığı pasla Denizlispor ceza sahasına giren Nounkeu sert vurdu, top Kaleci Evren&rsquo;in ellerinde kaldı.
 
37. dakikada Ahmet Cebe soldan çalımlarla ceza sahasına girdi, yerden kaleye sert vuruşunda Nounkeu&rsquo;ya çarpan topu defans uzaklaştırdı.
 
41. dakikada Gaziantepspor ceza sahası önünde serbest vuruş kazandı. Cesar De Souza&rsquo;nın kullandığı serbest atışta top az farkla auta çıktı.
 
Karşılaşmanın ilk yarısı 0-0 berabere bitti.
 İkinci Yarı  
 60. dakikada ani gelişen Denizlispor atağında Emin çalımlarla ceza sahasına girdi, müsait pozisyondaki Ahmet Cebe&rsquo;ye topu aktardı. Ahmet Cebe&rsquo;nin sert vuruşunda kaleci Karcemarskas topu iki hamlede kontrol etti.
 
72. dakikada Levent&rsquo;in ara pasıyla topla buluşan Ali Helvacı ceza sahasına girerken sert vurdu, meşin yuvarlak kaleci Karcemarskas&rsquo;ta kaldı.
 GOL  
90+3. dakikada gelişen Gaziantepspor atağında Sosa kaleciyle karşı karşıya kaldı. Vuruşunu kaleci çeldi, dönen topu düzeltip sert vuran Şenol topu filelere gönderdi: 0-1.

Maç, 1-0 konuk ekibin üstünlüğü ile sona erdi.