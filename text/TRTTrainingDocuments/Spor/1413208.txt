Spor Toto Süper Lig'de İstanbul B. Belediyespor, Beşiktaş'ı Cesairo ve İskender'in attığı gollerle 2 - 1 yenerek 5 hafta sonra üç puanla tanıştı.

 
Spor Toto Süper Lig&rsquo;de 19. hafta maçında İstanbul Büyükşehir Belediyespor ile Beşiktaş, Atatürk Olimpiyat Stadı&rsquo;nda karşı karşıya geldi. İstanbul Büyükşehir Belediyespor mücadeleyi 2-1&rsquo;lik üstün tamamladı. 
 
İstanbul Büyükşehir Belediyespor&rsquo;a galibiyeti getiren goller, karşılaşmanın 35. dakikasında Vinicius ve 90. dakikasında İskender&rsquo;den geldi. Beşiktaş&rsquo;ın tek golünü ise 66. dakikada Simao kaydetti. 
 
Beşiktaş&rsquo;ta karşılaşmanın 45. dakikasında Mehmet Aurelio, kırmızı kartla oyun dışında kaldı. 
 
Beşiktaş ligde gelecek hafta Kardemir Karabükspor ile sahasında karşılaşacak. İstanbul Büyükşehir Belediyespor ise Kasımpaşa deplasmanında galibiyet arayacak
 İlk Yarı 
 5. dakikada Almeida&rsquo;nın soldan ortasında Vinicius&rsquo;un ters kafa vuruşunda, kaleci Hasagiç son anda topu tokatlayarak kornere attı.

10. dakikada Quarasma&rsquo;nın soldan ortasında altı pasta Nobre&rsquo;nin kafa vuruşunda, kaleci Hasagiç meşin yuvarlağı son anda kornere çeldi.

11. dakikada Simao&rsquo;nun soldan kullandığı korner atışında kaleci Hasagiç topu elinden kaçırdı. İbrahim Toraman ile Nobre gol için atak yaparken, Nobre önünde kalan topa kötü vurup sonra da rakibine faul yaptı.

14. dakikada Quarasma ceza sahasının hemen dışından ayağının dışıyla topu kaleye gönderdi, ancak meşin yuvarlak üstten az farkla auta gitti.

17. dakikada Simao&rsquo;nun kullandığı korner atışında, İstanbul Büyükşehir Belediyespor savunmasının uzaklaştıramadığı topla ceza sahası dışında buluşan Guti&rsquo;nin şutunda, meşin yuvarlak direğin yanından auta çıktı.

19. dakikada soldan Tevfik&rsquo;in ceza sahasına ortasında kaleci Cenk çıkmakta yavaş kalınca, atak yapan Cihan topa müdahale etmek istedi. Cenk, meşin yuvarlağı elinden kaçırmasına rağmen pozisyonu takip eden İbrahim Üzülmez tehlikeyi uzaklaştırdı.

30. dakikada Guti&rsquo;nin sağdan kullandığı korner atışında Hasagiç topa hatalı çıktı, ceza sahası içinde Nobre&rsquo;nin müsait durumda kafa vuruşunda, kaleye giden topu altı pasta Rızvan kafayla çıkartarak, mutlak bir golü önledi.
 GOL 
35. dakikada İbrahim Akın&rsquo;ın soldan kullandığı korner atışanda kaleci Cenk topu elinden kaçırdı. Meşin yuvarlağı önünde bulan Vinicius, topu filelere gönderdi: 1-0

44. dakikada Quaresma&rsquo;nın ceza sahası içine gönderdiği topa Nobre yetişemeyince meşin yuvarlak kaleci Hasagiç&rsquo;de kaldı ve ilk yarı İstanbul Büyükşehir Belediyespor&rsquo;un 1-0 üstünlüğüyle sona erdi.
 İkinci Yarı 
 50. dakikada Quaresma mutlak bir gol pozisyonunu harcadı. Ani gelişen Beşiktaş atağında Almeida&rsquo;nın pasıyla ceza sahasına bomboş durumda giren Quaresma&rsquo;nın kötü vuruşunda top auta gitti.
 
52. dakikada İstanbul Büyükşehir Belediyespor mutlak bir golü kaçırdı. Savunmanın arkasında topla buluşan İbrahim Akın kötü bir vuruş yapınca kaleci Cenk meşin yuvarlağa hakim oldu.
 GOL  
66. dakikada, Simao kendisine yapılan faul atışının ardından kullandığı serbest vuruşta, topu doksandan filelere göndererek skoru eşitledi: 1-1
 
80. dakikada Gökhan Ünal mutlak bir gol pozisyonundan yararlanamadı. Ekrem, soldan getirdiği topu altı pasta Gökhan Ünal&rsquo;ın önüne bıraktı. Bu futbolcu zor olanı yapıp topu direğin yanından auta attı.
 
84. dakikada Fernandes&rsquo;in 25 metreden şutunda top üstten auta çıktı.
 
87. dakikada Beşiktaş kaleci Cenk, iki tane mutlak gol pozisyonu önledi. İlk pozisyonda Holmen&rsquo;in şutunu çelen Cenk, İskender&rsquo;in vuruşunda da çok başarılı bir kurtarışla mutlak golleri kurtardı.
 GOL 
90. dakikada ani gelişen İstanbul Büyükşehir Belediyespor atağında İskender, sol çaprazdan mükemmel bir vuruşla topu filelere gönderdi: 2-1 ve İstanbul Büyükşehir Belediyespor karşılaşmadan 2-1 galip ayrıldı.