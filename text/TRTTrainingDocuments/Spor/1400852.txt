Beko Basketbol Ligi, Erkekler 2. Ligi ve Kadınlar Ligi'nde 13 takım toplam 27 antrenör değişikliği yaptı.

Basketbolda sezonun başlamasının ardından Beko Basketbol Ligi, Türkiye Basketbol Erkekler İkinci Ligi ve Türkiye Kadınlar Basketbol Ligi&rsquo;nde istediği sonuçları alamayan takımlar çözümü teknik adam değiştirmekte görürken, 13 takım toplamda 27 antrenör değişikliği yaptı.
 Basketbol Federasyonu&rsquo;nun internet sitesinde yapılan değerlendirmede, Beko Basketbol Ligi&rsquo;nde Beşiktaş Cola Turka, Medical Park Trabzonspor Basketbol, Türk Telekom ve Mersin Büyükşehir Belediyesi takımlarının antrenör değiştirdiği hatırlatılırken, en yoğun trafiğin 8 takımda 22 antrenör değişimiyle ikinci ligde yaşandığı belirtildi. 
 Kadınlarda ise takımlar antrenör konusunda daha istikrarlı bir görüntü sergilerken sadece Burhaniye Belediyesi&rsquo;nin değişikliğe gittiği kaydedildi. 
 Beko Basketbol Ligi&rsquo;nde, Beşiktaş Cola Turka Burak Bıyıktay ile yollarını ayırıp Ergin Ataman&rsquo;ı takımın başına getirirken, Medical Park Trabzonspor Basketbol Aleaddin Yakan&rsquo;ın yerine Sırp antrenör Dragan Sakota&rsquo;ya bu görev verdi. Sezona Faruk Akagün yönetiminde başlayan Türk Telekom, Akagün&rsquo;ün yerine Timuçin Meriç&rsquo;i antrenörlüğe getirirken, Mete Babaoğlu ile yollarını ayıran Mersin Büyükşehir Belediyesi ise Ercüment Sunter&rsquo;i takımın antrenörü yaptı. 
 Değişim trafiğinin yoğun yaşandığı erkekler ikinci liginde Adanaspor&rsquo;da, sezon içinde Levent Lüle, Ercan Yeldan ve Behçet Üner ile yolların ayrıldığı, son olarak antrenörlük görevine Zafer Çavuşoğlu&rsquo;nun getirildiği belirtildi. 
 Kadınlarda antrenör değişikliğini tek yapan Burhaniye Belediyesi&rsquo;nde Cenk Dumlupınar&rsquo;ın yerine Erman Okerman görev aldı.