"Türk Futbolunun Sorunları ve Geleceği" konusunda düzenlenen toplantıda, kulüp başkanları ve yöneticileri görüşlerini dile getirdi.

 Borcum Yok Ama Derdim Çok   
 Kasımpaşa Kulübü Başkanı Hasan Hilmi Öksüz, kulüp başkanlarının para konusunu gündeme getirdiğini hatırlatarak, &quot;Ama benim fazla para derdim yok. Vergi, sigorta borcum yok. Futbolcularıma, teknik heyetime borcum yok. Ama derdim çok. Güzel bir stadım var. Ama Kasımpaşa&rsquo;nın yıllardır antrenman yapacak sahası yok&quot; dedi.

&quot;Başbakanımızın Kasımpaşalı olması nedeniyle Kasımpaşa&rsquo;ya &rsquo;Başbakanın Kulübü&rsquo; derler, ama daha bir antrenman tesisimiz yok&quot; diyen Öksüz, &quot;Benim stadımın bulunduğu yer 50 bin metrekare alan içinde. Aylık 46 bin lira kira bedeli ödüyoruz. Kulüplere tesis konusunda devletin desteği olmalı. Devlet yardımları yapmalı ve nasıl kullanıldığını da takip etmeli&quot; diye konuştu.
 Kiracı olduğumuz Stada 10 Milyon TL Harcadık 
 Bursaspor Kulübü Başkanı İbrahim Yazıcı, geçen sezon şampiyon olduklarını ve sonra statlarının Şampiyonlar Ligi kriterlerine uygun olmadığının söylendiğini belirterek, &quot;Düşünebiliyor musunuz, şampiyon Bursaspor ama stadında Şampiyonlar Ligi maçlarını oynayamayacak. Çalışmalara hemen başladık, UEFA&rsquo;dan gelen heyettekiler ise önce gülüp gittiler. İki ayda stadımızı yetiştirdik. Bursa kenti için çok önemli bir şey bu. Kiracının kiracısı olduğumuz stada 10 milyon TL yatırım yaptık. Ben bu parayı kulübün kasasından harcadım. Yazık değil mi bu parayı Bursaspor Kulübü&rsquo;ne yüklemek&quot; dedi.
 Kızıl Alt Yapıya Dikkat Çekti  
 Gaziantepspor Kulübü Başkanı İbrahim Kızıl ise Süper Lig kulüplerinin çok büyük sorunları bulunduğunu söyledi.
 
Kızıl, kulüplerin ilk sorununun parasal olduğunu ifade ederek, şöyle konuştu:

&quot;Yayın ihalesi bir nebze de olsa iyi oldu. Ama bu tamamen parasal anlamda sorunların giderildiği anlamında değildir. Altyapı çalışmalarının iyi yapılması, yeşil sahaların çoğalması lazım. Süper Lig&rsquo;de kulüplerimizin çoğunun statları kullanılacak halde değildir. Avrupa düzeyinde stadımız çok fazla değil. Bunlarla ilgili çalışmalar yapılmalı. Artık altyapıda gençler yetişmiyor. Tamamen yabancılara yöneldik. Milli takımın başarısı altyapıdan geçmektedir.&quot;
 Yeni Stadlara İhtiyacımız Var  
 Eskişehirspor Kulübü Başkanı Halil Ünal, Anadolu kulüplerinin çoğunun statlarının fiziki şartlarından sıkıntı yaşadığını belirtti.
 
Eskişehir&rsquo;in futbolu çok seven insanların, taraftarların bulunduğu bir kent olduğunu anlatan Ünal, &quot;Statlarımızın fiziki durumu taraftar çekmeye el vermiyor. Bunun için yeni statlara ihtiyacımız var. İnsanları tribünlere çekemiyoruz&quot; diye konuştu.
 
Manisaspor Kulübü Başkanı Kenan Yaralı ise özellikle finansman sorunları yaşadıklarını belirterek, &quot;Kulüpler kapanıyor borç yüzünden. İcralar, hacizler geliyor. Tek derdimiz ligde kalabilmek, çünkü yayın geliri ve İddaa gelirlerini kaybetmek istemiyoruz. Hep önümüze vergi borçları çıkıyor. Bu konuda devlete ve federasyona büyük görev düşüyor. Günü kurtaralım diye çalışmak istemiyoruz. (Bu sene ligde kalalım) diyerek ne kadar gelişilebilir. Zaten artık her takım birbirini yeniyor. Üç Büyükler olgusu kalktı. Kulüp arasındaki mail uçurum da kaldırılmalı&quot; ifadelerini kullandı.
 
Bucaspor Kulübü Başkanı Şeref Üstündağ ise devletin kendileri gibi altyapıya büyük önem veren kulüplere destek olması gerektiğini kaydetti.
 
Konyaspor Kulübü Yönetim Kurulu Üyesi İbrahim Türkmen, finansal sıkıntılara dikkati çekti. Türkmen, Konyaspor olarak üniversite ile birlikte seyirci kalitesi konusunda faaliyet yürüttüklerini, ancak finansal olarak sıkıntı çektikleri için bazı projeleri hayata geçiremediklerini ifade etti.
 
Gençlerbirliği Kulübü Yöneticisi Halil Erkmen de sosyal ambiansı güzel, annelerin, babaların, çocukların gelebildiği statlara ihtiyaçları bulunduğunu ifade ederek, &quot;Başkentte uzun süredir böyle bir stadın özlemini çekiyoruz&quot; dedi.
 
Ankaragücü Kulübü Yönetim Kurulu Üyesi Vural Bayram ise &quot;Kendi dertlerimizle uğraştığımız için federasyondan bir şey talep edemiyoruz. Federasyon da zaten Ankara ile ilgilenmiyor. Stadyum lazım, yapılmıyor&quot; diye konuştu.