Olimpiyatlarda 5 kez altın madalya kazandıktan sonra 2006'da yüzmeyi bıraktığını açıklayan Avustralyalı yüzücü, havuzlara geri döndüğünü açıkladı.

Thorpe, düzenlediği basın toplantısında, yeniden yarışlara katılacağını ve 2012 Londra Olimpiyatları&rsquo;nda yarışmak istediğini söyledi.

Ian Thorpe, özellikle 100 metre serbeste odaklanacağını ve idmanları bu yarış için yapacağını belirterek, bayrak yarışlarında da mücadele etmek istediğini kaydetti.

Avustralyalı yüzücü, hazırlıklarını Avrupa ve Abu Dabi&rsquo;de sürdüreceğini söyledi.

Kariyeri

13 Ekim 1982&rsquo;de Sydney&rsquo;de dünyaya gelen Thorpe, yüzmeye 5 yaşında başladı.

Thorpe, 1988&rsquo;de 400 metre serbestte dünya şampiyonu olarak, erkeklerde en genç dünya şampiyonu oldu.

18 yaşındayken ilk kez katıldığı olimpiyatlarda, 2000&rsquo;de Sydney&rsquo;de 3 altın ve 2 gümüş madalya kazanan Thorpe, 2004&rsquo;te Atina&rsquo;da 200 ve 400 metre serbestte altın madalyanın sahibi oldu ve olimpiyatlarda 5 altın madalyaya ulaştı.

Olimpiyatlardaki başarısının yanı sıra 11 kez dünya şampiyonu olan Thorpe, 13 kez dünya rekoru kırdı.

Thorpe, 21 Kasım 2006&rsquo;da spor hayatına son verdiğini açıklamıştı