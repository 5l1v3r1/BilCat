Beko Basketbol Ligi'nde yapılan maçta Beşiktaş Cola Turka, Türk Telekom'u 82-75 yendi.

Karşılaşmanın başında Türk Telekom&rsquo;un Mehmet ile dış atışlardan bulduğu basketlere Beşiktaş Cola Turka Ogilvy ile pota altından karşılık verince 5. dakika 8-8 berabere geçildi. İlk periyodun son dakikasına 6 sayı farkla 20-14 önde giren siyah-beyazlılar, Rasim&rsquo;in üst üste bulduğu 3 sayılık basketlere engel olamayınca ilk çeyrek 20-20 berabere sona erdi.

İkinci periyotta Cevher ve Chatman&rsquo;ın da skora katkı yapmasıyla Beşiktaş Cola Turka, 16. dakikada 6 sayılık farkı yakaladı: 34-28. Siyah-beyazlılar, ilk yarıyı da 44-36 önde tamamladı.

İkinci yarıya etkili başlayan Beşiktaş Cola Turka, 22. dakikada skoru 48-36&rsquo;ya getirdi. Pota altında Ogilvy&rsquo;yi iyi kullanan, savunmada da başarılı olan siyah-beyazlılar, 3. periyodu 16 sayı farkla 66-50 önde bitirdi.

Son periyotta farkı kapamak için agresif savunma yapan Türk Telekom, 12-0&rsquo;lık bir seri yakalayıp (75-68) farkı 7 sayıya indirse de Beşiktaş Cola Turka farkın daha fazla kapanmasına izin vermedi ve sahadan 82-75 galip ayrıldı.

Beşiktaş Cola Turka, özellikle 3 sayılık atışlarda başarısız bir görüntü çizerken 20 denemenin sadece 3&rsquo;ünde başarılı olabildi.

Siyah beyazlılarda Ogilvy 24, Chatman 15, Cevher 14, Ignerski ise 12 sayıyla oynadı.  Türk Telekom&rsquo;un en etkili ismi 18 sayı atan Wesson oldu. 

Beşiktaş&rsquo;ın ABD&rsquo;li oyuncusu Mire Chatman 15 sayı, 12 asistle &rsquo;&rsquo;Double double&rsquo;&rsquo; yaparken, 9 ribaund alıp 1 ribaundla &rsquo;&rsquo;Triple double&rsquo;&rsquo; yapmayı kaçırdı.

Beşiktaş Cola Turka-Türk Telekom karşılaşmasını Beşiktaş Kulübü Başkanı Yıldırım Demirören de izledi.

Demirören, küçük oğlu Cemal ve yöneticilerle birlikte protokol tribününden karşılaşmayı takip etti. Maç sonrası Cevher Özer, takımın imzaladığı formayı Başkan Demirören&rsquo;e verdi.

Bu arada, karşılaşmanın 3. periyodunda siyah-beyazlı taraftarların Türk Telekomlu oyuncu Wesson&rsquo;a yönelik kötü tezahüratı nedeniyle salonda anons yapıldı.