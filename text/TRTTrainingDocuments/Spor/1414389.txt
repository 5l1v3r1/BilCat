Spor Toto Süper Lig'in 19. haftasında Eskişehirspor evinde Konyaspor'u tek golle geçti.

Spor Toto Süper Lig&rsquo;de 19. haftanın kapanış maçında Eskişehirspor evinde Konyaspor&rsquo;u konuk etti.
 Eskişehirspor, 84. dakikada Sezer&rsquo;in golüyle Konyaspor&rsquo;u 1-0 yenerek, haftayı 3 puanla kapatmanın mutluluğunu yaşadı.
 Bu sonucun ardından Eskişehirspor puanını 28&rsquo;e yükseltirken; Konyaspor ise 15 puanda kaldı.
 İlk Yarı  
 10. dakikada Sezer&rsquo;in sağ kanattan ceza sahası içine yaptığı ortada Tello, topa gelişigüzel vurunca meşin yuvarlak kalenin üzerinden auta çıktı.
 15. dakikada Sezgin&rsquo;in ara pasında defansın arkasına sarkan Burhan, sağ kanatta topla buluştu. Burhan&rsquo;ın ceza sahası içine yaptığı ortada Sezer&rsquo;in vuruşunda meşin yuvarlak auta çıktı.
 38. dakikada Konyaspor&rsquo;lu Ertuğrul&rsquo;un yaklaşık 25 metreden attığı şut, az farkla Eskişehirspor kalesi üzerinden auta çıktı.
 Maçın ilk yarısı golsüz berabere sonuçlandı.
 İkinci Yarı 
 55. dakikada ceza sahası içinde topla buluşan Konyaspor&rsquo;lu Robak, Eskişehirspor defansını oyundan düşürdü. Robak&rsquo;ın şutunda top kale direğinin yanından auta çıktı.
 57. dakikada Tello&rsquo;nun sol kanattan kullandığı korner atışında arka direkte bulunan Volkan, topu kontrol etti. Volkan&rsquo;ın sert şutunda meşin yuvarlak az farkla auta çıktı.
 67. dakikada Eskişehirspor atağında Alper&rsquo;in verdiği pasta ceza sahası dışındaki Ümit, topla buluştu. Ümit&rsquo;in sert şutunda meşin yuvarlak kale direğinin üzerinden auta çıktı.
GOL 84. dakikada ceza sahası içine kullanılan serbest atışta Diego topa kafayla vurdu. Konyaspor kalecisi Pawelek, Diego&rsquo;nun kafasından gelen topu güçlükle önledi. Pawelek&rsquo;ten dönen topa dokunan Sezer, meşin yuvarlağı ağlarla buluşturdu: 1-0
 88. dakikada Pele&rsquo;nin ara pasında defansın arkasına sarkan Batuhan kaleci ile karşı karşıya kaldı. Kaleciyi çalımlamaya çalışan Batuhan, pozisyonunu kaybetti.
 Eskişehirspor maçı 1-0 kazandı.