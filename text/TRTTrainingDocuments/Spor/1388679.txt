Anayasa Mahkemesi'nin, TFF'ye ilişkin kararı, geçen sezon ligden düşürülen Ankaraspor'un durumunu yine tartışmalı hale getirdi. 

TFF Yönetim Kurulu tarafından önce Süper Lig&rsquo;den Bank Asya 1. Lig&rsquo;e düşürülen ve ardından Tahkim Kurulu kararıyla profesyonel ve amatör liglerden ihraç edilen Ankaraspor A.Ş geçen yıl spor gündeminin başlıca konusuydu. 

Anayasa Mahkemesi&rsquo;nin, Türkiye Futbol Federasyonu Tahkim Kurulu kararları aleyhine yargı yoluna başvurulamayacağı hükmünü iptal etmesiyle Ankaraspor konusu yine gündemin ön sırasına taşındı. 

UEFA Tahkim Kurulu Üyesi ve Türkiye Futbol Federasyonu eski Başkanı Levent Bıçakcı, Ankaraspor&rsquo;un yeniden lige alınmasının söz konusu olamayacağını vurguladı ve &rsquo;&rsquo;Geriye dönmez, karar ileriye dönük uygulanır&rsquo;&rsquo; yorumunu yaptı. 

Ancak Başkent&rsquo;te başka değerlendirmeler var. 

Ankara Büyükşehir Belediye Başkanı Melih Gökçek, Anayasa Mahkemesi&rsquo;nin kararını; 
 
&rsquo;&rsquo;Ankaraspor yeniden hemen liglere dönecektir. Federasyonun hemen istifa etmesi lazım&rsquo;&rsquo; sözleriyle değerlendirdi. 

Gökçek; 
&rsquo;&rsquo;Bunun içinden federasyon nasıl çıkacak bilemiyorum. Bunun tek yolu Federasyonun tümden istifa etmesi lazım. Çünkü gerçekten Türk sporuna inanılmaz bir darbe vurdular Ankaraspor konusunda. Ama ilahi adalet döndü dolaştı geldi ve kendilerini vurdu. Bu karardan sonra Ankaraspor yeniden hemen Türkiye liglerine dönecektir. Federasyon da inanılmaz cezalara mahkum olacaktır. Bu federasyonun suçu değil, federasyonu yönetenlerin suçudur.        Benim bildiğim kadarıyla Ankaraspor&rsquo;un 2 sene içerisindeki zararı neresinden baksanız futbolcularıyla birlikte, gelir kayıplarıyla birlikte 100-150 trilyon lira civarındadır. Bunu da bu federasyon yönetimi de herhalde federasyona ödetmeyip, kendi ceplerinden ödeyeceklerdir. Adaletin kendilerine en güzel dersi verdiğine inanıyorum.&rsquo;&rsquo; dedi. 

Ankaraspor A.Ş Yönetim Kurulu Başkanı Ruhi Kurnaz da, Türkiye Futbol Federasyonu&rsquo;nun, Ankaraspor&rsquo;u derhal liglere döndürmesi gerektiğini savundu. 

Kurnaz; 

&rsquo;&rsquo;TFF, Tahkim Kurulu ile birlikte hem savcı hem hakimdi. Bizim mücadelemiz şimdi başlıyor. Şirket ortaklarıyla bir araya gelip değerlendireceğiz. Ortaklarımızın burada maddi kayıpları oldu. Federasyon derhal Ankaraspor&rsquo;u liglere döndürmeli. Biz Süper Lig&rsquo;e dönmek ve zararımızın karşılanması için mücadelemizi vereceğiz. Biz zamanında federasyonun zarar görmesini istemediğimizi söylemiştik. Ama ortada şirket ortaklarımızın bir zararı var. Anayasa Mahkemesi&rsquo;nin verdiği bu karar, Türkiye&rsquo;nin bir hukuk devleti 
 olduğunu ortaya koymuştur.&rsquo;&rsquo; şeklinde konuştu.