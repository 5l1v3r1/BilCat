Sydney Tenis Turnuvası'nda tek bayanlar finali Clijstres ile Li arasında oynanacak. Tek erkeklerde ise yarı finalistler belli oldu.


Ünlü raketler, sezonun ilk grand slam mücadelesi Avustralya Açık Tenis Turnuvası öncesinde kendilerini Sydney&rsquo;de sınıyor.

Turnuvanın 3 numaralı seri başı Belçikalı Kim Clijsters, yarı finalde Rus Alisha Kleybanova ile mücadele etti.

İlk seti 6-4 kaybeden Clijsters, ikinci seti 6-3 alarak beraberliği sağladı. Belçikalı tenisçi, karar setinde geriden gelip 7-6&rsquo;lık skorla maçı kazanmayı bildi.

Kleybanova karşısında bir hayli zorlanan Clijsters, Rus rakibi hakkında &quot;Avustralya Açık&rsquo;ta da böyle oynarsa, kesinlikle çok sayıda üst düzey tenisçiyi saf dışı bırakır&quot; yorumunu yaptı. 

Kim Clijsters, finalde 8 numaralı seri başı Çinli Na Li ile karşılaşacak. Li, yarı finalde Sırp tenisçi Bojana Jovanovski&rsquo;ye 7-6 ve 6-3&rsquo;lük setlerle mağlup etti. 


Tek erkeklerde ise yarı finalistler belli oldu. 

4 numaralı seri başı Sırp Viktor Troicki, 5 numaları seri başı Fransız Richard Gasque&rsquo;ye ikisi de 6-4 sonuçlanan setlerle üstünlük sağlayarak son dörde kaldı. 

Troicki&rsquo;nin yarı finaldeki rakibi Alman Florian Mayer oldu.      

Mayer, çeyrek finalde İtalyan Potito Starece karşısında zorlanmadı. Alman raket, korttan 6-4 ve 6-1&rsquo;lik setlerle galip ayrıldı. 

Tek erkeklerde yarı finalin diğer ayağı, Letonyalı 3 numaralı seri başı Ernests Gulbis ile Fransız Gilles Simon arasında oynanacak.