Ziraat Türkiye Kupası (B) Grubu'ndaki maçta Trabzonspor, Manisaspor'u 3-1 yenerek liderliğe yükseldi. 

İlk Yarı

Gol 3. dakikada Ahmet&rsquo;in sol taraftan yerden ortasında, altı pas içinde 
 kimsenin dokunamadığı top arkada bekleyen Yiğit Gokoğlan&rsquo;ın önüne düştü. Bu futbolcu da gelişine bir vuruşla meşin yuvarlığı kaleci Tolga&rsquo;nın solundan filelerle buluşturdu: 0-1

8. dakikada Yattara&rsquo;nın pasında, ceza alanındaki Serkan&rsquo;ın şutunda, kaleci Recep topu yatarak çelmeyi başardı.

9. dakikada Kahe&rsquo;nin şık pasında, bir anda ceza alanında uygun durumda topla buluşan Isaac&rsquo;ın şutunda, top az farkla üsten auta çıktı.

Gol 15. dakikada Trabzonspor, beraberliği yakaladı. Bu dakikada Cale&rsquo;nin soldan ortasına savunmanın arkasında topla buluşan Umut gelişine vurdu, meşin yuvarlak kaleci Recep&rsquo;in sağından filelere gitti: 1-1

17. dakikada ceza alanındaki Kahe&rsquo;nin sert şutunda, kaleci Tolga sağına doğru gelen topu uzanarak kornere çeldi.

24. dakikada Jaja kendi ceza alanı önünde kaparak taşıdığı topta verdiği ara pasıyla bir anda Burak&rsquo;ı kaleci Recep ile karşı karşıya bıraktı. Burak&rsquo;ın yerden şutunda, kaleci Recep&rsquo;in müdahale ettiği topu savunma uzaklaştırdı.

37. dakikada iki rakibinden sıyrılarak ceza alanına doğru hareketlenen Jaja&rsquo;nın şutunda, kaleci Recep topu güçlükle kornere çeldi.

39. dakikada rakiplerinden sıyrılan Burak&rsquo;ın kaleci Recep ile karşı karşıya kaldığı andaki şutunda top Recep&rsquo;ten döndü. Dönen topu savunma uzaklaştırdı.

Gol 40. dakikada Trabzonspor öne geçti. Bu dakikada ceza yayı üzerinde topla buluşan Jaja&rsquo;nın rakiplerine rağmen yaptığı vuruşta, top kaleci Recep&rsquo;in üzerinden filelere gitti: 2-1

Karşılaşmanın ilk yarısı Trabzonspor&rsquo;un 2-1 üstünlüğü ile sona erdi. 

İkinci Yarı

48. dakikada Burak&rsquo;ın ceza alanı dışından sert şutunda, kaleci Recep topu kornere çeldi.

65. dakikada savunmaya çarpan topu önünde bularak ceza alanına giren Jaja&rsquo;nın kaleci Recep ile karşı karşıya kaldığı pozisyondaki plase vuruşunda top yandan auta gitti.

Gol 70. dakikada Burak ceza sahasında topla buluştu, pasını Jaja&rsquo;ya verdi. Jaja sol ayağıyla köşeye düzgün bir vuruş yaparak, meşin yuvarlağı bir kez daha ağlarla buluşturdu: 3-1 

84. dakikada Bekir&rsquo;in pasında Makukula ceza sahasında topla buluştu ve karşı karşıya durumda şutunu çekti. Top Tolga&rsquo;dan döndü. Sonrasında bir kez daha vurmak isterken Tolga topu kontrol etti. 

Maçta başka gol olmadı. Bu sonuçla Trabzonspor grupta 7 puana yükseldi:  Beşiktaş 6, G.Antep B.B. 5, Konya Torku Şekerspor 4 puanda yer alırken Manisaspor 0 puanda kaldı. 

Maçtan Notlar

Hüseyin Avni Aker Stadı&rsquo;ndaki maçı Özgüç Türkalp yönetti. Yardımcılıklarını Ayhan Akgöz ve Serkan Çimen yaptı. 

Trabzonspor ile Manisaspor arasında yapılan maçta, bordo-mavili takımın yeni transferleri Pawel ve Piotr Brozek kardeşler ile Mehmet Çakır 18 kişilik maç kadrosunda yer almadı.

Teknik Direktör Şenol Güneş, ligin ilk yarısının son haftalarında izinsiz olarak ülkesine giden, geç döndüğü için de ağır para cezası alacağını açıkladığı Brezilyalı oyuncu Jaja&rsquo;yı sürpriz şekilde ilk 11&rsquo;de sahaya sürdü.

Güneş, kalede Onur&rsquo;un yerine Tolga&rsquo;ya görev verirken, sakatlığı süren Egemen&rsquo;in yokluğunda stoperde Glowacki-Giray ikilisi görev yaptı.

Antalya kampında sakatlığı nedeniyle bazı antrenmanlara katılamayan ancak sakatlığı düzelen Selçuk İnan da ilk 11&rsquo;de sahaya çıktı.

Manisaspor&rsquo;da ise Makukula ve Simpson gibi golcü oyuncular yedek soyunurken Kahe ilk 11&rsquo;de görev yaptı.

TrabzonCell aboneleri tarafından aralık ayının en iyi futbolcusu seçilen Burak Yılmaz&rsquo;a plaket ve ödülünü maç öncesi Kulüp Asbaşkanı Nevzat Şakar verdi.

Trabzonsporlu taraftarlar, havanın soğukluğu ve geç saatte oynanması nedeniyle karşılaşmaya fazla ilgi göstermediler. Tribünlerde boşluklar gözlenirken 10 bin dolayında taraftar takımlarına destek verdi.

Trabzonspor, bu sezon tek yenilgisini aldığı Manisaspor karşısında bu kez 
 sahadan galibiyetle ayrıldı. En son 17 Eylülde ligin 5. haftasında sahasında Manisaspor&rsquo;a 3-1 mağlup olan bordo-mavililer, 120 gün sonra bu kez kupada rakibini aynı skorla mağlup ederek hem rövanşı almış, hem de gruptaki iddiasını sürdürmüş oldu. 
              
Maçından ardından Trabzonsporlu Engin Baytar, sevinç kutlamasını saha ortasında bebeğiyle kutladı. Tribünde minik bebeği Zehra Sultan&rsquo;ı kucağına alan Engin Baytar, taraftara üçlü çektirdi. 

Trabzonspor&rsquo;da ligin son haftalarında izinsiz olarak ülkesi Brezilya&rsquo;ya giden ve buradan da geç dönerek tepki toplayan Jaja, oynadığı futbol ile kendisini adeta affetirdi. Karşılaşmada 2 gol atan Jaja, 81. dakikada yerini vatandaşı Alanzinho&rsquo;ya bırakırken taraftarlardan büyük alkış aldı.