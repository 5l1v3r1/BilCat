Beko Basketbol Ligi takımlarından Efes Pilsen'de sakatlığı geçen Miroslav Raduljica'nın hazırlık maçındaki başarılı performansı sevinç yarattı.


Efes Pilsen&rsquo;in sezon başında Sırbistan&rsquo;ın Zeleznik takımından transfer ettiği, ancak sakatlığı nedeniyle yararlanamadığı Raduljica, uzun bir sakatlığın ardından ilk maçına çıktı. 

Lacivert-beyazlı takımın ikinci ligde mücadele eden pilot takımı Pertevniyal&rsquo;in ikinci ligin bir başka takımı Beykoz&rsquo;u 72-60 mağlup ettiği karşılaşmada forma giyen Sırp milli takım oyuncusu, başarılı performansıyla göz doldurdu.

Özellikle pota altında etkili bir performans sergileyen genç oyuncu, Beykoz karşısında 21 sayı, 7 ribaunt, 2 top çalma, 2 asist ve 1 blok ile mücadele etti.


Sırbistan Milli Takım formasını en son geçen ağustos ayında 2010 Dünya Şampiyonası hazırlıkları kapsamında Sırbistan ile Çin arasında oynanan karşılaşmada giyen Raduljica, yeniden basketbola dönmenin kendisini çok mutlu ettiğini ve Efes Pilsen&rsquo;in başarısı için elinden geleni yapacağını belirtti.