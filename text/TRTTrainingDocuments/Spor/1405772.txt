PFDK'nın 8 maçlık cezasının sona ermesiyle birlikte Eskişehirspor Teknik Direktörü Bülent 
 Uygun, Konyaspor maçında takımının başında olacak. 

Eskişehirspor Teknik Direktörü Bülent Uygun, Profesyonel Futbol Disiplin Kurulu&rsquo;nun (PFDK) kendisi hakkında 8 resmi müsabakada soyunma odasına ve yedek kulübesine giriş yasağı vermesine ilişkin alınan kararın ardından 11. haftadan beri takımının başından maçlara çıkamıyordu. Uygun&rsquo;un cezası Gençlerbirliği maçıyla sona erdi. 

Eskişehirspor yönetimi Bucaspor&rsquo;dan istifa eden Bülent Uygun ile 6 Ekim&rsquo;de anlaşma sağladı. Daha sonra Uygun&rsquo;a, 9 Kasım&rsquo;da Teknik Adamların Statüsü ve Çalışma Esasları Talimatı&rsquo;na aykırı eylemlerde bulunmasından dolayı 8 resmi müsabakada soyunma odasına ve yedek kulübesine giriş yasağı verildi. 

Kararın ardından Uygun, Eskişehirspor&rsquo;un Şükrü Saraçoğlu Stadı&rsquo;nda Fenerbahçe, Eskişehirspor&rsquo;un kendi sahasındaki Medicalpark Antalyaspor, Hüseyin Avni Aker Stadı&rsquo;ndaki Trabzonspor, Eskişehirspor&rsquo;un kendi sahasındaki Manisaspor, Kayseri Kadir Has Stadı&rsquo;ndaki Kayserispor, Eskişehir&rsquo;deki Beşiktaş, İstanbul Recep Tayyip Erdoğan Stadı&rsquo;ndaki Kasımpaşa ve ligin ikinci yarısında Ankara 19 Mayıs Stadı&rsquo;ndaki Gençlerbirliği maçlarından takımını tribünden yönetti. 

Eskişehirspor Teknik Direktörü Bülent Uygun 8 maçlık cezasını Gençlerbirliği maçıyla tamamladı. Uygun, bu hafta sahasında Konyaspor ile yapacakları maçta takımının başında yer alacak.