Galatasaray ligde iç sahada 84 gün sonra maç kazandı.

Galatasaray, Spor Toto Süper Lig&rsquo;de Sivasspor&rsquo;u 1-0 mağlup ederek, tam 84 gün sonra kendi evinde maç kazanmayı başardı.
 Ligde en son iç saha galibiyetini 30 Ekim 2010 tarihinde Medical Park Antalyaspor&rsquo;u 2-1 mağlup ederek alan sarı-kırmızılılar, daha sonra Manisaspor&rsquo;a 2-0, Beşiktaş&rsquo;a 2-1 ve Gençlerbirliği&rsquo;ne 2-0 yenilmişti.
 Galatasaray&rsquo;da savunma oyuncusu Servet Çetin, Ali Sami Yen Spor Kompleksi Türk Telekom Arena&rsquo;da ilk golü atarak tarihe geçti.
 Sarı-kırmızılı takımda sarı kart gören Lorik Cana cezalı duruma düştü.
Cana, gelecek hafta deplasmanda Bursaspor ile yapılacak maçta forma giyemeyecek.
 Galatasaray Kulübü Başkanı Adnan Polat, karşılaşmayı locasından izledi.
 Sivassporlu futbolcu Hayrettin, ilk yarıda Culio ile girdiği mücadelede sakatlanıp, ikinci yarıya çıkamadı.
 -Karşılaşmanın 63. dakikasında yerini Insua&rsquo;ya bırakan Hakan Balta, bazı taraftarlarca ıslıklandı.
 -Maçta Galatasaray&rsquo;ın yeni transferleri Yekta ile Stancu ilk kez Galatasaray formasını giydiler. Yekta ilk yarıda iyi bir görüntü çizerken, Stancu ise zaman zaman rakip sahada etkili gözüktü.
 -Taraftarlar maçtan sonra, futbolcuları tribünlere çağırıp sevgi gösterilerinde bulundular.
 -Karşılaşmayı çok sayıda Rumen basın mensubu da takip etti.