Euroleague Başkanı Jordi Bertomeu, en yakın zamanda İstanbul'da bir Final-Four organizasyonunun gerçekleştirileceğine inandığını ifade etti.

 
Euroleague Başkanı Jordi Bertomeu, Fenerbahçe Ülker&rsquo;in bu sezon inanılmaz bir gelişim gösterdiğini ve Barcelona&rsquo;da yapılacak dörtlü finallere çok yakın olduğunu belirterek, bu başarıda taraftarının da büyük katkısı olduğunu söyledi. 
 
Zalgiris maçını Fenerbahçe Kulübü Başkanı Aziz Yıldırım ile birlikte izleyen Jordi Bertomeu, en yakın zamanda İstanbul&rsquo;da bir Final-Four organizasyonunun gerçekleştirileceğine inandığını ifade etti.
 İnanılmaz Gelişim  
 İlk olarak Fenerbahçe Ülker&rsquo;in başarılarından söz eden Bertomeu, &quot;Fenerbahçe Ülker&rsquo;in geçtiğimiz sezondan bu yana beri gösterdiği gelişim gerçekten inanılmaz, çıktığı her maçta çok iyi oyunlar sergiliyor, çok iyi sonuçlar alıyor. Ben bu gece Fenerbahçe Ülker&rsquo;i izlemekten büyük keyif aldım. Açıkçası Türkler, basketbolda gitgide başarı seviyesini artırıyor. Türkiye&rsquo;nin Avrupa arenasında, özellikle basketbolda ciddi gelişme gösteren en önemli ülkelerden biri olduğunu düşünüyorum. Türkiye, Dünya Şampiyonası&rsquo;nda büyük bir başarı gösterdi. Fenerbahçe Ülker ve Türkiye&rsquo;nin diğer güçlü takımlarının oyuncuları, oldukça başarılı bir performans sergilediler ve hak ettikleri yere de geldiler. Kulüplerin bu turnuvadaki işbirliği gerçekten işe yaramış. Türk Basketbolunun tam karşılığını herkes izledi&quot; dedi.
 Taraftarın Payı Büyük  
 Fenerbahçe Ülker&rsquo;in başarısında taraftarın etkisine de dikkat çeken Jordi Bertomeu, &quot;Geçtiğimiz yıl Fenerbahçe Ülker menajerleriyle bu konuları konuşmuştuk. Taraftarların karşılaşmalara katılımları ile diyaloglarımız oldu. Ancak burada herkes işini çok iyi yapıyor. Taraftarın ortaya çıkardığı manzara ve atmosfer harika. Oyuncular da bu şekilde çok daha başarılı sonuçlar alıyor. Bunu görmek ve anlamak kaçınılmaz. Yani bu güzel skorlarda onların da payı büyük. Eurolegue genelinde, Fenerbahçe Ülker de Efes Pilsen de taraftarın katkısıyla Türk basketbolunu çok güzel lanse ediyorlar&quot; diye konuştu.
 Final-Four İçin İstanbul  
 İstanbul&rsquo;da bir Final-Four organizasyonu düzenlenmesi konusunda ise Bertomeu, &quot;Uzun yıllar öncesinden İstanbul&rsquo;u da Final-Four konusuyla hatırlıyorum. Genel ihtiyaçlarımız doğrultusunda yeni bir spor salonumuz hazır. Geleceğe yönelik düşündüğümüz için ve ayrıca yeni Final-Four zaferlerini kutlayabileceğimiz yeni bir spor salonumuz var. Yetkililerle sürekli konuşuyorum. En yakın zamanda İstanbul&rsquo;da bir Final-Four gerçekleştirilebileceğine inanıyorum, içim rahat&quot;  şeklinde konuştu.
 F.Bahçe Ülker Barcelona&rsquo;ya Yakın  
 Son olarak bu sezon Barcelona&rsquo;ya gidecek son takım hakkındaki görüşlerini açıklayan Jordi Bertomeu, &quot;Bu konuda fikir yürütmek gerçekten riskli olabilir. Final-Four&rsquo;da yer almak çok önemli ve ciddi bir prestij. Çok sayıda güçlü ve istekli takım var. Fenerbahçe Ülker&rsquo;i konuşacak olursak: Bana sorarsanız Final-Four&rsquo;a oldukça yakınlar. Ellerinden gelenin en iyisini yapacaklardır.  Bunun için 16 takım var ve sadece 4&rsquo;ü orada kozlarını paylaşacak. Hiç kolay değil.Umarım tüm Fenerbahçe taraftarları gidişat ve sonuçtan memnun kalırlar&quot; ifadelerini kullandı.