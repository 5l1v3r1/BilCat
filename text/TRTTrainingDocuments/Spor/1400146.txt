Beşiktaş Cola Turka Takımı Başantrenörü Ergin Ataman, ABD'li oyuncu ile ilgili görüşlerini dile getirdi.

Sakatlığı nedeniyle ABD&rsquo;de bulunan ve durumu merakla beklenen Allen Iverson konusundaki soruları yanıtlayan Ergin Ataman, Iverson gibi bir oyuncuyla çalışmanın büyük bir zevk olduğunu dile getirdi.

Iverson&rsquo;ın sakatlığı sonrası yeniden forma giyebileceğini anlatan Ataman, &rsquo;&rsquo;Onunla ilgili hiçbir sıkıntım yok. Iverson&rsquo;ın hem basketbola, hem Beşiktaş&rsquo;a vermiş olduğu heyecan ve oyun kalitesinden sağlığı el verirse faydalanmak istiyoruz. Bu kadar büyük bir oyuncuyla çalışmak büyük bir zevk. Kariyerimde çok büyük oyuncularla çalıştım. Ama Iverson gibi bir oyuncuyla hiç çalışmamıştım. Ümit ediyorum ki en kısa sürede döner&rsquo;&rsquo; dedi.

NBA patentli yıldızın yeniden Beşiktaş taraftarına basketbol heyecanı verdiğini kaydeden Ataman, &rsquo;&rsquo;Böylesine büyük isimlerin Türkiye&rsquo;de olması güzel bir şey. Iverson&rsquo;ın sahadaki disiplini ve performansı da oldukça iyi. Tabii ki bazı alışkanlıkları var. Profesyonel NBA oyuncularının özel hayatları hiç konuşulmaz. Önemli olan sahadaki performansıdır. Türkiye&rsquo;de özel hayatlar gündemde oluyor. Ancak beni sahadaki performansı ilgilendiriyor&rsquo;&rsquo; diye konuştu.

Herkesin Iverson&rsquo;ı izlemek için salona geldiğine dikkati çeken Beşiktaş Cola Turka&rsquo;nın başantrenörü, &rsquo;&rsquo;Bırakın Beşiktaş&rsquo;ta oynamasını, Avrupa&rsquo;da oynaması bile büyük bir olay. Belki de NBA&rsquo;den Avrupa&rsquo;ya oynamaya gelen en önemli isim. Bizim de bundan azami faydalanmamız gerekiyor&rsquo;&rsquo; dedi.