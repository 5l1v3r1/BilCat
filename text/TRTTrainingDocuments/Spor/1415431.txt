Belçika'nın Dexia Mons-Hainaut takımını 94-71 yenen Pınar Karşıyaka, gruptaki 3 maçını da kazanarak liderliğini sürdürdü.

 
FIBA Erkekler EuroChallenge Kupası (J) Grubu&rsquo;nda Pınar Karşıyaka, Belçika&rsquo;dan Dexia Mons-Hainaut&rsquo;u 94-71 yendi.
 
Maça Smith&rsquo;in 3 sayılık basketiyle başlayan Pınar Karşıyaka, Hatten&rsquo;in etkili oyununa engel olamayınca 6. dakikayı 4 sayı (12-8) farkla geride kapadı. Rakibinin hücumlardan üst üste boş dönmesini iyi değerlendiren İzmir ekibi, Birkan, Stanojevic ve Eldridge&rsquo;in basketleriyle 8. dakikada 16-12 öne geçti. Periyot, Pınar Karşıyaka&rsquo;nın 20-17 üstünlüğüyle sona erdi.
 
Pınar Karşıyaka, ikinci periyoda da Ahmet&rsquo;in 3 sayılık basketiyle başladı. Birkan&rsquo;ın basketiyle 13. dakikada 8 farklı (25-17) üstünlüğü yakalayan ev sahibi takım, seyircisinin desteğiyle etkili oyununu kalan bölümde de sürdürerek, devreyi 10 sayı farkla önde kapadı: 46-36
 
3. periyotta rakibinin direncini kıran Pınar Karşıyaka, Birkan&rsquo;ın pasıyla Eldridge&rsquo;in &rsquo;&rsquo;alley-oop&rsquo;&rsquo; yaptığı bu bölümde, 25. dakikada farkı 19 sayıya (64-45) çıkardı, periyot sonunda ise 26 sayılık farka ulaştı: 77-51
 
4. periyotta farkın kapanmasına izin vermeyen Pınar Karşıyaka, maçtan 23 sayı farkla 94-71 galip ayrıldı.
 
Pınar Karşıyaka, bu galibiyetle hem gruptaki 3 maçını da kazanarak liderliğini sürdürmüş oldu hem de bu sezon Avrupa maçlarında evindeki yenilmezlik serisini 6 maça çıkardı