Sivasspor, Nijeryalı golcü oyuncu Michael Eneramo ile anlaşma sağladı.

Spor Toto Süper Lig takımlarından Sivasspor, Nijeryalı golcü oyuncu Michail Eneramo ile anlaşma sağladı.
 Ligin ikinci yarısında düşme potasından uzaklaşmak isteyen Sivasspor, bu kapsamda ara transfer döneminde kadrosunu güçlendiriyor. Ara transfer döneminde Beşiktaş&rsquo;tan kaleci Korcan Çelikay (23), Çek Cumhuriyeti takımlarından Victoria Plzen&rsquo;den stoper Jakub Navratil (26) ve ön libero Tomas Rada (27), Polonya&rsquo;nın Bialystok takımından sağ açık ve forvet arkası oynayabilen Kamila Grosicki (22), Brezilya&rsquo;nın Coritiba FC Kulübü&rsquo;nden gole dönük oyuncu Sandro Da Silva Mendonça&rsquo;yı (27) transfer eden Sivasspor, forvet arayışları kapsamında Tunus&rsquo;un Esperance Sportive takımında forma giyen Nijeryalı golcü Michael Eneramo ile de anlaşmaya vardı.
 Teknik direktör Rıza Çalımbay&rsquo;ın isteği üzerine transfer edilen 1985 doğumlu golcü oyuncunun, yarın İstanbul&rsquo;da sağlık kontrolünden geçtikten sonra Sivasspor ile sözleşme imzalayacağı kaydedildi. Eneramo ile 2,5 yıllık sözleşme imzalanmasının planlandığı ifade edildi.