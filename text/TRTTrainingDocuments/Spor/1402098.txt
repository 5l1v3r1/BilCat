Efes Pilsen, Türk Hava Yolları Avrupa Ligi 2. turundaki ilk maçında İtalyan temsilcisi Montepaschi Siena takımı ile karşılaştı.

Basketbolda THY Avrupa Ligi 2. tur (Top 16) (G) Grubu&rsquo;nda yapılan ilk hafta maçında Efes Pilsen, İtalya&rsquo;nın Montepaschi Siena takımını 60-58 yendi.

1. Periyot
Karşılaşmaya hızlı başlayan Efes Pilsen, Rakocevic&rsquo;in basketleriyle 4. dakika içinde 7 sayılık farka (11-4) ulaştı. Ancak pota altında Rakovic ile arka arkaya 6 sayı bulan Montepaschi Siena, 6-0&rsquo;lık bir seriyle ilk periyodun bitimine 4 dakika 29 saniye kala farkı 1 sayıya (11-10) indirdi. Rakocevic, Kerem Gönlüm ve Roberts&rsquo;ın sayılarıyla farkı açmaya çalışan Efes Pilsen, Kaukenas&rsquo;ın sayılarına engel olamayınca ilk periyot 18-17 lacivert-beyazlıların üstünlüğüyle sona erdi.

2. Periyot
İkinci periyodun başında Sinan&rsquo;ın arka arkaya çaldığı 2 topta kolay sayılar bulan Efes Pilsen, 12. dakikayı 22-17 önde geçti. Ancak bu dakikadan sonra sayı üretmekte zorlanan lacivert-beyazlılar karşısında konuk ekip, 8-1&rsquo;lik bir seri yakaladı ve Kaukenas&rsquo;ın basketiyle 17. dakikada ilk kez (25-23) üstünlüğü ele geçirdi. Thornton, Rakocevic ve Vujcic&rsquo;in basketleriyle Efes Pilsen, ilk yarıyı 29-27 önde kapadı.

3. Periyot
Karşılaşmanın ikinci yarısına Rakocevic, Vujcic ve Thornton&rsquo;un basketleriyle 6-0&rsquo;lık bir seriyle başlayan lacivert-beyazlılar, 22. dakikada farkı 8 sayıya (35-27) çıkardı. Moss ve Rakovic&rsquo;in basketleriyle farkın daha fazla açılmasına izin vermeyen İtalyan temsilcisi, periyodun bitimine 3 dakika 44 saniye kala farkı 4 sayıya (37-33) indirdi. Periyodun bitimine 39 saniye kala Rakocevic&rsquo;in 3 sayılık basketiyle farkı 10 sayıya (47-37) kadar çıkaran Efes Pilsen, süre biterken Carraretto&rsquo;nun 3 sayılık basketine engel olmadı ve son periyoda 47-40 önde girdi.

4. Periyot
Son periyodun başında Kerem Gönlüm ve Rakocevic ile sayılar üreten lacivert-beyazlılar, 32. dakikayı 52-43 önde geçti. Ancak bu dakikadan sonra Efes Pilsen sayı üretmekte zorlanırken, konuk ekip Rakovic, Kaukenas, Moss ve Lavrinovic&rsquo;in basketleriyle 3 dakika içinde 8-0&rsquo;lık bir seri yakalayarak, 35. dakikada farkı 1 sayıya (52-51) indirdi. Rakibin öne geçmesine izin vermeyen Efes Pilsen, Vujcic, Roberts ve Thornton&rsquo;un basketleriyle son 2 dakika 19 saniyeye 59-53 önde girdi. Kalan dakikalarda Efes Pilsen sadece Wisniewski ile faul atışlarından 1 sayı bulurken, Montepaschi Siena, Lavrinovic&rsquo;in 2, Zisis&rsquo;in 3 
sayılık basketleriyle bitime 28 saniye kala farkı 2 sayıya kadar (60-58) 
 indirdi. Efes Pilsen hücumunda bitime 8 saniye kala Rakocevic&rsquo;in atışı girmezken, ribauntu almaya çalışan Thornton topu kontrol edemeyince hücuma çıkan konuk ekipte de bitime 2 saniye kala Zisis&rsquo;in atışı girmedi ve lacivert-beyazlılar karşılaşmadan 60-58 galip ayrıldı.

Maçtan Notlar

THY Avrupa Ligi 2. tur (Top 16) (G) Grubu&rsquo;nda yer alan Efes Pilsen&rsquo;in İtalya&rsquo;nın Montepaschi Siena takımıyla yaptığı ilk hafta maçında, yeni transferi Flip Murray ilk kez lacivert-beyazlı formayı giydi.

Lacivert-beyazlıların geçen hafta içinde transfer ettiği ve takımla iki idmana çıkan 1979 doğumlu ve 1.91 metre boyundaki ABD&rsquo;li oyuncu, Montepaschi Siena maçının 2. periyodunda oyuna girdi.

Murray, ilk maçında sadece 3 dakika 4 saniye oyuna kalırken, sayı kaydedemedi.

Efes Pilsen&rsquo;de sakatlığı bulunmayan Ender Arslan, Montepaschi Siena karşısında kadroya alınmadı.

Efes Pilsen 6&rsquo;da 6 Yaptı
Efes Pilsen, THY Avrupa Ligi&rsquo;nde ilk tur grup maçlarında kendi sahasında yenilmezliğini, 2. tur ilk maçında da sürdürdü.

İlk turda Sinan Erdem Spor Salonu&rsquo;nda yaptığı 5 maçtan da galibiyetle ayrılan lacivert-beyazlılar, 2. tur ilk maçında da grubun güçlü takımı Montepaschi Siena&rsquo;yı 60-58 yenerek, bu sezon sahasında 6&rsquo;da 6 yaptı.
         
Sinan Erdem&rsquo;de 11 BİN 800 Taraftar 
Efes Pilsenli taraftarlar, takımlarını, Montepaschi Siena ile yaptığı 2. tur ilk maçında da yalnız bırakmadı.

Sinan Erdem Spor Salonu&rsquo;na gelen 11 bin 800 lacivert-beyazlı taraftar, maç boyunca takımlarını coşkuyla destekledi.