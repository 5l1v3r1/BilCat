Galatasaray Teknik Direktörü Hagi, Sivasspor karşılaşmasında oyuncularının inanarak sabırlı oynamalarından dolayı çok memnun olduğunu söyledi.

Galatasaray Teknik Direktörü Gheorghe Hagi, Sivasspor karşısında güzel bir galibiyet aldıklarını kaydederken, &quot;Sahaya taktik disiplini iyi uygulayan, her zaman golü arayan bir takımla çıktık ama kolay olmadı. Rakibimiz iyi kapandı. Böyle olacağını biliyorduk. Oyuncularımın inanarak, sabırlı oynamalarından memnunum&quot; dedi.
 İyi bir yolda olduklarının ve gün geçtikçe daha iyi olduklarının görüldüğünü aktaran Rumen teknik adam, &quot;Takımda önemli oyuncularımız da eksik. 5-6 oyuncumuzdan hala yoksunuz. Yeni gelen futbolcuların da hızla adapte olmaları gerekiyor. Takıma çabuk monte etmemiz lazım&quot; diye konuştu.
 Hagi, Galatasaray&rsquo;a yeni transfer olan oyuncuların üst seviyede performanslarını görebilmek için biraz sabırlı olunması gerektiğini kaydetti.
 Yekta&rsquo;nın Galatasaray&rsquo;ı tanıyan ve Galatasaraylı bir oyuncu olduğunu dile getirerek, &quot;Ligi ve rakipleri biliyor&quot; diyen Hagi, Stancu&rsquo;nun ise ilk yurt dışı tecrübesini Galatasaray&rsquo;da yaşayan genç ve yetenekli bir futbolcu olduğunu ifade etti.
 Gheorghe Hagi, takıma başka transferin yapılıp yapılmayacağının sorulması üzerine, &quot;Başkanla ve Adnan Sezgin&rsquo;le neler konuştuğumuzu söyleyemem. Ama ben yapılanlardan mutluyum. Önümüzde de 1 haftamız daha var&quot; derken, gidecek oyuncu olup olmayacağı konusunda da &quot;Ben Adnan Sezgin&rsquo;le konuşuyorum, o da başkana iletiyor. Galatasaray&rsquo;ın geleceğini düşünmemiz gerekiyor. Çok iyi bir Galatasaray takımı kurmalıyız. Ben her zaman kazanmak isterim, futbolcularımın da böyle düşünmesini beklerim&quot; şeklinde konuştu.