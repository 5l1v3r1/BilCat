Galatasaray Kaptanı Arda Turan, Türk Telekom Arena'da yaşanan olaylardan dolayı Başbakan Tayyip Erdoğan'dan özür diledi

Galatasaray futbol takımı kaptanı Arda Turan, Ali Sami Yen Spor Kompleksi Türk Telekom Arena Stadı&rsquo;nın açılışı sırasında yaşanan olaylardan dolayı Başbakan Recep Tayyip Erdoğan&rsquo;dan takımı adına özür diledi. 

Arda Turan&rsquo;ın, bugün Başbakan Erdoğan&rsquo;ı telefon ile arayarak dün akşam stadın açılışında yaşanan olaylardan ötürü, derin üzüntü duyduklarını ifade ettiği bildirildi.

Öte yandan Ali Sami Yen Kompleksi ve Türk Telekom Arena&rsquo;nın açılışında Başbakan Recep Tayyip Erdoğna&rsquo;ı protesto edenlere bir tepki de Gaziantepspor Başkanı İbrahim Kızıl&rsquo;dan geldi. 

Gaziantepspor Kulüp Başkanı İbrahim Kızıl, Ali Semi Yen Spor Kompleksi ve Türk Telekom Arena&rsquo;yı Türk futboluna ve Galatasaray&rsquo;a kazandıran, yapımında devletin tüm imkanlarını seferber eden Başbakan Recep Tayyip Erdoğan&rsquo;ı protesto edenlerin nasıl bir zihniyette olduğunu anlamadığını bildirdi.

Açılışta yaşanan olaylara neden olanları kınadığını ifade eden Kızıl, protestolar sonucunda kendisinin de Türk Telekom Arena&rsquo;dan ayrıldığını kaydetti.