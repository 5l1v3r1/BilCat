Dev maçın ardından iki takımın antrenörleri karşılaşmanın değerlendirmesini yaptılar.

Beko Basketbol Ligi&rsquo;nde Efes Pilsen&rsquo;i 81-72 yenen Fenerbahçe Ülker&rsquo;de antrenör Nevenr Spahija, zorlu geçen karşılaşmadan galibiyetle ayrıldıkları için mutlu olduklarını söyledi.
 Spahija, karşılaşmanın zorlu geçtiğini ifade ederek, &quot;Kazandıkları için takımımı tebrik ediyorum. Efes Pilsen bizim için çok ciddi bir rakip. Özelikle son zamanlarda çok iyi oynuyorlar. 
 Maçı kazanmak için ilk yarıdan sonra neler yapmamız gerektiğini daha iyi anladık. İlk yarıda kötü savunma ile oynadık. Özellikle 3. periyotu daha iyi oynadık. Kazandığımız için mutluyuz&quot; ifadelerini kullandı.
 Efes Pilsen Antrenörü Velimir Perasovic de karşılaşmaya iyi başladıklarını ifade ederek, &quot;İlk iki periyotta önemli bir avantaj elde etmiştik. Özellikle ilk yarının sonlarına doğru çalınan düdüklerle rakibimiz çok fazla serbest atış buldu ve ilk yarıda fark 4 sayı oldu. Belki de bu hakemler bu maça göre değildi. Maç sonunda bazı oyuncular, hakemlere hiçbir şey yapmadıklarını söylüyorlardı&quot; diye konuştu.
 İkinci yarıda dış atışlardan çok şut kaçırdıklarını anlatan Perasovic, kendileri için maçın kırılma noktasının bu olduğunu dile getirdi.