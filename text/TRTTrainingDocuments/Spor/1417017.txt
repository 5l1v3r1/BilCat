Mesut Özil, Kral Kupası’nda Sevilla’ya karşı gösterdiği performans ve attığı golle İspanyolları yine büyüledi.

 
Real Madrid resmi sitesi, maç hakkındaki değerlendirmesini &quot;Özil ve Adebayor, Real Madrid’i finale taşıdı&quot; başlığıyla verirken, Mesut Özil’le ilgili olarak da “Golü çelik gibi sinirleriyle attı. Real Madrid’in gerçek motoruydu. Durumu 1-0 yaparken final ışığını da yakıp takımını rahatlattı” yorumunda bulundu. 
 
As Gazetesi ise, “En iyinin adı Özil” başlığıyla verdiği haberde genç oyuncunun Real Madrid’in en iyisi olduğunu vurgulayarak “Mesut Özil çok güzel ve önemli bir gol attı ancak bu durum sadece golleri ve asistlerinden ileri gelmiyor. Cristiano Ronaldo, sadece en iyi olduğu hissini verebiliyordu ancak dikkatli baktığınızda Özil her bakımdan en iyiydi” yorumuınu yaptı ve ayrıca Mesut’un takıma adaptasyonu ve fiziksel olgunluğunu da ön plana çıkardı. Yapılan yorumda ayrıca sezon sonunda Mesut’un taraftarlar tarafından yılın futbolcusu seçilmesi halinde kimsenin şaşırmayacağı görüşüne de yer verildi. 
 
Marca ise maçı Özil’in kazandığı yorumunu yapıp Cristiano Ronaldo ve Karim Benzema’nın durgunluğunda genç futbolcunun klasını gösterip Sevilla’yı çaresiz bıraktığını yazdı