Sadri Şener, Anayasa Mahkemesi'nin Tahkim Kurulu kararlarının yargıya açılmasıyla ilgili kararının önemli sonuçlar doğurabileceğini söyledi.

 
TFF ile Spor Toto Süper Lig Kulüpler Birliği Vakfı tarafından düzenlenen &quot;Türk Futbolunun Sorunları ve Geleceği&quot; konulu toplantıda konuşan Trabzonspor Kulübü Başkanı Sadri Şener, Anayasa Mahkemesi&rsquo;nin TFF Tahkim Kurulu kanunuyla ilgili yaptığı değişikliğin tehlikesine dikkati çekti.

&quot;Anayasa Mahkemesi kararı, Türk futboluna facia getirir&quot; diyen Şener, &quot;Hukuk kararları mutluluk getirir denir ama TFF Tahkim Kurulu kararları yargıya taşınırsa, sonunda iyi şeyler çıkmayacağı kesin. Nasıl düzeltilir bilmiyorum, hukukçu değilim. Ama bir şekilde çözmek lazım&quot; diye konuştu.
 
Sadri Şener, Galatasaray&rsquo;ın gelecek dönemde maçlarını oynamaya başlayacağı Türk Telekom Arena&rsquo;nın açılışının yapılacağını ve kendisinin de gideceğini aktarırken, devletin stat yapımındaki kriterinin ne olduğunu sordu.
 
TBMM Spor Kulüplerinin Sorunları ile Sporda Şiddet Sorununun Araştırılarak Alınması Gereken Önlemlerin Belirlenmesi Araştırma Komisyonu üyelerine yönelik konuşan Şener, şunları söyledi:
 
&quot;Bugün Galatasaray&rsquo;ın yeni stadı açılacak. Türkiye&rsquo;de statların yapımında kriter nedir? Devlet olarak bu açıklanırsa sevinirim. Ben şanslı illerden biriyim. Stadımızın ihalesi yapıldı. Süper Lig&rsquo;de ülkenin en doğusunda bulunan kulübüm. Benim stadımın yapılması doğal. Ama İstanbul şehrinin ortasında, gazetelerde okudum 310 milyon TL harcanarak stat yapılıyor. Galatasaray bu ülkenin büyük kulüplerinden biri. Fenerbahçe kendisi yaptı, Beşiktaş kendisi yapmak için çalışıyor. Bu tartışma konusu olabilir. Devlet mi yapmalı, kulüp mü yapmalı? Kriterleri konulursa sağlıklı olur.&quot;
 
Sadri Şener ayrıca, statlarda şeref tribünü sorunu olduğunu da vurgularken, &quot;Dünyada şeref tribünü protokolü sporla başlıyor, devletle değil. Normalde ev sahibi ekibe yetki verilmeli. Gençlik ve Spor Genel Müdürlüğü&rsquo;nde olan bu yetkiyle, o yerlerde kimlerin oturduğunu yapacağınız bir incelemeyle görebilirsiniz&quot; ifadelerini kullandı