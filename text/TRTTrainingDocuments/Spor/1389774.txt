Fenerbahçe Bayan Basketbol Takımı, ABD'li oyuncu Angel Mccoughtry'yi kadrosuna kattı.


Sarı-lacivertli kulüpten yapılan açıklamada, &rsquo;&rsquo;Fenerbahçe Bayan Basketbol 
Takımımız, dünyanın en iyi bayan basketbolcuları arasında gösterilen Birleşik 
Amerikalı Angel Mccoughtry ile anlaşmaya vardı&rsquo;&rsquo; denildi.

Forvet pozisyonunda görev yapan Mccoughtry, 1986 doğumlu ve 1,87 metre boyunda.

Kariyerine Louisville Universitesi&rsquo;nde başlayan oyuncu, 2009 yılında WNBA takımlarından Atlanta Dream tarafından ilk sıradan draft edilirken, aynı yıl WNBA&rsquo;in en değerli çaylak oyuncusu seçildi. ABD Milli Takımı&rsquo;nda da forma giyen Mccoughtry, 2010 yılında dünya şampiyonu olan ülkesinin en etkili silahlarından biriydi.

Geride kalan sezonda Euroleague&rsquo;de Good Angels Kosice takımında yer alan ve All-Star seçilen basketbolcu, bu sezona başladığı Macar temsilcisi Euroleasing 
Sopron&rsquo;da 22 sayı ve 7 ribaund ortalamalarıyla oynadı. Macar ekibiyle Fenerbahçe&rsquo;ye karşı forma giyen Mccoughtry, deplasmandaki mücadelede attığı 39 sayıyla dikkat çekmişti.