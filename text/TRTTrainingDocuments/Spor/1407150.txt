UEFA Futsal Şampiyonası ön eleme turu A Grubu son maçında Moldova'yı 4-2 yenen Türkiye, Ukrayna'daki eleme grubu maçlarında oynamaya hak kazandı. 

Kültürpark Celal Atik Spor Salonu&rsquo;nda Macaristan&rsquo;dan Balazs Farkas ile Slovenya&rsquo;dan Dejan Nikolic&rsquo;in yönettiği karşılaşmaya Türkiye, Hüseyin, Yasin,  Mustafa, Aziz ve Cihan beşiyle başladı.

Rakibi karşısında 3. dakikada Hilotii&rsquo;nin attığı golle 1-0 geriye düşen Türkiye, 18 ve 19. dakikalarda Cihan&rsquo;ın attığı gollerle 2-1 öne geçti.

İlk yarısı Türkiye&rsquo;nin 2-1 üstünlüğüyle sona eren mücadelede Cihan, 22.  dakikada ikinci sarı kartın ardından kırmızı kart gördü. Türkiye&rsquo;nin eksik oynadığı 2 dakikalık bölüm içinde Coicev&rsquo;in golüyle eşitliği yakalayan Moldova önünde Burak, 32. dakikada Milli Takım&rsquo;ı 3-2 öne geçirdi. 36. dakikada Aziz&rsquo;in kendi sahasından boş kaleye gönderdiği topla 4-2 öne geçen Türkiye, karşılaşmayı 4-2 üstün tamamladı. 
         
Bu sonucun ardından puanını 6&rsquo;ya yükselten Türkiye, Karadağ&rsquo;la puanlarını eşitledi. Gruptaki maçta Karadağ&rsquo;ı mağlup ettiği için (A) Grubu&rsquo;nu lider tamamlayan Türkiye, 24-28 Şubat 2011 tarihlerinde Ukrayna&rsquo;daki eleme grubu maçlarında mücadele etmeye hak kazandı.

Türkiye, Ukrayna&rsquo;daki maçlarda Ukrayna, Macaristan ve Belçika ile 5. Grup&rsquo;ta yer alacak.