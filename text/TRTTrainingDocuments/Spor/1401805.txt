Avustralya Açık'ta ilk iki seti kazanan Federer, sonraki iki sette konsantrasyonunu kaybedince, zor anlar yaşadı.

Yılın ilk Grand Slam turnuvasının ikinci turunda 2 numaralı seri başı İsviçre&rsquo;li Roger Federer, ikinci turda Fransız Gilles Simon ile karşılaştı.
Bu turnuvada 4. şampiyonluğunu geçen yıl kazanan 29 yaşındaki Federer, Simon karşısında ilk iki seti 6/2  6/3 kazandı. 
Dünya sıralamasında 34. sırada bulunan ve bu turnuvada 2009 yılında çeyrek final oynayan 26 yaşındaki Fransız tenisçi, beklenmedik şekilde mükemmel oynayarak sonraki setleri 6/4 6/4 kazandı ve setlerde 2-2 lik eşitliği sağladı.
2000 yılından bu yana aralıksız katıldığı bu turnuvada 3. tur öncesi hiç yenilmeyen Federer, 5. seti  6/3 kazanarak toplam 3 saat 13 dakika süren karşılaşmadan tur atlayan taraf olarak ayrıldı.
Federer, 3. turda Belçika&rsquo;lı Xavier Malisse ile karşılaşacak. Malisse, dünya sıralamasında 45. sırada yer alıyor.