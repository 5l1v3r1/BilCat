Top 16 G Grubu birinci maç haftasında Fenerbahçe Ülker, bu sezon Euroleague'in en büyük favorisi Olimpiakos'u Yunanistan'da 84-70 mağlup etti.

Fenerbahçe Ülker maça Ukic, Lavrinovic, Kaya, Kinsey ve Tomas ilk beşiyle başladı. Dengeli başlayan maçın ilk periyodu 18-16 ev sahibi ekibin üstünlüğü ile geçildi. İlk yarıda Fenerbahçe Ülker&rsquo;de Roko Ukic attığı 7 sayı ile en skorer isim oldu. 

İkinci periyotta da taraflar birbirlerine üstünlük kurmakta zorlandı. Fenerbahçe Ülker&rsquo;in Marko Tomas ve Ukic ile bulduğu sayılara, Olympiakos Spanoulis ile karşılık verince taraflar devreye 33-33 eşitlikle girdi.

Çekişme, ikinci yarıda da devam etti. Teodosic&rsquo;in asistleri ve Papaloukas&rsquo;ın sayıları ile farkı az da olsa açan ev sahibi ekip, son periyoda 58-55 önde girdi.

Son çeyrekte Fenerbahçe Ülker maça ağırlığını koydu. Ömer Onan&rsquo;ın hem savunmada hem de hücumda yaptığı katkı ile farkı açan sarı-lacivertliler, Jasikevicius&rsquo;un kritik 3&rsquo;lük atışıyla rakibinin moralini iyice bozdu. Ev sahibi ekibin son dakikalardaki tam saha presi de farkı eritmeye yeterli olmayınca temsilcimiz, çok zorlu Yunanistan deplasmanından 84-70  galibiyetle ayrıldı.

Fenerbahçe Ülker&rsquo;de Marko Tomas 19, Roko Ukic 17, Ömer Onan 14 sayı ile oynarken, Olympiakos&rsquo;ta Spanoulis 14, Papaloukas 15 sayı ile oynadı.