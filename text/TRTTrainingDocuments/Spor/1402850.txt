Efes Pilsen'in ABD'li oyuncusu Bootsy Thornton, en değerli oyuncu oldu. 

Basketbolda THY Avrupa Ligi 2. tur (Top 16) maçları, dün yapılan 4 karşılaşma ile başlarken, 4 maçın ardından Efes Pilsen&rsquo;in ABD&rsquo;li oyuncusu Bootsy Thornton, en değerli oyuncu oldu. 
 Efes Pilsen&rsquo;in Montepaschi Siena&rsquo;yı 60-58 mağlup ettiği karşılaşmada 34 dakika 28 saniye sahada kalan Thornton&rsquo;un, 12 sayı (3&rsquo;de 3 serbest atış, 5&rsquo;te 3 iki sayı, 2&rsquo;de 1 üç sayı), 9 ribaunt (3 hücum-6 savunma ribaundu), 2 asist, 1 top çalma ve 1 blok kaydederek 28 indeks puanına ulaştığı ve 2. tur ilk hafta maçlarında, ilk günün en değerli oyuncusu olduğu belirtildi. 
 Thornton&rsquo;u 26&rsquo;şar indeks puanı ile Panathinaikos&rsquo;tan Mike Batiste ve Real Madrid&rsquo;ten Sergio Llull, 25&rsquo;er puan ile Panathinaikos&rsquo;tan Kostas Kaimakoglou ve Power Electronics Valencia&rsquo;dan Dusko Savanovic takip etti. 
 Thornton aynı zamanda Montepaschi Siena karşısında aldığı 9 ribaunt ile ilk gün karşılaşmaları sonunda en çok ribaunt alan ikinci oyuncu oldu. 
 Efes Pilsen&rsquo;de dünkü maçta 17 sayı atan Rakocevic, ilk gün maçları sonunda en çok sayı atan 5., Kerem Gönlüm de yaptığı 5 asist ile en çok asist yapan ikinci oyuncusu oldu.