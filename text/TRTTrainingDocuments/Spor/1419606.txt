Beşiktaş yönetimi, karşılaşmanın hakemi Mustafa Kamil Abitoğlu'na tepki gösterdi.

Beşiktaş Kulübü Basın Sözcüsü Mete Düren, Kardemir D.Ç. Karabükspor ile oynadıkları karşılaşmanın sonrasında maçın hakemi Mustafa Kamil Abitoğlu&rsquo;na tepki gösterdi. 
 Düren, sezonun ikinci yarısının başından itibaren hakemlerin vermiş olduğu kararları anlamakta güçlük yaşadıklarını söyledi. 
 Düren, sözlerini şöyle sürdürdü: &rsquo;&rsquo;Yıldızlardan oluşan ve Türkiye standartlarının üstünde oynayan Beşiktaş karşısında rakip takımlar ezilmiyor, hakemler eziliyor. Orta hakemin, yan hakemin yardımı olmadan çizgiyi 30 santim geçmiş topta gol kararı vermesi gerekiyordu&rsquo;&rsquo;
 Almeida&rsquo;nın attığı şutta topun içeri girdiğini maçı izleyen herkesin gördüğünü vurgulayan Mete Düren, &rsquo;&rsquo;Herkes bunu görüyorsa orta hakem de görmeliydi. Beşiktaş&rsquo;a karşı konsantre bir şekilde yanlış kararlar verilmesi tesadüf olamaz. Hakem kararları futboldan uzak, psikolojik olmaya başladı. Problemli olarak maçlara çıktıklarını düşünüyorum. Beşiktaş maçlarında hakem kararlarının Türk futbolunu ileri götürdüğünü söylemem. Biz destek olmalarını beklemiyoruz, ama köstek de olmasınlar.&rsquo;&rsquo; diye konuştu.