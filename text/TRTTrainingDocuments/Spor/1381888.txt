Barcelona'nın orta saha oyuncularından Xavi, Levante maçında da sahaya çıkarak 549. kez Barça forması giydi.

 
Barcelona&rsquo;nın orta saha oyuncularından Xavi Hernandez, Levante maçında da oynayarak takımın tarihine geçti.
 
30 yaşındaki Xavi, Barcelona&rsquo;nın evinde Levante&rsquo;yi 2-1 yenerek ligdeki liderliğini sürdürdüğü maçta 549. kez Barça forması giydi ve Migueli lakaplı Miguel Bernardo Bianquetti&rsquo;nin rekorunu egale etti.
 
Kulüp tarihinin en çok forma giyen 2 oyuncusundan biri olan Xavi, maçtan önce Migueli ile orta yuvarlakta bir araya geldi ve maçtan sonraki açıklamasında, &rsquo;&rsquo;Bu formayı giymekten ve Migueli gibi bir efsanenin rekorunu egale etmekten gurur duyuyorum. Bu renkleri tüm kalbim ve ruhumla savunmaya ve daha fazla şampiyonluk kazanmaya devam etmek istiyorum&rsquo;&rsquo; dedi.
 
Barcelona Teknik Direktörü Pep Guardiola da &rsquo;&rsquo;Ben Barça&rsquo;da 300 maça çıktım, bunun büyük bir sayı olduğunu düşünüyordum. Xavi henüz 30 yaşında. 700 maça ulaşması beni şaşırtmaz&rsquo;&rsquo; diye konuştu.
 
Migueli, Barcelona&rsquo;da 1973&rsquo;te forma giymeye başlamış ve takımda 16 sezon futbol oynadıktan sonra 38 yaşında futbolu bırakmıştı.
 
1991&rsquo;de 11 yaşındayken Barcelona genç takımında futbola başlayan Xavi, ilk kez 1998&rsquo;de Louis Van Gaal teknik direktörken Real Mallorca maçında Barcelona A takımının formasını giymişti.
 
Barça&rsquo;da 5 La Liga ve 2 Şampiyonlar Ligi şampiyonluğu yaşayan Xavi, 367 lig, 110 Şampiyonlar Ligi, 45 İspanya Kupası, 13 UEFA kupası, 8 İspanya Süper Kupası, 4 Kıtalararası Kupa ve 2 Avrupa Süper Kupa maçına çıktı.