Erzurum, Dünyaya muhteşem gösteriyle 'Merhaba ' diyecek. Açılışta izleyenleri büyük sürpriz bekliyor. 
                        
                    

25. Dünya Üniversiteler Kış Oyunları&rsquo;na katılan 58 ülkenin bayrakları, Oyunlar Köyü&rsquo;ndeki tören alanında göndere çekildi.

25&rsquo;inci Üniversite Kış oyunlarının açılışı iki bölümden oluşuyor.

Marşlar ve yetkililerin konuşmalarıyla başlayacak açılışta Cumhurbaşkanı Abdullah Gül ve Spordan Sorumlu Devlet Bakanı Faruk Nafiz Özak da konuklara &rsquo;&rsquo;Hoşgeldiniz &rsquo;&rsquo; diyecek.

58 ülkeden gelen sporcuların geçit töreninde, Türk Bayrağını Milli kayakçı Sabahattin Oglago taşıyacak.

Sporcuların sahadan ayrılmasıyla açılışın merakla beklenen gösteri kısmına geçilecek.

Genel Sanat yönetmenliğini Mustafa Erdoğan&rsquo;ın yaptığı &rsquo;&rsquo; Doğunun Kapıları &rsquo;&rsquo; adlı gösteride izleyenleri büyük sürprizler bekliyor.

1150 kişinin aylardır hazırlandığı gösteride Orta Asya&rsquo;dan başlayarak Erzurum başta olmak üzere Anadolu&rsquo;nun engin kültürü ve tarihi danslar,ışık gösterileri ve görsel efektlerle sunulacak.

Her yöreden oyunların sergileneceği gösterinin en etkileyici bölümlerinden biri de Semazenlerin yapacağı gösteri...

Gecenin en çok merak edilen bölümü ise oyunları başlatacak meşalenin yakılacağı an ...

Organizasyon komitesi bu konuda ser verip sır vermiyor.

Devletin zirvesinin katıldığı açılışın sorunsuz geçmesi için Emniyet Güçleri de alarma geçmiş durumda.

Törenin yapılacağı Cemal Gürsel Stadı ve çevresinde güvenlik güçleri deyim yerindeyse kuş uçurtmuyor.

Stad ve içerisinde bulunan basın merkezi, sabah saatlerinde tamamen boşaltılarak detaylı bir bomba araması yapıldı.