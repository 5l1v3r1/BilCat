Spor Toto Süper Lig'in 18. haftasında Eskişehirspor deplasmanda Gençlerbirliği'ni 1-0 yenerek üç puanın sahibi oldu.

Spor Toto Süper Lig&rsquo;de Gençlerbirliği, sahasında Eskişehirspor&rsquo;a 1-0 yenildi.
 
Karşılaşmanın ilk yarısı golsüz eşitlikle geçilirken, Eskişehirspor, 54. dakikada Burhan&rsquo;ın golü ile sahadan 3 puanla ayrılan ekip oldu. 
 
Eskişehirspor bu galibiyetle puanını 25&rsquo;e yükseltirken, Gençlerbirliği 17 puanla tehlike bölgesinin hemen üstünde kaldı.
 
Eskişehirspor gelecek hafta sahasında Konyaspor&rsquo;u ağırlayacak. Gençlerbirliği ise Gaziantepspor deplasmanında puan ya da puanlar arayacak.
 İlk Yarı 
 8. dakikada Tello&rsquo;dan aldığı pasla ceza alanına giren Erkan&rsquo;ın sert şutunda top kaleci Serdar&rsquo;ın ellerinde kaldı.
 
14. dakikada Tello&rsquo;nun ceza alanı içinde penaltı noktasına çıkardığı topa Batuhan vurdu, ancak altıpas içinde Murat meşin yuvarlağı uzaklaştırdı.
 
19. dakikada Mununga&rsquo;nın pasıyla defansın arkasında sağ çaprazda topla buluşan Zec&rsquo;in yerden attığı sert şutta meşin yuvarlak yandan dışarı gitti.
 
29. dakikada kaleci Serdar&rsquo;ın degajıyla Eskişehirspor defansının arkasında topla buluşan Zec, meşin yuvarlağı kontrol edemeyince, defans elemanları topu kornere attı.
 
36. dakikada gelişen Eskişehirspor atağında Burhan&rsquo;ın altıpas içine ortaladığı topa Batuhan dokunamadı. Ceza alanı içinde arka direkte topla buluşan Erkan&rsquo;ın yerden attığı plase vuruşta top yandan auta çıktı.
 
38. dakikada Azofeifa&rsquo;nın sağ taraftan ceza alanı içine yaptığı ortada ön direkte topa dokunan Aykut&rsquo;un vuruşunda kaleci Ivesa son anda meşin yuvarlağı çelmeyi başardı.
 Karşılaşmanın ilk yarısı golsüz eşitlikle sona erdi.
 İkinci Yarı  
 GOL  54. dakikada Eskişehirspor&rsquo;un kullandığı serbest atışta yapılan verkaçla topa en son dokunan Burhan, meşin yuvarlağı ağlarla buluşturdu: 1-0
 
57. dakikada ceza yayı üzerinde toplu buluşan Sezer&rsquo;in sert şutunda kaleci Serdar meşin yuvarlağı yumruklarıyla uzaklaştırdı.
 
71. dakikada topu rakibinden kapan Yasin önündeki rakiplerinden sıyrıldıktan sonra vuruşunu yaptı, ancak meşin yuvarlak defans elemanlarından geri döndü.
 
Karşılaşma, Eskişehirspor&rsquo;un 1-0 üstünlüğüyle sona erdi.