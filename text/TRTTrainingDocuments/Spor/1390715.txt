Allen Iverson: "Sakatlık problemini atlattıktan sonra Türk basketbolseverlere çok değişik şeyler tattıracağım."

Beşiktaş Cola Turka&rsquo;nın dünyaca ünlü yıldız basketbolcusu Allen Iverson, şu anda performansından çok memnun olmadığını, ilerleyen zamanlarda daha iyi olacağını söyledi.
 Iverson, ufak bir sakatlığı olduğunu, bu yüzden istediği performansı şu ana kadar gösteremediğini belirterek, &quot;Geldiğimden beri oynadığım maçlardaki performansımdan çok memnun değilim. Sakatlık problemini atlattıktan ve kendimi tamamen bulduktan sonra Türk basketbolseverlere çok değişik şeyler gösterip, çok değişik şeyler tattıracağım. Elimden gelen her şeyi yapacağım&quot; dedi.
 Ünlü basketbolcu, sayı atmaktan çok arkadaşlarına asist yaptığının belirtilmesi üzerine, &quot;Takımımın başarısı için uğraşıyorum. Sayı da atabilirim ama takımımı en iyi seviyeye çıkarmak için çalışıyorum&quot; diye konuştu. 
 Iverson, Beşiktaşlı taraftarların kendisi için &quot;Beşiktaş&rsquo;ın çocuğu Allen Iverson&rsquo;&rsquo; diye tezahürat yapmalarının çok hoşuna gittiğini ifade ederek, &rsquo;&rsquo;Bu muhteşem bir duygu. Duyduğunuz zaman tüyleriniz diken diken oluyor. Çok hoşuma gidiyor. Beni kabul etmelerinden dolayı çok seviniyorum. Duyduğum zaman çok mutlu oluyorum&quot; diye konuştu.