Beko Basketbol Liginde Antalya Büyükşehir Belediyespor, sahasında Pınar Karşıyaka'ya 94-82 mağlup oldu. 

Mücadeleye iki takımda karşılıklı basketlerle başladı. Sert savunma yapan Pınar Karşıyaka, Smith&rsquo;in sayıları ile 5. dakikada 4 sayı farka ulaştı. Bu dakikadan ardından Muratcan ile isabetli şutlar bulan Büyükşehir dengeyi sağladı. Karşılaşmanın ilk periyodu 18-18 berabere tamamlandı. 
 İkinci periyoda hızlı başlayan Karşıyaka, Stanojeviç&rsquo;in sayılarıyla ilk 5 dakikayı 31-25 önde tamamladı. Hücumda Christopher ile etkili olmaya çalışan Antalya Büyükşehir Belediyespor&rsquo;a Pınar Karşıyaka, Smith ve Stanojeviç ile karşılık verdi. Rakibin top kayıplarını iyi değerlendiren konuk ekip, üst üste bulduğu sayılarla farkı açarak devreyi 43-34 önde kapadı. 
 Karşılaşmanın üçüncü periyoduna hızlı başlayan Karşıyaka, üst üste sayılar bularak rakibinin farkı kapatmasına izin vermedi. Rakibinin top kayıplarını değerlendirerek hızlı hücumlarla Uluğ&rsquo;un elinden sayılar üreten Pınar Karşıyaka, üçüncü periyodu 69-54 önde kapadı. 
 Son periyoda hız başlayan taraf Antalya Büyükşehir Belediyespor oldu. Muratcan Güler ve James ile dış şutlarda başarılı olan Büyükşehir Belediyespor, karşılaşmanın bitmesine 6 dakika kala farkı 10 sayıya indirdi. Bu dakikadan itibaren rakibin hızını sert savunması ile yavaşlatan Karşıyaka Stanojeviç&rsquo;in sayılarıyla farkı korumayı başardı. Karşıyaka, karşılaşmadan 94-82 galip ayrıldı