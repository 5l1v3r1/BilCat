Almanya Birinci Futbol Ligi'nde (Bundesliga) 47 puana sahip Borussia Dortmund, en yakın rakibinin önünde 11 puan farkla liderliğini sürdürüyor.


Borussia Dortmund, sahasında Stuttgart ile 1-1 berabere kaldı. Ev sahibi ekibin golünü 43. dakikada Mario Götze atarken, Stuttgart&rsquo;ın golü, 84. dakikada Pavel Pogrbnyak&rsquo;tan geldi. Karşılaşmada Serdar ve Nuri 90 dakika forma giydi.

Hannover ve Mainz 05&rsquo;in haftayı mağlubiyet ile kapatmalarından yararlanan Bayer Leverkusen, deplasmanda Borussia Mönchengladbach&rsquo;ı 3-1 yenerek 36 puanla ikinci sıraya yükseldi. Bayer Leverkusen&rsquo;in gollerini Michal Kadlec ve Gonzalo Castro (2) atarken, Borussia Mönchengladbach&rsquo;ın tek golünü Martin Stranzl kaydetti.

Schalke&rsquo;ye İspanyol oyuncu Raul&rsquo;un golü ile 1-0 yenilen Hannover, 34 puanla 3. sırada yer aldı.

Kaiserslautern&rsquo;i 5-1 gibi net skor ile yenen Bayern Münih 33 puan ve averajla 4. sıraya yükseldi. Bu karşılaşmada Bayern Münih takımında  Mario Gomez ikinci yarıda 3 gol attı. Bayern Münih&rsquo;in diğer golleri Arjen Robben ve Thomas Müller&rsquo;den gelirken Robben&rsquo;in yerine 74. dakikada oyuna giren milli futbolcu Hamit Altıntop da 2 asist yaptı. Kaiserslautern&rsquo;in golü Jan Moravek&rsquo;ten geldi.

Mainz 05&rsquo;in sahasında Simon Kjaer&rsquo;in golü ile Wolfsburg&rsquo;a 1-0 mağlup olduğu karşılaşmada Wolfsburg takımında genç oyuncu Tolga Ciğerci 74 dakika forma giydi. Mainz 33 puanla 5. sıraya geriledi.

Milli futbolcu Mehmet Ekici&rsquo;nin forma giydiği FC Nürnberg, deplasmanda Freiburg ile 1-1 berabere kaldı.

Hamburg, sahasında Halil Altıntop&rsquo;lu Eintracht Frankfurt&rsquo;u 1-0, FC Köln de Werder Bremen&rsquo;i 3-0&rsquo;lık net bir skorla yendi.

Düşme hattında yer alan takımlardan St. Pauli 19 puanla 16&rsquo;ncı sırada yer alırken, 16 puanı bulunan Stuttgart 17&rsquo;nci, Borussia Mönchengladbach da 13 puanla son sırada bulunuyor.

Bundesliga&rsquo;da gol krallığı yarışında 15&rsquo;er golle Freiburg&rsquo;lu Papiss Demba Cisse ve Bayern Münih&rsquo;li Mario Gomez ilk sırayı paylaşırken, 14 golle Eintracht Frankfurt&rsquo;tan Theofanis Gekas 3 sırada bulunuyor. Gekas&rsquo;ı 11 golle 4. sırada FC Kaiserslautern&rsquo;de forma giyen Srdjan Lakic takip ediyor.

Bundesliga&rsquo;da 19. hafta karşılaşmalarında alınan sonuçlar şöyle:

Hamburg: 1-Eintracht Frankfurt:0, Mainz 05: 0-Wolfsburg: 1, Hannover:0-Schalke 04:1, Borussia Dortmund: 1-Stuttgart:1, Bayern Münih: 5-FC Kaiserslautern:1, Freiburg:1-FC Nürnberg:1, FC Köln: 3- Werder Bremen:0, Borussia Mönchengladbach:1-Bayer Leverkusen:3, Hoffenheim:2-St. Pauli:2

Puan durumuna gelince, Borussia Dortmund 47puanla açık ara liderliğini sürdürüyor. En yakın takipçisi ikinci sıradaki Bayer Leverkusen&rsquo;in 36 puanı var. Hannover 34 puanla üçüncü sırada, Bayern Münih 33 puanla dördüncü, Mainz 05 ise 33 puanla beşinci sırada bulunuyor. Son üç sıradaki takımlardan St. Pauli19 puanla16&rsquo;ncı, Stuttgart 16 puanla 17&rsquo;nci, Borussia Mönchengladbach ise 13 puanla son sırada yeralıyor.