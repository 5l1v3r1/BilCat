25. Dünya Üniversiteler Kış Oyunları'nın açılış töreninde Türk bayrağını kayakçı Sabahattin Oglago taşıyacak.

 
Erzurum&rsquo;un ev sahipliğinde 27 Ocak-6 Şubat tarihleri arasında düzenlenecek Universiade Erzurum-2011&rsquo;in açılış töreninde, Türk bayrağını taşıyacak sporcu belli oldu. 
 
Türk bayrağı, Salt Lake-2002, Torino-2006 ve Vancouver-2010&rsquo;a katılan milli kayakçı Oglago&rsquo;nun elinde olacak.
 
1984 yılında Muş&rsquo;ta doğan ve 10 yaşında kayakla tanışan Sabahattin Oglago, spor yaşamını, Muş Özel İdare Spor Kulübü&rsquo;nde sürdürüyor. Atatürk  Üniversitesi Beden Eğitimi ve Spor Yüksek Okulu 1. sınıf öğrencisi Oglago, 12 yıldan bu yana kayaklı koşuda Türkiye şampiyonu unvanını elinde bulunduruyor.
 
Universiade Erzurum-2011&rsquo;de Türkiye&rsquo;yi kuzey disiplini kayaklı koşuda temsil edecek Oglago, &quot;Böylesine önemli bir organizasyonda bayrağı taşıma onurunu bana veren büyüklerime teşekkür ediyorum. Erzurum&rsquo;da madalya için yarışacağım, madalya alacağıma tüm kalbimle inanıyorum&quot; dedi.