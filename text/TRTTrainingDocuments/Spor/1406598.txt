Hollanda Birinci Futbol Ligi'nde sezonun ilk yarısını lider tamamlayan PSV Eindhoven, ikinci yarıya da galibiyetle başladı.

PSV Eindhoven deplasmanda VVV Venlo&rsquo;yu 3-0 yenerken, en yakın rakibi FC Twente de Groningen karşısında önemli bir galibiyet aldı. Ajax&rsquo;ta Martin Jol&rsquo;un yerine göreve gelen Frank de Boer ligdeki ilk yenilgisiyle tanıştı.

Ligde son sıralarda bulunan VVV Venlo deplasmanında rahat bir oyun sergileyen PSV Eindhoven, maçı zorlanmadan kazanmasını bildi. 11. dakikada Wilfred Bouma ile 1-0 öne geçen PSV, 45. dakikada Jeeremain Lens&rsquo;in attığı gole farkı ikiye çıkardı. İkinci yarıya da hızlı başlayan lider, aradığı gole erken kavuştu. 46. dakikada ağları havalandıran Atiba Hutchinson farkı 3&rsquo;e çıkardı ve maç bu sonuçla tamamlandı.

Puan sıralamasında ikinci sırada bulunan FC Twente ile dördüncü sıradaki Groningen&rsquo;in mücadelesi zevkli anlara sahne oldu. Evinde oynamanın avantajıyla maça başlayan Groningen, 33. dakikada Tim Matavz&rsquo;ın golüyle 1-0 öne geçti. FC Twente buna 40. dakika Marc Janko ile karşılık verdi ve ilk yarı 1-1 sona erdi. İkinci yarıda daha kontrolü bir oyun sergileyen FC Twente&rsquo;ye galibiyeti getiren golü 81. dakika Marc Janko attı.

Frank dBoer&rsquo;un teknik direktörlük görevine gelmesiyle birlikte sıçrama yapan Ajax&rsquo;ın, ligdeki galibiyet serisine ise FC Utrecht son verdi. Kendi sahasında Ajax karşısında rahat bir oyun sergileyen FC Utrecht, 22 ve 24. dakikalarda Edouard Duplan ve 82. dakikada Ismo Vorstermans&rsquo;ın attığı gollerle maçı 3-0 kazandı.

Eredivisie&rsquo;nin 20. haftasında alınan sonuçlar şöyle:

ADO Den Haag - sc Heerenveen:3-1, Heracles Almelo - AZ Alkmar:0-0, NEC Nijmegen - NAC Breda:2-2, Willem II - Vitesse:1-0, Feyenoord - De Graafschap:0-1, FC Utrecht - Ajax:3-0, Roda JC Kerkrade - Excelsoior:3-0, VVV Venlo - PSV Eindhoven:0-3, FC Groningen - FC Twente:1-2