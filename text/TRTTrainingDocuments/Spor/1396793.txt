Galatasaray Teknik Direktörü Gheorghe Hagi'nin kadro dışı bıraktığı Bosnalı futbolcu Zvjezdan Misimoviç, Almanya'ya gitti.


Atatürk Havalimanı&rsquo;ndan Münih&rsquo;e giden Zvjezdan Misimovic, basın mensuplarına, Galatasaray&rsquo;a geldiği için hiç pişman olmadığını ifade ederek, &rsquo;&rsquo;Burada oynamak istedim. Fakat Hagi bana fırsat tanımadı ve beni kadrodan çıkardı. Sebebini kendisi de bilmiyordur&rsquo;&rsquo; dedi.

Misimoviç, Hagi ile arasındaki problemin ne olduğunun sorulması üzerine, &rsquo;&rsquo;Bunu ben de anlamış değilim. Kadro dışı bırakılmamla ilgili nedenler bana göre açıkçası sudan sebepler gibi geliyor. Aramızda herhangi bir problem olmadı. Kendisi de bana kadro dışı bırakılmamla ilgili bir değerlendirme yapmadı. Ben kadro dışı bırakıldığımı Hagi&rsquo;den bire bir öğrenmiş değilim, dışarıdan bunu öğrendim&rsquo;&rsquo; yanıtını verdi.

Misimoviç, kariyerinde bundan sonra nasıl bir yol izleyeceğiyle ilgili soru üzerine,  &rsquo;&rsquo;Şu anda bunu söylemem zor ama önümüzdeki haftalar içinde muhakkak birtakım gelişmeler olacaktır. Daha önce iki takım değiştirdiğim ve kış sezonunda liglere ara verilen ülke sayısı da çok sınırlı olduğu için, benim imkanlarım da sınırlı. Sezon kapandıktan sonra, yazın ligler bittikten sonra yeni bir takım bulmakta zorlanacağıma inanmıyorum&rsquo;&rsquo; şeklinde konuştu.