Ziraat Türkiye Kupası'nda  Yeni Malatyaspor'a 2-1 yenilen Fenerbahçe'nin teknik direktörü Aykut Kocaman, basın toplantısına çıkmadı.

Maçın ardından odasına kapanan Kocaman, yayıncı kuruluşa da demeç vermedi.Yaklaşık 45 dakika kimseyi içeri almadan odasında bekleyen sarı lacivertli ekibin teknik direktörü, dışarı çıkınca basın mensuplarının istifa edip etmediği yönündeki sorularını yanıtsız bıraktı. Stat önünde bekleyen takım otobüsü, Kocaman&rsquo;ın binmesiyle stattan ayrıldı. 

Yeni Malatyaspor Teknik Direktörü Vedat İnceefe ise, Fenerbahçe galibiyetinin kendileri için bir milat olmasını dileyerek, &rsquo;&rsquo;Bundan sonraki maçlarda da böyle oynamak istiyoruz&rsquo;&rsquo; dedi.

Sahada ayakta kalmayı başaranın kendi takımı olduğunu belirten İnceefe, &rsquo;&rsquo;Futbolcularıma canı gönülden teşekkür ediyorum. Sahada durmak zordu. Ancak, biz ayakta kalmayı başardık. Arkadaşlarımız çok iyi motive oldular. Sahaya çıkan arkadaşlardan en iyi şekilde mücadele etmelerini istedim. Onlar da bunu yaptılar. Bu bizim miladımız olsun, bundan sonraki maçlarda da böyle oynamak istiyoruz&rsquo;&rsquo; dedi. 

Fenerbahçe&rsquo;nin Malatya&rsquo;ya kısmen zayıf bir ekiple geldiğini belirten İnceefe, böyle bir kadro ile çıkacaklarını tahmin etmediğini dile getirdi.