Fenerbahçe Ülker, THY Avrupa Ligi 2. tur (Top 16) (H) Grubu ilk maçında perşembe günü deplasmanda Yunanistan'ın Olympiakos takımıyla oynayacak. 


Fenerbahçe Ülker Basketbol Şube Direktörü Nedim Karakaş, Anadolu Ajansı&rsquo;na yaptığı açıklamada, Atina&rsquo;da grubun güçlü takımı Olympiakos ile zorlu bir maç yapacaklarını ifade ederek, &rsquo;&rsquo;Avrupa Ligi&rsquo;nde 2. turdaki ilk maçımızda inşallah Atina&rsquo;dan galibiyetle döneriz&rsquo;&rsquo; dedi. 

Türk ve Yunan takımlarının kendi aralarındaki maçlarda salonlarda farklı bir atmosfer olduğunu vurgulayan Nedim Karakaş, &rsquo;&rsquo;Atina&rsquo;da da bizi ateşli Yunan taraftarları bekliyor olacak. Rakip taraftarların, bizim oyuncularımız üzerinde olumsuz etki yapacağını sanmıyorum. Hepsi tecrübeli oyuncular, bu tip maçları çok oynadılar. Seyircisiz maçlarda demotive oluyorlar. Atina&rsquo;da dolu salonda oyuncularımız hırslanacaklardır&rsquo;&rsquo; diye konuştu.

Grupta geçen senenin finalisti Olimpiakos&rsquo;un kağıt üstünde ağır bastığını 
 kaydeden Karakaş, 

&rsquo;&rsquo;İlk grupta da kuralar çekildiği zaman geçen yılın şampiyonu Regal Barcelona grubun favorisiydi. Ancak maçlar bittikten sonra görüldü ki Fenerbahçe Ülker de en az Barcelona ile Montepaschi Siena kadar güçlü ve bu mücadelenin içinde var. Bu grupta da Olympiakos basketbol otoritelerince favori kabul edilse de hedefimiz grubu 1. bitirmek ve play-off eşleşmesinde rakibe karşı saha avantajını ele geçirmek. Buna başaracak kadroya sahibiz&rsquo;&rsquo; dedi.