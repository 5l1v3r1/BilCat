Ziraat Türkiye Kupası'nda Spor Toto 2. Lig takımlarından Yeni Malatyaspor'a 2-1 yenilen Fenerbahçe, 28 yıllık Türkiye Kupası hasretine devam etti.

Şanlıurfa&rsquo;da geçen yıl yapılan Ziraat Türkiye Kupası finalinde Trabzonspor&rsquo;a 3-1 yenilen Fenerbahçe, bu sezon kupaya daha grup aşamasında veda etti.

Grupta ilk maçında Ankaragücü&rsquo;ne deplasmanda 4-2, ikinci maçında Bucaspor&rsquo;a sahasında 3-2 yenilen sarı-lacivertliler, 3. maçında da Yeni Malatyaspor&rsquo;a deplasmanda 2-1 mağlup olunca gruptan çıkma şansı kalmadı.

Fenerbahçe, grupta son maçını 27 Ocak Perşembe günü sahasında Gençlerbirliği ile yapacak.
         
Tarihinde 4 kez kupayı müzesine götüren Fenerbahçe, son olarak 1982-1983 sezonunda kupa şampiyonu oldu.

İlk kez 1967-1968 sezonunda kupayı kazanan Fenerbahçe, 1973-1974, 1978-1979 ve 1982-1983 sezonları olmak üzere 49 yıllık kupa tarihinde 4 kez şampiyonluğa ulaştı.

1967-1968 sezonunda finalde Altay ile karşılaşan sarı-lacivertli takım, ilk maçta 2-0 yendiği rakibine rövanşta 1-0 yenildiyse de kupanın sahibi oldu. 

1973-1974 sezonunda finalin ilk maçında Bursaspor&rsquo;a 1-0 yenilen Fenerbahçe, rövanşta rakibini 3-0 mağlup ederek kupaya uzandı. 1978-1979 sezonunda da finalde Altay ile eşleşen sarı-lacivertliler, ilk maçta 2-1 yenildikleri rakiplerini rövanşta 2-0 mağlup ederek kupanın sahibi oldu.

1982-83 sezonunda ise finalde Mersin İdmanyurdu ile eşleşen sarı-lacivertliler 2-0 ve 2-1&rsquo;lik galibiyetlerle kupada şampiyonluğu elde etmişti.

Fenerbahçe, 1982-1983 sezonundan bu yana Türkiye Kupası&rsquo;nda yer aldığı 27 sezonda, 7 kez finalde, 7 kez yarı finalde ve 6 kez de çeyrek finalde elendi. Fenerbahçe diğer 7 sezonda ise çeyrek final öncesi kupaya veda etti. Sarı-lacivertli ekip, 1998-1999 sezonunda cezası nedeniyle kupaya katılamadı.

Fenerbahçe, 1982-1983 sezonundan bu yana çıktığı 7 finalde, 3 kez Beşiktaş, 2 kez Galatasaray ve 1&rsquo;er kez de Gençlerbirliği ve Trabzonspor&rsquo;a karşı kaybetti.