37 yıllık rekabette Fenerbahçe 38, Trabzonspor 37 galibiyet aldı.

Fenerbahçe ile Trabzonspor, Süper Lig&rsquo;de yarın (30.01.2011) yapacakları ve zirveyi yakından ilgilendiren önemli maçla birlikte 104. kez karşı karşıya gelecek.
 Trabzon Hüseyin Avni Aker Stadı&rsquo;nda 13 Şubat 1974 tarihinde yapılan ve 0-0 berabere sonuçlanan Türkiye Kupası çeyrek final maçıyla başlayan 37 yıllık rekabette, genel toplamda Fenerbahçe&rsquo;nin tek farkla üstünlüğü bulunuyor.
 Sarı-lacivertli ekip, 73 lig, 11 Türkiye Kupası, 9 özel, 4&rsquo;er Cumhurbaşkanlığı ve Başbakanlık Kupası ve 2 TSYD Kupası olmak üzere, geride kalan toplam 103 maçtan 38&rsquo;ini kazanırken, bordo-mavili ekip bu süre içinde 37 galibiyet elde etti. Taraflar 28 maçta eşitliği bozamazken, her iki ekip de birbirlerine 124 gol attı.
 Fenerbahçe ile Trabzonspor, lig tarihinde şimdiye dek 73 kez karşı karşıya geldi.
 Lig maçlarında Fenerbahçe 28, Trabzonspor 22 galibiyet alırken, 23 karşılaşmada da eşitlik bozulmadı.
 Fenerbahçe&rsquo;nin ligdeki 94 golüne, Trabzonspor 83 golle yanıt verdi.
 İki takım arasında sezonun ilk yarısında Trabzon&rsquo;da yapılan lig maçını Trabzonspor 3-2 kazandı.
 İki takım arasında şimdiye dek Fenerbahçe&rsquo;nin ev sahipliğinde yapılan toplam 49 resmi ve özel maçta Fenerbahçe&rsquo;nin 23, Trabzonspor&rsquo;un ise 11 galibiyeti bulunuyor. Taraflar 15 maçta da eşitliği bozamazken, Fenerbahçe 74, Trabzonspor ise 52 gol attı.
 İki takım arasında sarı-lacivertlilerin ev sahipliğinde yapılan lig maçlarında ise Fenerbahçe&rsquo;nin 16, Trabzonspor&rsquo;un 6 galibiyeti bulunurken, 13 maç berabere sonuçlandı.
 Bordo-mavili ekip, Fenerbahçe ile deplasmanda yaptığı son 19 maçta yalnızca 1 kez galip gelebildi.
 20 Mart 1993 tarihinde Kadıköy&rsquo;de yapılan lig maçında rakibini 1-0 yenen Trabzonspor, bu tarihten sonra Fenerbahçe ile deplasmanda yaptığı 17 lig, 1 Türkiye Kupası ve 1 jübile maçı olmak üzere toplam 19 karşılaşmadan 12&rsquo;sini yitirdi, 6&rsquo;sında berabere kaldı, yalnızca 23 Ağustos 1997&rsquo;de yapılan lig maçını 3-1&rsquo;lik skorla kazanabildi.