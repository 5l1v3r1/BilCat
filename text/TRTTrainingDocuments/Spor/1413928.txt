Trabzonspor, devre arasında kadrosuna kattığı Pawel ve Brozek kardeşler ile Mehmet Çakır'dan kupa ve lig maçlarında henüz yararlanamadı.


Trabzonspor, devre arasında Polonya&rsquo;nın Wisla Krakow takımından kadrosuna kattığı Pawel ve Brozek kardeşler ile Ankaragücü&rsquo;nden transfer ettiği Mehmet Çakır&rsquo;dan kupa ve lig maçlarında henüz yararlanamadı.
 
Polonyalı oyuncular Pawel ve Piotr Brozek kardeşler, bordo-mavili takımın 3 Ziraat Türkiye Kupası ve 2 lig maçının geride kaldığı dönemde sadece Beşiktaş ile kupa maçında ilk 11&rsquo;de forma giydiler. Bu maçta forvet Pawel Brozek 64 dakika, Piotr Brozek ise 90 dakika sahada mücadele etti. 
 
Mehmet Çakır ise Konya Torku Şekerspor maçında 1, Ankaragücü ile yapılan lig maçında 6 dakika olmak üzere toplam 7 dakika forma şansı buldu.
 
Trabzonspor&rsquo;un yeni transferlerinin, ikinci yarıdaki maçlardaki oynama durumları şöyle:
 
Konya Torku Şekerspor (Kupa): Brozek kardeşler 18 kişilik kadroda yok. Mehmet Çakır 1 dakika forma giydi. 
 
Manisaspor (Kupa): Brozek kardeşler ve Mehmet Çakır 18 kişilik kadroda yok.
 
Ankaragücü (Lig): Mehmet Çakır 6 dakika, Brozek kardeşler 18 kişilik kadroda yok.
 
Beşiktaş (Kupa): Pawel Brozek 64 dakika, Piotr Brozek 90 dakika, Mehmet Çakır forma giymedi.
 
Fenerbahçe (Lig): Brozek kardeşler ve Mehmet Çakır 18 kişilik kadroda yok.