Trabzonspor, yeni transferleri Brozek kardeşler ve Mehmet Çakır ile resmi sözleşme imzaladı.

Trabzonspor Kulübü Yönetim Kurulu üyeleri Tuncay Bekiroğlu ve Temel Soyyiğit&rsquo;in de katıldığı imza töreninde forvet Pawel Brozek ve sol kanat oyuncusu Piotr Brozek 1 yılı opsiyonlu olmak üzere 3,5 yıl, forvet Mehmet Çakır ile de 2,5 yıllık sözleşme yapıldı.
 Pawel Brozek, şampiyonluk mücadelesi yapan bir takıma transfer olmaktan mutluluk duyduğunu ifade ederek, &quot;Şu anda başa güreşen bir takıma gelmenin heyecanını yaşıyoruz. Bizden beklenen faydayı sağlayacağımızı umuyorum, bu duygular içindeyim&quot; diye konuştu.
 Piotr Brozek de ikiz kardeşi gibi Trabzonspor&rsquo;a transferinden mutluluk duyduğunu kaydederek, &quot;Gerek Szymkowiak&rsquo;tan gerek Glowacki&rsquo;den çok iyi şeyler duymuştum. Şimdi bu kulübün yararı için elimden gelen her şeyi layıkıyla yapmaya çalışacağım&quot; dedi.
 Mehmet Çakır ise yaptığı açıklamada, &quot;Trabzonspor gibi büyük bir kulüpte oynayacağım için çok mutluyum. Beni bu camiaya takıma layık gören bana güvenenleri mahcup etmeden elimden gelen her şeyi yapacağım. İnşallah attığımız bu imzanın, hem benim hem de Trabzonspor açısından hayırlı olmasını diliyorum&quot; şeklinde konuştu.
 İmza töreninde Mehmet Çakır 88, Pawel Brozek 32 ve Piotr Brozek de 14 numaralı formasıyla yer aldılar.