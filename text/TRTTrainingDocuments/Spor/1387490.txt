Erzurum 2011 Dünya Üniversitelerarası Kış Oyunlarının açılış töreni için satışa sunulan biletler tükendi.

Erzurum&rsquo;da, 27 Ocak-6 Şubat tarihleri arasında yapılacak &quot;Erzurum 2011 Winter Universiade&quot; oyunlarının açılış töreni için satışa sunulan biletlerin tükendiği bildirildi. 
 2011 Dünya Üniversiteler Kış Oyunları Seyirci Hizmetleri ve Biletleme Komitesi Başkanı Dursun Katkat, oyunların açılış töreni için 1 Ocak&rsquo;ta satışa sunulan biletlerin tükendiğini belirterek, 5 günde 13 bin 500 bilet satıldığını söyledi.
 Katkat, şöyle konuştu: &quot;Cemal Gürsel Stadı&rsquo;nda yapılacak açılış töreni için ayrılan biletlerin tamamı satıldı. Sporseverler bu büyük organizasyona yoğun ilgi gösteriyorlar. Kış oyunlarının açılış töreni için daha önce Avrupa, Amerika ve Kanada&rsquo;dan gelecek farklı grupların 500 kişilik bilet rezervasyonu vardı. Söz konusu grupların gelmeme ihtimali gündemde. Bu konuyu netleştirdiğimizde, şayet grupların gelmemesi kesinleşirse 500 kişilik rezervasyon biletlerini de halka satmayı planlıyoruz.