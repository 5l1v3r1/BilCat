Yüzme Federasyonu Disiplin Kurulu, bir gazetedeki röportajında, “devletten maddi destek almadığını” iddia eden milli yüzücüden savunma istedi.

 
Yüzme Federasyonu&rsquo;nun sözleşmesini fesh edip, disiplin kuruluna sevk ettiği milli yüzücü Derya Büyükuncu&rsquo;nun soruşturma süreci başladı.
 
Yüzme Federasyonu Disiplin Kurulu Başkanlığı, &quot;görevini ihmal ettiği&quot; ve &quot;basın yoluyla federasyonun kurumsal niteliğine hakaret&quot; ettiği gerekçesiyle federasyon başkanı Ahmet Bozdoğan tarafından disiplin kuruluna sevk edilen Büyükuncu ile ilgili belgeleri toplamaya başladı.
 
Kurul başkanlığı, Büyükuncu&rsquo;nun, bir gazete ekinin 6 Ocak Pazar günkü haberinde, &quot;Devletin desteğini ispatlayın, tüm rekorlarımı sileyim&quot; tarzındaki açıklamaları üzerine, federasyon yönetiminden soruşturma için gerekli belgeleri istedi. Kurul, basına yaptığı açıklamalar nedeniyle yazılı savunmasını istediği Büyükuncu&rsquo;dan, bu açıklamalarını kanıtlayan delilleri de talep etti.
 
Yüzme Federasyonu tarafından milli yüzücüye başarılarından dolayı kendi dönemlerinde ve daha önce yapılan maddi ödemelerle ilgili belgeleri de talep eden disiplin kurulu, daha önceki federasyon başkanları Haluk Toygarlı, Taygun Ertem ve Aydın Karakuzu&rsquo;nun, Büyükuncu&rsquo;ya maddi destekte bulunup bulunmadıklarına ilişkin açıklamasını, belgeleriyle birlikte istedi.
 
Kurul ayrıca, 1990-1994 yılları arasında görev yapan Gençlik ve Spor Genel Müdürü İhsan Coşkun&rsquo;un da arasında bulunduğu eski genel müdürlerin konuyla ilgili görüş ve açıklamalarına başvurdu.
 
Türkiye Milli Olimpiyat Komitesi (TMOK) Başkanı Togay Bayatlı&rsquo;ya da Büyükuncu&rsquo;ya daha önce maddi katkılarda bulunup bulunmadığı veya aracı olup olmadığı konusunda görüşünü soruldu.
 Büyükuncu&rsquo;dan Uçak Parası İstenmişti  
 
Basında yer alan haberlerde, Büyükuncu&rsquo;nun, geçen ay Birleşik Arap Emirlikleri&rsquo;nin Dubai kentinde yapılan 10. Dünya Kısa Kulvar Yüzme Şampiyonası&rsquo;nda, televizyon programına katılabilmek için 50 ve 100 metre sırtüstünde yüzmeyip, sadece 200 metre sırtüstünde yarıştığı iddia edilmişti. 
 
Bunun üzerine soruşturma başlatan Yüzme Federasyonu Yönetim Kurulu, milli yüzücüye, maddi destek sözleşmesine aykırı davranışları nedeniyle federasyonca verilen desteğin yüzde 50 oranında azaltılmasına ve idari olarak izlemeye alınmasına karar vermişti. Böylece aylık 10 bin dolar maddi destek alan Büyükuncu&rsquo;nun maaşı, yüzde 50 azaltılarak 5 bin dolara indirilmiş, ayrıca Büyükuncu&rsquo;nun şampiyonaya giderken kaçırdığı uçağın bilet parası ile yarışmaya girmediği için alınan para cezasını da ödemesi kararlaştırılmıştı.