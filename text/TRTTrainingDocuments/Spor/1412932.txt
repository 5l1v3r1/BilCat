Ligde geride kalan 52 sezonda en fazla 10 kez mağlup olan Galatasaray, bu sezon 19 haftada 9 yenilgiye ulaştı.

 
Spor Toto Süper Lig&rsquo;in 19. haftasında Bursaspor&rsquo;a deplasmanda yenilerek toplam 9 mağlubiyete ulaşan Galatasaray, bir sezondaki yenilgi rekoruna çok yaklaştı.
 
Ligde önünde daha 15 maç bulunan ve bir sezonda şimdiden 9 yenilgiye ulaşan sarı-kırmızılılar, ligde geride kalan 52 sezonda en fazla 10 kez mağlup olmuştu. 
 
Sarı-kırmızılı takım ligi 7. olarak bitirdiği 1969-70, 11. sırada tamamladığı 1981-82 ve 6. sırada bitirdiği 2003-04 sezonlarında 10&rsquo;ar mağlubiyet almıştı. Galatasaray, 1967-68, 1979-80, 1980-81, 1984-85, 1989-90 ve 2008-09 sezonlarında ise ligi 9&rsquo;ar mağlubiyetle bitirmişti. 
 Geçen Sezonu Şimdiden Geçti  
 Ligde geçen sezon 8 kez mağlup olan &quot;Cim Bom&quot;, bu sezonun henüz 19. haftasında bu sayıyı geçti. 
 
Galatasaray 1963-64, 1973-74, 1974-75, 1991-92, 1995-96, 2006-07 ve 2009-10 sezonlarında ligi 8&rsquo;er mağlubiyetle tamamlamıştı. 
 1985-86&rsquo;da Namağlup  
 Tarihi başarılarla dolu olan Galatasaray, 1985-86 sezonunu yenilgisiz tamamlamasına rağmen averajla ikinci sırada yer almıştı. 
 
Sarı-kırmızılılar, 1972-73, 1987-88, 1996-97 ve 1998-99 sezonlarını ise sadece 2&rsquo;şer mağlubiyetle bitirmişti.
 
Galatasaray, 1959, 1962-63, 1966-67, 1968-69, 1999-00, 2005-06 ve 2007-08 sezonlarında toplam 3 mağlubiyetle sezonu tamamlamıştı.