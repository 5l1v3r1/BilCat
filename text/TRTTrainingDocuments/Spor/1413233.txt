25. Dünya Üniversiteler Kış Oyunları devam ediyor. İşte bugün şu ana kadar alınan sonuçlar:

* 25. Dünya Üniversiteler Kış Oyunları Kuzey Kombine Toplu Çıkış Kayaklı Koşu 10 kilometrelik yarışta, Alman sporcu Steffen Tepel yarışın ilk etabını, 28:31.0&rsquo;lık derecesiyle ilk sırada tamamladı.
Alman kayakçının ardından İsviçreli Christian Kuster 29:26.3 ile ikinci, Rus Mikhail Barinov 29:26.6&rsquo;lık derecesiyle yarışı 3. sırada bitirmeyi başardı.
Kuzey Kombine Toplu Çıkış Kayaklı Koşu 10 kilometrelik yarışta ilk kez yarışan ve adını tarihe yazdıran Mustafa Öztaşyonar ilk etabı 27. sırada tamamladı. Toplam 30 sporcunun yarıştığı ilk etapta milli sporcu, 44:05.0&rsquo;lık derece elde etti.

*Bayanlar curlingde Türkiye, Büyük Britanya&rsquo;ya 10-3 yenildi. 
Curling Arena&rsquo;daki müsabakada Türkiye ringe, Öznur Polat, Elif Kızılkaya, Şeyda Zengin ve Burcu Pehlivan dörtlüsüyle çıktı. Rakip Büyük Britanya ise Anna Sloan, Lauren Gray, Vicki Adams ve Sarah Macintyre ile mücadele etti.
Türkiye rakibi karşısında 2&rsquo;nci, 4. ve 7. rauntlarda 1-0&rsquo;lık skorla üstünlük sağladı. Büyük Britanya ise 3&rsquo;üncü, 5. ve 6. oyunları 4-0, 5-0 ve 1-0&rsquo;lık skorlarla kazanmayı bildi. Mücadelede ilk ve 8. raunt 0-0 sonuçlanırken, son 2 oyun ise oynanmadı.

*Bayanlar curlingde, Çek Cumhuriyeti, Almanya&rsquo;yı 8-1, Çin Halk Cumhuriyeti, Güney Kore&rsquo;yi 9-5, Rusya, Japonya&rsquo;yı 10-2, Kanada da Polonya&rsquo;yı 9-4 mağlup etti.

*Snowboard bayanlar SBX kategorisinde, Çek Cumhuriyeti&rsquo;nden Klara Koukalova altın madalya kazandı.
Palandöken Kayak Merkezi&rsquo;nde yapılan ve 16 sporcunun yarıştığı finallerde, toplamda 180 puan alan Çek sporcu Klara Koukalova, altın madalyaya uzandı. Fransız Claire Chapotot 144 puanla gümüş, Çek Cumhuriyeti&rsquo;nden Martina 
 Krejcova da 108 puanla bronz madalyanın sahibi oldu.
Yarışlarda mücadele eden Türk sporcular Sevda Sayar, Nesligül Kocakıran 
ve İdil Fırat Halefoğlu, çeyrek finalde elendi. Sevda Sayar 39,6 puanla 12, 
Nesligül Kocakıran 28,8 puanla 15, İdil Fırat Halefoğlu ise 27 puanla 16. oldu.

*Snowboard erkekler SBX kategorisinde, Alman sporcu Konstantin Schad 
 altın madalya kazandı.
Palandöken Kayak Merkezi&rsquo;nde yapılan ve 32 sporcunun yarıştığı final müsabakalarında 260 puan toplayan Alman Schad, altın madalyanın sahibi oldu.
Yarışlarda İtalyan sporculardan Omar Visintin 208 puanla gümüş, Federico Raimo da 156 puanla bronz madalyaya ulaştı.
Türk sporcular Mehmet Ali Ünal, Can Polatkan, Deniz Altınok ve Umut Oğucu dün yapılan elemeleri geçememişti.

*Kısa mesafe sürat pateninde erkekler ve bayanlar 1000 metrede ilk tur elemeleri tamamlanırken, Türk sporcular elemeleri geçemedi.
THY Buz Pisti&rsquo;nde yapılan yarışlarda, 4&rsquo;ü bayan olmak üzere, toplam 8 Türk sporcu piste çıktı. Erkeklerde yarışı Selim Tanrıkulu 1:35,394, Önder Aslan 1:40,074, Mükerrem Top 1:34,030, Özgür Yeşilöz de 1:41,165&rsquo;lik zamanıyla bitirdi.
Bayanlarda ise Ela Kara 2:01,613, Zeynep Erkılıç 1:53,436, Leyla Yılmaz 1:45,158, Duygu Kan da 1:47,611&rsquo;lik zamanıyla grubunu son sırada tamamladı.
Türk sporcular, ikinci tur elemelerinde yarışma hakkını elde edemedi.

*Kuzey kombinede, Japon sporcu Aguri Shimizu 250.0 puanla altın madalya 
kazandı.
Türk Telekom Atlama Kuleleri&rsquo;nde gerçekleştirilen kuzey kombine genel sıralamada, Japon kayakçının ardından Polonyalı Tomasz Pochwala 239.5 puanla gümüş, İsviçreli Tommy Schmid de 237.5 puanla bronz madalyanın sahibi oldu.
Türkiye&rsquo;nin kuzey kombinedeki ilk ve tek sporcusu Mustafa Öztaşyonar ise 
mücadeleyi son sırada sırada tamamladı.

*Alp Disiplini erkekler Süper G kategorisinde, Çek Cumhuriyeti&rsquo;nden Adam Zika altın madalyanın sahibi oldu.
Toplam 57 sporcunun finiş gördüğü yarışlarda Çek Cumhuriyeti&rsquo;nden Adam Zika, 1.06,88&rsquo;lik derecesiyle altın madalya kazanırken, İsveç&rsquo;ten Carl Lind 1.07,08&rsquo;lik derecesiyle gümüş madalya, Avusturya&rsquo;dan Bernhard Graf da 1.07,14 ile bronz madalyanın sahibi oldu.
Alp Disiplini Erkekler Süper G kategorisinde 6 Türk sporcu yarışırken, yarışmayı tamamlayan 3 sporcudan 1.12,13 ile Levent Taş 42&rsquo;nci, İbrahim Yıldırım 1.13,30&rsquo;la 51&rsquo;nci, Mustafa Yıldız ise 1.13,55&rsquo;le 53. oldu.
Türk sporculardan Cenk Usta&rsquo;nın yanlış start dolasıyla diskalifiye edildiği yarışta, Ersin Beydüz&rsquo;ün yanı sıra düşen Emre Şimşek, yarışı tamamlayamadı.

*Dünya Üniversiteler Kış Oyunları erkekler curlingde Türkiye, Büyük Britanya&rsquo;ya 9-2 yenildi.
Curling Arena&rsquo;da diğer maçlarda ise Kanada, Çek Cumhuriyeti, Güney Kore ve ABD günü galibiyetlerle tamamladı.
Kanada, Norveç&rsquo;i 9-2, Çek Cumhuriyeti, İsviçre&rsquo;yi 7-2, Güney Kore, Slovenya&rsquo;yı 16-1 ve ABD de İsveç&rsquo;i 9-1 yendi.

*Kısa mesafe sürat pateni 1000 metre yarışlarında, erkeklerde Güney Koreli Tae Hoon Kim, bayanlarda Byul Eun Lee altın madalyanın sahibi oldu.
THY Buz Pisti&rsquo;nde yapılan 1000 metre finali, erkeklerde üç Güney Koreli, bir Çinli sporcunun mücadelesine sahne oldu. Tae Hoon Kim&rsquo;in 1:32,425&rsquo;lik derecesiyle altın madalyaya uzandığı yarışta, Çinli Baoku Sui 1:32,672&rsquo;lik zamanıyla gümüş, Güney Koreli Il Seoung Kim de 1:32,720&rsquo;lik derecesiyle bronz madalya elde etti.

Bayanlar finali de Uzak Doğulu sporcuların yarışına sahne oldu. İki Güney Koreli, iki Çinli, bir de Japon patencinin yarıştığı final müsabakasında, Güney Koreli Byul Eun Lee 1:33,388&rsquo;lik derecesiyle altın, vatandaşı Jung Min Kim 1:33,563&rsquo;lük zamanıyla gümüş, Japon Marie Yoshida ise 1:33,734&rsquo;lük derecesiyle bronz madalyanın sahibi oldu.