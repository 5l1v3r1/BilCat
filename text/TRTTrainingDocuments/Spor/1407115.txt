Sivasspor Basın Sözcüsü Fikret Ünsal, Slovakya Milli Takımı'nın kalecisi Lubos Kamenar'ı kadrolarına kattıklarını bildirdi.

Fikret Ünsal, Anadolu Ajansı&rsquo;na yaptığı açıklamada, sakatlığı nedeniyle sahalardan uzak kalacak kalecileri Sead Ramoviç ile karşılıklı anlaşarak sözleşmesini sezon sonuna kadar dondurduklarını, Ramoviç&rsquo;in yerine de kadroya Lubos Kamenar&rsquo;ı dahil ettiklerini söyledi. 

24 yaşındaki kaleci Lubos Kamenar&rsquo;ın 1 metre 93 santimetre boyunda olduğu, yan toplarda ve hava toplarında iyi olduğu belirtildi. Sezon başında Avustralyalı kaleci Michael Petkoviç, devre arasında ise kaleci Akın Vardar ile yollarını ayıran, Sead Ramoviç&rsquo;in de sözleşmesini donduran Sivasspor&rsquo;un kadrosunda Kamenar&rsquo;ın yanı sıra genç kaleciler Korcan Çelikay ve Alişan Şeker bulunuyor.

            
Fikret Ünsal, Fransız golcüleri Yannick Kamanan&rsquo;ın durumu ile ilgili olarak, &rsquo;&rsquo;Bucaspor ile Kamanan konusunda hiçbir görüşme yapmadık. Bucaspor&rsquo;un &rsquo;Kamanan&rsquo;dan vazgeçtik&rsquo; şeklindeki açıklamasını doğrusu yadırgıyoruz. Bizden, yönetimimizden habersiz futbolcuyla bir görüşme yapmışlarsa bu da kulübümüzü bağlamaz, aynı zamanda etik bir davranış değildir&rsquo;&rsquo; ifadelerini kullandı.