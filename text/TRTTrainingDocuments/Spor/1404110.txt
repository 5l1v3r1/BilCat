Hüseyin Beşok'u alarak pota altını güçlendiren Beşiktaş, skorer oyuncu arayışlarını da noktaladı.

 
Beko Basketbol Ligi takımlarından Beşiktaş Cola Turka, kadrosuna bir tecrübeli ismi daha kattı. Siyah-beyazlı takım, İspanya&rsquo;nın Meridiano Alicante takımında forma giyen Türk oyuncu Serkan Erdoğan ile anlaşma sağladı.
 
Beşiktaş Cola Turka Başantrenörü Ergin Ataman, bir süredir görüşme halinde oldukları ve anlaşma sağladıkları Serkan&rsquo;ın kendisinin İspanyol kulübüyle bir görüşme yaptığını ve bu transferin gerçekleştiğini söyledi.
 
Ataman, yaptığı açıklamada, Serkan Erdoğan&rsquo;ın transferinin gerçekleştiğini, ancak 23 Ocak Pazar günü Türk Telekom ile oynanacak maçta forma giymeyeceğini dile getirdi.
 
Transferde şu ana dek Hüseyin Beşok ve Serkan Erdoğan&rsquo;ı alan Beşiktaş Cola Turka, Allen Iverson&rsquo;ın durumuna göre yabancı oyuncu transferine yön verecek.
 
Başantrenör Ataman, bir yabancı oyuncu transfer edeceklerini ve bunu da Iverson&rsquo;ın durumuna göre şekillendireceklerini dile getirdi.
 
Ergin Ataman, Iverson&rsquo;ın sağlık raporunun gelmesi sonrası uzun süreli yokluğu halinde bir skorer oyuncu daha alacaklarını sözlerine ekledi.