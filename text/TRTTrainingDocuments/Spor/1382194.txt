Oğuz Sarvan, "Gelecek nesil hakem kadroları, daha modern yöntemlerle belirlenecek."

Futbol Federasyonu&rsquo;nun resmi yayın organı &rsquo;&rsquo;TamSaha&rsquo;&rsquo; Dergisi&rsquo;nin ocak sayısına açıklamalarda bulunan Merkez Hakem Kurulu Başkanı Oğuz Sarvan, bugün görev yapan hakem kadrolarının geleneksel yöntemlerle belirlendiğini hatırlatarak, &rsquo;&rsquo;Şu anda yapabileceklerinin en iyisini yapmaya çalışmaktadırlar. Gelecek nesil kadrolar daha modern yöntemlerle belirlenecek ve eğitilecek&rsquo;&rsquo; diye konuştu.
Oğuz Sarvan, UEFA&rsquo;nın hakem eğitiminde 4 aydır uyguladığı yöntemin, Türkiye&rsquo;de de 14 Aralık 2010&rsquo;dan itibaren hayata geçirildiğini ve İlk kamp sonunda edindilen olumlu izlenimin beklenilenin çok üzerinde olduğunu belirtti.
Sarvan, &rsquo;&rsquo;Bir hakemin, geleneksel yöntemlerle yıllar sonra bölük pörçük öğrenebildiği bilgiler, şimdi bir hafta içinde planlı ve derli toplu olarak aktarılıyor. Hakemlerin fiziksel yetenekleri konusunda arşiv oluşmaya başladı. Gelecek nesil hakem kadrolarının, bu yöntemlerle belirlenmesi gerektiği açıkça görülmüştür. Hakem geliştirme kampının her ay yapılması planlanmaktadır. Birkaç yıl içinde, doğru kişilere yatırım yapılarak her düzeydeki hakem kalitesinin artması sağlanacaktır&rsquo;&rsquo; dedi.