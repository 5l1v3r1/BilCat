Medicalpark Antalyaspor Teknik Direktörü Mehmet Özdilek, Necati Ateş'i Galatasaray'a verme şanslarının bulunmadığını söyledi.

Mehmet Özdilek, Anadolu Ajansı&rsquo;na yaptığı açıklamada, Necati Ateş&rsquo;in Galatasaray&rsquo;a transferinin artık söz konusu olmadığını bildirdi. Necati&rsquo;nin artık sarı-kırmızılı ekibe gitmeyeceğini belirten Özdilek; 

 &rsquo;&rsquo; Necati&rsquo;nin transfer defteri kapanalı bir hafta oldu. Bundan sonra Necati&rsquo;yi verme şansımız yok. Necati bizim için önemli bir oyuncu&rsquo;&rsquo; dedi. 

Özdilek, Erhan Güven&rsquo;in transferi konusunun da Beşiktaş kulübünün herhangi bir atakta bulunmaması yüzünden askıda kaldığını söyledi. 

Takıma yeni katılan 3 oyuncunun hem kişilikleri, hem oyuncu yapılarıyla Antalyaspor&rsquo;a katkı sağlayacağına değinen Özdilek, &rsquo;&rsquo;Ali Turan, Mehmet Yılmaz ve İbrahim Dağaşan, bu ligin önemli futbolcularıdır. Fiziksel anlamda ufak tefek sıkıntıları var, ama zaman içinde hallolacak bir şey. 3 futbolcu takıma yararlı olacaktır. Takip ettiğimiz çok oyuncu var. Ama devre arası 3 futbolcu yeterli. Ara transferimiz bitti, 3 oyuncu transferi yeterli&rsquo;&rsquo; diye konuştu.

Bünyelerinde 18 futbolcu bulunduğunu anlatan Özdilek, ikinci yarı zor geçeceği için bütün oyunculara ihtiyaç duyduğunu, oyunculara teklif geldiğinin söylendiğini, ama hiçbir futbolcunun ayrılmasından yana olmadığını kaydetti.