Futbolda şiddete kesin ve sert önlemler geliyor.

İtalya&rsquo;da Spor Etkinlikleri Güvenliği ve Analizi Kurumu, birinci futbol ligi Serie A&rsquo;da 10, İtalya Kupası&rsquo;nda da bir maçta konuk ekip taraftarlarının stada alınmayacağını duyurdu. 
Kurumdan yapılan açıklamada, güvenlik önlemleri nedeniyle ligin 22. haftasında oynanacak Lazio-Fiorentina, Catania-AC Milan, Bologna-AS Roma ve Napoli-Sampdoria maçları ile 23. haftadaki AC Milan-Lazio, Parma-Lecce, Fiorentina-Genoa, AS Roma-Brescia, Cesena-Catania ve Chievo-Napoli mücadelelerinde konuk ekip taraftarlarının, takımlarını deplasmanda destekleyemeyeceği bildirildi. 
Bu lig maçlarının yanı sıra 26 Ocak Çarşamba günü İtalya Kupası Çeyrek finalinde Juventus ile AS Roma&rsquo;nın kozlarını paylaşacağı müsabakada başkentli seyircilere bilet satışı yapılmayacağı belirtildi.