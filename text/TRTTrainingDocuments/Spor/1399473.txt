Yılın ilk önemli turnuvası olan Avustralya Açık, erkek ve kadınlarda ilk tur mücadeleleri ile başladı.

Erkeklerde dünya sıralamasının ve turnuvanın 2 numaralı ismi Roger Federer, ilk turda karşılaştığı Slovak rakibi Lukas Lacko&rsquo;yu 1 saat 24 dakika süren mücadelenin ardından 3-0 yendi ve rahat bir şekilde ikinci tura geçti.
Maçın setlerini 6-1, 6-3 ve 6-1 kazanan Federer, sergilediği performansla, üst üste ikinci Avustralya zaferini elde etmek için moral buldu.  
Turnuvanın 3 numaralı seribaşı Sırp Novak Djokovic de, İspanyol Marcel Granollers karşısında zorlanmadan 3-0 galip geldi ve ikinci tura yükseldi. 
Djokovic, maçın setlerini 6-1, 6-3 ve 6-1 kazandı.
Erkeklerde günün sürprizini ise geçen yılın çeyrek finalisti, 23 numaralı 
seribaşı Rus Nikolay Davydenko&rsquo;yu eleyen Alman Florian Mayer ile 18 numaralı 
seribaşı Amerikalı Sam Querrey&rsquo;i eleyen Lukasz Kubot gerçekleştirdi.
Polonyalı Kubot&rsquo;a, 2-1 önde olmasına rağmen 3-2 kaybeden Querrey, 
erkeklerde turnuvaya ilk turda veda eden ilk seribaşı isim oldu. Kubot, maçı 5-7, 6-2, 3-6, 6-1 ve 8-6&rsquo;lık setlerle kazandı. Davydenko ise Alman rakibi Mayer&rsquo;e, 6-3, 4-6, 7-6 ve 6-4&rsquo;lik setlerle boyun eğdi.
Turnuvaya, yarın da ilk tur maçları ile devam edilecek.