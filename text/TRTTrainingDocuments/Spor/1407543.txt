Lacivert-beyazlılar, geride kalan maçlarda 259 galibiyet, 171 yenilgi aldı.

Efes Pilsen Basketbol Takımı, THY Avrupa Ligi&rsquo;nde yarın (26.01.2011) Belgrad&rsquo;da Sırbistan temsilcisi Partizan mt:s ile yapacağı 2. tur (Top 16) (G) Grubu 2. hafta maçıyla birlikte Avrupa kupalarında 431. karşılaşmasına çıkacak.
 Başkent Belgrad&rsquo;daki Belgrad Arena&rsquo;da oynanacak karşılaşma saat 21.45&rsquo;te başlayacak.
 Grupta ilk hafta maçlarında Efes Pilsen, İstanbul&rsquo;da İtalyan ekibi Montepaschi Siena&rsquo;yı 60-58 yenerken, Partizan mt:s ise deplasmanda İspanya&rsquo;nın Real Meadrid takımına 78-58 mağlup oldu.
 Lacivert-beyazlılar, 1979-1980 sezonundan itibaren mücadele ettiği Avrupa kupalarında, bugüne dek yaptıkları 430 maçın 259&rsquo;unu kazanırken, 171&rsquo;inden ise salondan yenilgiyle ayrıldı.
 Efes Pilsen Basketbol Takımı, Sırp ekibiyle Avrupa kupalarında 13. kez karşı karşıya gelecek.
 Lacivert-beyazlılar, Partizan ile daha önce yaptığı 12 maçtan 6&rsquo;sını kazanırken, 6 maçı ise yitirdi. Efes Pilsen, maçın oynanacağı Belgrad&rsquo;da daha önce rakibiyle yaptığı 6 maçın 5&rsquo;ini kaybetti, sadece tek galibiyet alabildi.