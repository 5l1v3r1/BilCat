Konyaspor, Polonyalı milli kaleci Mariusz Pawelek ile 1,5 yıllık sözleşme imzaladı.

Kulübün resmi internet sitesinden yapılan açıklamada, Polonya 1. Ligi ekiplerinden Wisla Krakow takımının 29 yaşındaki milli kalecisi Mariusz Pawelek ile kesin olarak anlaşmaya varıldığı bildirildi. Açıklamada, Pawelek&rsquo;in bir kaç gün içinde takımın Antalya Belek&rsquo;te devam eden kampına katılacağı belirtildi.

Öte yandan takımın Belek kampını ziyaret eden Konyaspor Kulübü Başkanı Bahattin Karapınar, yaptığı açıklamada, ara transfer çalışmalarına Ankaragücü&rsquo;nden Barbaros Bahadır Barut&rsquo;u alarak başladıklarını kaydetti. 

İngiltere Championship takımlarından Portsmouth&rsquo;ta forma giyen ve son dünya kupasında da Nijerya Milli Takımı ile mücadele veren John Utaka ile büyük ölçüde anlaştıkların vurgulayan Karapınar, Utaka&rsquo;nın muhtemelen Salı veya Çarşamba günü kampa dahil olacağını, bununla birlikte en az 2-3 yabancı oyuncu daha transfer etmeyi düşündüklerini söyledi.

Karapınar, Fatih Tekke ile de görüştüklerini belirterek, &rsquo;&rsquo;Fatih, İstanbul dışında bir yerde futbol oynayacaksa bu takımın kesinlikle Konyaspor olacağına dair bize söz verdi&rsquo;&rsquo; dedi.