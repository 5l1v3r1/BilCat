Takımlar maç saatini beklemeye başladı.

Beşiktaş ve Trabzonspor yarın (Çarşamba) yapacakları Ziraat Türkiye Kupası (B) Grubu 5. ve son hafta maçının hazırlıklarını tamamladı.
Beşiktaş&rsquo;ın Nevzat Demir Tesisleri&rsquo;nde sağanak yağış altında basına kapalı gerçekleştirdiği çalışma yaklaşık 1,5 saat sürdü. 
Tedavisine devam edilen Nihat Kahveci, Tomas Sivok ve bel ağrısı olan Rüştü Reçber Antrenmana katılmadı.
Tam sahada yapılan taktik maçla süren antrenmanın, şut çalışması ile sona erdiği açıklandı.
Trabzonspor maçı için kamp yapmayacak olan siyah-beyazlı takım, yarın sabah saatlerinde BJK Nevzat Demir Tesisleri&rsquo;nde toplanacak.
Trabzonspor da Mehmet Ali Yılmaz Tesisleri&rsquo;nde zorlu maçın son hazırlığını tamamladı. Bordo-mavili takımda, sakat, cezalı oyuncu bulunmuyor.
Trabzonspor&rsquo;un Beşiktaş maçına Onur, Serkan, Giray, Glowacki, Cale, Selçuk, Engin, Yattara, Jaja, Burak ve Umut 11&rsquo;i ile çıkması bekleniyor.
Bugün İstanbul&rsquo;a giden Trabzonspor&rsquo;u Bordo-mavili takımın taraftarları, çiçekler ve tezahüratlarla uğurladı.
Lig ve kupada 130 gündür yenilgi yüzü görmeyen bordo-mavili takıma moral vermek için 100 kişilik taraftar grubu Trabzon Havaalanı&rsquo;na geldi. Ankaragücü ile geçen hafta berabere kalıp ligin ikinci yarısına 2 puan kaybı ile başlayan Karadeniz ekibini, meşaleler yakıp tezahürat yaparak karşılayan taraftarlar, teknik direktör Şenol Güneş ve bazı futbolculara çiçek verdi.
Bordo-mavili takımın kafilesinde 25 futbolcu yer aldı.