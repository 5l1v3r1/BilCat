Şenol Güneş, "Liderliğin havasını atmıyoruz, dev aynasına bakmıyoruz" dedi.

Trabzonspor Teknik Direktörü Şenol Güneş, Mehmet Ali Yılmaz Tesisleri&rsquo;nde düzenlediği basın toplantısında, çeşitli konularla ilgili görüşlerini açıkladı.
Güneş, &quot;İlk maçımızda Ankaragücü ile berabere kaldık. Oynadığımız oyun karşılığında iki puan kaybetmeyi hak etmedik. Ama rakibi aldıkları bir puan için de tebrik ettik&rsquo;&rsquo; dedi.
O maçın eleştirilerinin yine yapılacağını ve bunun doğal olduğunu kaydeden Güneş, &rsquo;&rsquo;Ama bunun üzerinden spekülasyon yapmaya, beklentisi olanların, politikası olanların bu duruma kendi düşüncelerini kanalize etmelerine izin vermeyeceğiz&quot; diye konuştu.
Ligin uzun bir maraton olduğunu ve bu maratonda iniş-çıkışların olabileceğini anlatan Güneş, şöyle devam etti:
&rsquo;&rsquo;Bu maratonda bizim ile diğerlerinin politikası aynı olmayabilir. Bizim politikamız doğruluktan yana olacaktır, düzgün iş yapmaktan geçecektir. İlk 5 için avantajlı bir takımız. İlk 3 için daha avantajlı olmak için çalışacağız. &rsquo;&rsquo;
Güneş, böyle bakmaları halinde daha rahat çalışacaklarını, yollarına daha iyi devam edeceklerini dile getirerek, şöyle konuştu:
&rsquo;&rsquo;Taraftarlardan bu yolda bize ayak oyunlarını getirmek isteyenlerin tuzağına düşmemelerini diliyorum. Bu ligde tek şampiyon olacak. Hak edenin şampiyon olmasını temenni ediyorum.&quot;
Hiçbir takımın sonucu garanti edemeyeceğini vurgulayan Güneş, &rsquo;&rsquo;Ama güzellikleri sunmayı garanti edebilir. Herkesin böyle yapması temennimdir. Hakemler hata yapacaktır ve bunun da konuşulmasını doğru bulmuyorum. Hakemlere baskı yapılmasını doğru bulmuyorum, hakemlerin de baskı yapanların tarafına geçmesini doğru bulmuyorum. Bu genel bir ifadedir. Sadece bu maçla ilgili değildir&rsquo;&rsquo; dedi.
Hakemlerin zaman geçirmelere, sertliğe izin vermemesi gerektiğini hep dilediğini anlatan Güneş, &rsquo;&rsquo;Bu maçta da bizim ağzımızdan yazılıp söylenenler var. Konuşmak istemiyorum. Ama ben şunu söylüyorum, saha içinde hakemin her kararının doğru olması mümkün değil. Ama art niyetliliği tartışılırsa maçlarda bu tip tartışmalar çok olursa bundan sadece hakemler değil, Türk futbolu zarar görür&quot; diye konuştu.
İlk olarak Beşiktaş ile Ziraat Türkiye Kupası&rsquo;nda karşılaşacaklarını anımsatan Güneş, &rsquo;&rsquo;Devre arasında yıldız oyuncular aldı. Pahalı bir takım. İyi futbol oynuyorlar. Beşiktaş, 14 puan gerimizde olmasına rağmen taraftarları maçlarına geldi. Turu geçecek her sonuç bizim için makbuldür. İki maça baktığınızda Fenerbahçe maçının daha önemli olacağını ve ona göre kendimizi hazırlayacağımızı söyleyebilirim. Çünkü Fenerbahçe ile lig maçı oynayacağız. Ama Beşiktaş maçını önemsemiyoruz anlamına gelmez bu durum&rsquo;&rsquo; dedi.
Ankaragücü maçında Burak&rsquo;ın maçta ıslıklanmasına değinen Güneş, &quot;Taraftar, bizim sembolümüzdür. Takımı sahiplenerek sembol olunur. Taraftarlık, oyuncusuna tepki göstermekle olmaz. Çocuğunu döven, sokağa atan anne baba olmaz. Aksi ihanet olur&rsquo;&rsquo; diye konuştu.
Şenol Güneş, kentten izinsiz olarak ayrılan Teofilo&rsquo;nun dönüşünün mümkün olmadığını da sözlerine ekledi.