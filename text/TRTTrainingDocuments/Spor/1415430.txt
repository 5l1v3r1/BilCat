Galatasaray Cafe Crown, ULEB Avrupa Kupası K Grubu üçüncü maçında Çek Cumhuriyeti'nin CEZ Nymburk takımını 76-75 yendi. 

 
Basketbol ULEB Avrupa Kupası K Grubu 3. maçında Galatasaray Cafe Crown, Çek Cumhuriyeti&rsquo;nin CEZ Nymburk takımını 76-75 yendi. 
 
Karşılaşmanın 3. dakikası Galatasaray Cafe Crown&rsquo;ın 8-2&rsquo;lik üstünlüğüyle geçildi. Aldığı molanın ardından toparlanan CEZ Nymburk, peş peşe sayılarla eşitliği yakalayıp öne geçti. 7. dakikayı 14-11 önde geçen Çek Cumhuriyeti temsilcisi, ilk periyodu 17-14 önde tamamladı. 

İkinci çeyrekte Evren Büker ve Ermal&rsquo;ın sayılarıyla başlayan Galatasaray Cafe Crown, 13. dakikada skoru 19-19&rsquo;a getirdi. 16. dakika 26-25 konuk ekip lehine skorla geçilirken, Çek Cumhuriyeti temsilcisi, 2&rsquo;si Sokolovsky&rsquo;nin, 1&rsquo;i Nissim&rsquo;in 3 üç sayılık atışı ve Pumprla&rsquo;nın turnike basketiyle, bir anda farkı 11 sayıya (25-36) çıkardı. Galatasaray Cafe Crown&rsquo;ın farkı kapama çabaları yeterli sonuç vermeyince devre, 40-32 konuk ekip CEZ Nymburk lehine tamamlandı. 
 
Üçüncü periyodun başında skoru 44-32&rsquo;ye getirerek 12 sayılık farka ulaşan CEZ Nymburk, Shipp, Shumpert ve Andric ile sayılar bulan Galatasaray Cafe Crown&rsquo;a, Nissim, Necas ve Simmons ile karşılık vererek, farkın kapanmasına izin vermedi. 27. dakika 43-50 geçilirken son çeyreğe Galatasaray Cafe Crown, 8 sayı (48-56) geride girdi.
 
Son çeyreğe Simmons&rsquo;un 3 sayılık atışıyla başlayan konuk ekibe Tutku&rsquo;nun 3 sayılık atışıyla karşılık veren Galatasaray Cafe Crown, Shipp ve Shumpert&rsquo;in sayılarıyla farkı kapadı. 35. dakikada 59-59 eşitlikle geçilirken, Galatasaray Cafe Crown, Shumpert&rsquo;in 3 sayılık atışıyla son dakikaya 69-68 önde girmeyi başardı. Karşılıklı serbest atışların ardından bitime 7 saniye kala konuk ekip, Nissim&rsquo;in basketiyle 75-74 öne geçti. Nissim&rsquo;in sayısına, son hücum şansında Joshua Ship&rsquo;in turnike basketiyle karşılık veren Galatasaray Cafe Crown, karşılaşmadan 76-75 galip ayrılmayı başardı. 
 
Çekişmeli karşılaşmanın ardından sarı-kırmızılılar gruptaki ilk galibiyetini kazandı. Konuk ekip ise 3. kez sahadan mağlup ayrıldı.