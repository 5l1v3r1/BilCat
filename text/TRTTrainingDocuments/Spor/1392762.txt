İtalya Birinci Futbol Ligi (Serie A) takımlarından AC Milan'da forma giyen Ronaldinho, Brezilya'nın Flamengo takımıyla anlaştı.

Flamengo Kulübü&rsquo;nün internet sitesindeki habere göre, Uluslararası Futbol Federasyonları Birliği (FIFA) tarafından verilen &rsquo;&rsquo;Yılın Futbolcusu&rsquo;&rsquo; ödülünün eski sahibi Brezilyalı Ronaldinho ile 4 yıllık sözleşme imzalandı. Haberde, &rsquo;&rsquo;Kısaca Ronaldinho Gaucho olarak bilinen Ronaldo de Assis Moreira, Flamengo forması giyecek&rsquo;&rsquo; denildi.

Takımı AC Milan&rsquo;dan, kendine yeni bir takım araması konusunda geçen hafta izin alan Ronaldinho&rsquo;nun Flamengo&rsquo;ya transferi, birkaç gündür gündemdeydi. AC Milan Asbaşkanı Adriano Galliani, hafta sonu iki kulübün anlaşmaya vardığını duyurmuştu.

30 yaşındaki futbolcuya, alt yapısından yetiştiği Gremio takımı ile Palmeiras da talip olmuştu.