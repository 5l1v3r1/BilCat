İtalya futbolunda devre arası transfer döneminin başlamasıyla Serie A takımları da kadrolarını takviye etmek için arayışlarını hızlandırdı. 


Futbolda transfer söylentilerinin çok yaygın olduğu ülkelerin başında gelen İtalya&rsquo;da transfer borsası, transfer ara döneminin başlamasıyla hareketlendi. 

Sezon başında kadrosunda teknik heyetten başlamak üzere büyük bir yapılanmaya giden Juventus, ara transfer dönemine de Genoa&rsquo;dan Luca Toni&rsquo;yi kadrosuna katarak hızlı bir giriş yaptı. 

Bu transferle golcü arayışı sona ermeyen siyah-beyazlı takımın adı son olarak, İspanya&rsquo;nın Sevilla takımında top koşturan Brezilyalı Luis Fabiano ve Udinese&rsquo;nin forveti Antonio Floro Flores ile anılıyor. Bu iki futbolcudan Fabiano&rsquo;nun menajeri Josè Fuentes, Torino ekibinin 30 yaşındaki golcüyle ilgilendiğini doğrulayarak, &rsquo;&rsquo;Juventus dünyaca ünlü bir kulüp. Oyuncumla ilgilenmesi beni mutlu etti&rsquo;&rsquo; dedi. 

Udinese Kulübü Başkanı Gian Paolo Pozzo da futbolcuları Antonio Floro Flores ile yol ayrımında olduklarını belirterek, Flores&rsquo;in Juventus ya da Genoa&rsquo;dan birini seçeceğini söyledi. İtalyan basınında yer alan haberlerde, Juventus&rsquo;un ekonomik koşullara göre bu iki oyuncudan birinin transferini bitireceği iddia edildi. 

Serie A&rsquo;da lider konumundaki Milan&rsquo;ın son Lecce maçında sahadan beraberlikle ayrılması nedeniyle savunmasına taze kan aradığı ileri sürüldü. Bu doğrultuda kırmızı-siyahlı takımın Sampdoria&rsquo;da forma giyen 24 yaşındaki İsviçreli stoper Reto Ziegler ile ilgilendiği kaydedildi.

Rossi Napoli&rsquo;ye Göz Kırptı 

İspanya&rsquo;nın Villareal takımında oynayan İtalyan golcü Giuseppe Rossi, Napoli&rsquo;de yayın yapan bir radyo kanalına verdiği demeçte, &rsquo;&rsquo;Napoli Başkanı De Laurentis&rsquo;in listesinde olmak benim için onur verici bir şey. Ancak futbolda &rsquo;asla&rsquo; diye bir şey yoktur. Napoli büyük ve güzel bir şehir. İyi bir takımı var. Taraftarı olağanüstü. Şu anda bugünü yaşıyorum. Yarın ne olacağını bilemeyiz&rsquo;&rsquo; diyerek, Napoli&rsquo;ye adeta göz kırptı. 

Genoalı Sculli, Lazio Yolunda 

Serie A&rsquo;da bu sezon geçen sezonların aksine daha iyi bir performans çizen başkent Roma takımı Lazio, forvet hattına Genoa&rsquo;dan Giuseppe Sculli&rsquo;yi transfer etmek üzere. 

29 yaşındaki golcü yaptığı açıklamada, her iki kulübün anlaşmaya vardıklarını ifade ederek, bugün Roma&rsquo;ya giderek sağlık kontrolünden geçeceğini bildirdi.