R.Madrid'in dış ilişkiler sorumlusu eski futbolcu Emilio Butragueno, eski R.Madrid'li Guti için ''Çok iyi biri ve yüksek kaliteli bir futbolcu''dedi.

TBMM Spor Kulüplerinin Sorunları ile Sporda Şiddet Araştırma Komisyonu üyeleri ve bazı resmi kurumların temsilcilerinden oluşan heyet, İspanya&rsquo;daki incelemelerinin 3. gününde Real Madrid&rsquo;in stadı Santiago Bernabeu&rsquo;yu gezdi.
Heyet üyeleri, içinde bol fotoğraf çektirdikleri Santiago Bernabeu Stadı&rsquo;nın Barcelona&rsquo;nın stadı Nou Camp&rsquo;tan daha iyi olduğunu söylediler. Aynı zamanda meclis takımında oynayan komisyondaki milletvekilleri, Santiago Bernabeu Stadı&rsquo;nda maç yapıp, gol atmanın çok zevkli olabileceğini belirterek, şakalaştılar. 
TBMM heyeti, Barcelona kulübünde olduğu gibi Real Madrid&rsquo;de de protokol görevlileri tarafından karşılanırken, Santiago Bernabeu Stadı ve Real Madrid müzesini gezdiler ve kendilerine kulüp tarihi hakkında bilgiler verildi. Real Madrid&rsquo;in dış ilişkiler sorumlusu olan eski futbolcu Emilio Butragueno da bir süre TBMM heyeti ile birlikte olarak, sohbet etti.  
Milletvekilleri tarafından yöneltilen sorular üzerine eski Real Madridli Guti için &rsquo;&rsquo;Çok iyi biri ve yüksek kaliteli bir futbolcu&rsquo;&rsquo; diyen Butragueno, Fenerbahçeli Güiza hakkında ise &rsquo;&rsquo;yorum yok&rsquo;&rsquo; yanıtını verdi.
Bu arada 83 bin kişi kapasiteli Santiago Bernabeu Stadı hakkında verilen bilgilerde, şeref tribünü koltuklarının 120 bin avroya, ufak locaların kişi başı 6 ila 8 bin avroya, 20 kişilik büyük locaların ise 350 bin avroya varan fiyatlarla sezonluk kiralandığı belirtildi.
Avrupa Üniversitesi&rsquo;nde de yetkililerle görüşerek Madrid&rsquo;deki temaslarını tamamlayan TBMM heyeti, Sevilla&rsquo;ya geçerken, sonraki günlerde Cordoba, Granada ve Malaga&rsquo;da görüşmelerde bulunarak pazar günü Türkiye&rsquo;ye dönecek. Heyetin, cumartesi akşamı La Liga&rsquo;daki Malaga-Real Zaragoza maçını izlemesi de öngörülüyor.