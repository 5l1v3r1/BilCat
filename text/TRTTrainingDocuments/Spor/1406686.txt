İspanya Birinci Futbol Ligi'nin (La Liga) 20. haftasında, Barcelona kendi sahasında Racing Santander'i 3-0 yenerek liderliğini sürdürdü.

Nou Camp Stadı&rsquo;nda 70 bin kişinin izlediği maçın 2. dakikasında Pedro, Barcelona&rsquo;yı 1-0 öne geçiren golü attı. Arjantinli Lionel Messi, 33. dakikada penaltıdan skoru 2-0&rsquo;a getirdi. Barcelona 56. dakikada İniesta ile 1 gol daha buldu ve maç Barcelona&rsquo;nın 3-0  galibiyetiyle sonuçlandı.

Puanını 55&rsquo;e çıkaran Barcelona, böylece ligde üst üste 14. galibiyetini aldı.

Liderin yakın takipçisi Real Madrid ise evinde zorlandığı Mallorca maçında tek golle üç puanı hanesine yazdırdı.

Real Madrid&rsquo;in golünü 61. dakikada Fransız Karim Benzema attı. Real Madrid bu sonuçla puanını 51&rsquo;e çıkardı ve Barcelona&rsquo;nın aradaki 4 puanlık farkı açmasına izin vermedi.

Ligde 3. sırada yer alan Sevilla, kendi sahasındaki maçta Levante&rsquo;yi 4-1 yenerek puanını 42&rsquo;ye yükseltti.

Haftanın en gollü maçında 4. sıradaki Valencia, 19. sıradaki Malaga&rsquo;yı 4-3 yendi. Milli futbolcu Mehmet Topal&rsquo;ın oynamadığı maçta Valencia&rsquo;nın gollerini Juan Mata (Dk. 17 pen), Roberto Soldado (Dk. 53), Ever Banega (Dk. 67), Aduriz (Dk. 90) Malaga&rsquo;nın gollerini Salomon Rondon (Dk. 10 ve 35), Julio Baptista (Dk. 79) attı.

Maçta Malaga&rsquo;dan 15. dakikada Martin Demichelis, 65. dakikada Helder Rosario kırmızı kart gördü.

Ligde 20. hafta bugünkü Athletic Bilbao-Hercules maçıyla tamamlanacak.

La Liga&rsquo;da gol krallığı yarışında ilk sırada 22 gollü Cristiano Ronaldo (Real Madrid) bulunuyor. Barcelonalı Lionel Messi 19 golle 2. sırada, yine Barcelona&rsquo;lı David Villa 14 golle üçüncü sırada yeralıyor.

Ligde 20. haftada şu sonuçlar alındı:

Sevilla - Levante: 4 - 1, Barcelona - Racing Santander: 3 - 0, Valencia - Malaga: 4 - 3, Getafe - Espanyol: 1 - 3, Sporting Gijon - Atletico Madrid: 1 - 0, Real Zaragoza - Deportivo: 1 - 0, Almeria - Osasuna: 3 - 2, Real Madrid - Mallorca: 1 - 0, Villarreal - Real Sociedad: 2 - 1