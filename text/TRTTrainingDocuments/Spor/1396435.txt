Sarı-kırmızılıların yeni stadı olacak Ali Sami Yen Spor Kompleksi Türk Telekom Arena'nın açılış töreninde Galatasaray ile Ajax karşılaşacak.

 
Galatasaray&rsquo;ın, bu sezonun ikinci yarısından itibaren maçlarını oynayacağı Ali Sami Yen Spor Kompleksi Türk Telekom Arena&rsquo;nın resmi açılışı yarın (15.01.2011) yapılacak.
 
Açılışta, Galatasaray ile Hollanda&rsquo;nın Ajax takımları saat 20.45&rsquo;te başlayacak özel maçta karşı karşıya gelecek.
 
Toplam 52 bin 647 seyirci seyirci kapasitesi, 190 metre eni, 228 metre boyu ile dünyanın sayılı statları arasında yer alan Türk Telekom Arena, aynı zamanda Türkiye&rsquo;nin en teknolojik ve özgün spor komplekslerinden biri olma özelliğini taşıyor. Kulüp başkanı Adnan Polat&rsquo;ın, &quot;FIFA ve UEFA&rsquo;nın 2016 kriterlerine sahip stat&quot; diye nitelendirdiği Türk Telekom Arena&rsquo;nın toplam 4 bin 500 araç kapasiteli otoparkı bulunuyor.
 
Türk Telekom Arena&rsquo;da ayrıca özel VIP girişleri, yeme içme hizmetlerinin dahil olduğu VIP salonları, loca-VIP koltuklara özel olarak ayrılmış stat içi otopark alanları, özel giriş yolları, stat girişi öncesi araç bırakma alanları gibi birçok özel hizmet sunuluyor.
 
Yeni statta 3. ve 4. katlarda satışa sunulan 6, 8, 10, 12, 15 ve 18 kişilik olmak üzere toplam 157 loca ve 4 bin 845 adet VIP koltuk bulunuyor. Türk Telekom Arena&rsquo;nın mimari kalitesi, kullanılan üstün teknik formu, karakteri ve estetik özellikleriyle dünya mimarisinde ulaşılan en üst seviyeyi temsil ediyor.
 Tepe Üzerine İnşa Edildi  
 Dünyadaki çoğu örneğin tersine düz arazi yerine Seyrantepe&rsquo;nin engebeli arazisi üzerine tepede konumlanması, stadın estetik görünümünü daha da güçlendiriyor.
 
Engebeli arazinin yol açtığı güçlüklerin en ileri teknik uygulamalarla aşıldığı mimari yapı, bu özelliğiyle de dünyanın özel projeleri arasında yer alıyor. Türk Telekom Arena&rsquo;nın loca ve koltuklarının konumları eşsiz bir görüş açısıyla her maç deneyiminin bir görsel şölene dönüşmesini sağlıyor.
 
Dünyaca ünlü mimar Mete Arat&rsquo;ın proje mimarlığını yaptığı Türk Telekom Arena, tasarımından işletmesine, ulaşımından ve teknolojik altyapısına kadar daha önce Türkiye&rsquo;de görülmemiş olan bir anlayışla inşa edildi.
 Gösterilerde Aslan Konsepti  
 Toplam 560 kişinin çalıştığı Türk Telekom Arena açılışında düzenlenecek gösteriler saat 18.00&rsquo;de başlayacak.
 
Gösteriler, Galatasaray&rsquo;ın bu güne kadar Ali Sami Yen Stadı&rsquo;ndaki başarılarını simgeleyen ögelerle süslenecek. Galatasaray&rsquo;ın sembolü olan &quot;aslan&quot; konsepti üzerinden yola çıkılarak hazırlanan multimedya efektleri sahaya yansıtılacak.
 
Türk Telekom Arena üzerine hegzagon ekran kurularak, gösterilerin tamamı hem yeşil çim üzerine yapılacak ekrana yansıtılacak hem de bu ekranda gösterilecek. Gösteriler için hazırlanan yaklaşık 2 metre çapındaki davullar şovun önemli bir parçası olarak saha ortasında multimedya efektlerin desteğiyle kullanılacak.
 
Gösteriler Galatasaray&rsquo;ın maçlarından görüntülerle bütünleştirilirken, gösterinin sonunda takım topluca sahaya çıkacak ve Ali Sami Yen Stadı ruhunun artık tamamen Arena&rsquo;ya taşındığını simgeleyecek son multimedya gösterisiyle etkinlik tamamlanacak.
 
Toplam 90 dansçının yer alacağı açılış töreninde Kenan Doğulu da konser verecek.
 
Açılış gösterilerini hazırlayan Kanadalı Sanat ve Multimedya Yönetmeni Erick Villeneuve, açılışta Galatasaray taraftarlarını beklenmedik bir sürprizle karşılamak istediklerini, ancak gösterinin sporla çok ilgisinin olmayacağını ifade ederek, gösteriler için gerekli olan malzemenin 4 kamyonla İstanbul&rsquo;a getirildiğini açıkladı.
 Program  
 Stadın açılış töreni saat 18.00&rsquo;de şarkıcı Kenan Doğulu&rsquo;nun konseriyle başlayacak.
 
Açılışta saat 18.30&rsquo;da hazırlanan gösterilerin 1. bölümü yapıldıktan sonra, saat 20.45&rsquo;te Galatasaray-Ajax karşılaşması oynanacak.
 
Açılış töreni, saat 22.30&rsquo;da gösterilerin 2. bölümünün sunumu ile sona erecek.
 
Ali Sami Yen Spor Kompleksi Türk Telekom Arena&rsquo;ya ulaşım, bir kaç yoldan yapılabilecek.
 
Kulüp daha önce yaptığı açıklamada, taraftarları metroyu tercih etmeleri konusunda uyarırken, stada en kolay ulaşımın metroyla sağlanacağı belirtildi.