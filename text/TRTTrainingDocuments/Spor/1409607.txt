Almeida Siyah-Beyazlı forma ile ilk golünü attı, Quaresma'nın golü ayakta alkışlandı. Geçen sezonun kupa şampiyonu gruplarda elendi.

Beşiktaş, Ziraat Türkiye Kupası (B) Grubu 5. ve son hafta maçında Trabzonspor&rsquo;u 2-1 yenerek çeyrek finale yükselirken, geçen sezonun kupa şampiyonu bordo-mavililer ise gruptan çıkamayarak, elendi.

Kupayı son 5 sezonda 3 kez müzesine götüren siyah-beyazlılar, Almeida ve Quaresma&rsquo;nın golleriyle Süper Lig&rsquo;de lider durumda bulunan rakibini 2-1 yenerek, puanını 9&rsquo;a çıkarıp, (B) Grubu&rsquo;nu lider olarak bitirdi.

Gruptaki son hafta maçlarına 7 puanla lider başlayan kupanın son şampiyonu Trabzonspor ise, Fiyapı İnönü Stadı&rsquo;ndaki maçı kaybedip, Gaziantep Büyükşehir Belediyespor da deplasmanda Manisaspor&rsquo;u son anlarda attığı golle 2-1 yenince, kupaya grup aşamasında veda etmek zorunda kaldı.

Almeiada Golle Tanıştı

Beşiktaş&rsquo;ın Portekizli futbolcularından Hugo Almeida, siyah-beyazlı formayla golle tanıştı.

Devre arasında Alman takım Werder Bremen&rsquo;den alınan Almeida, kupada Manisaspor ve ligde Bucaspor maçlarına boş geçtikten sonra Türkiye kariyerinde ilk golünü Trabzonspor&rsquo;a attı.

Portekizli futbolcu, 10. dakikada vatandaşı Simao&rsquo;nun pasında topu filelere göndererek, takımını 1-0 öne geçirdi.


Quaresma&rsquo;nın Golü Ayakta Alkışlandı

Beşiktaş&rsquo;ın yıldızlarından Ricardo Quaresma, 29. dakikada attığı mükemmel golle tribündeki Beşiktaşlıları ayağa kaldırdı.

Ceza alanı dışından sert bir şutla meşin yuvarlağı kaleci Onur&rsquo;un bakışları arasında filelere gönderen &rsquo;&rsquo;Q7&rsquo;&rsquo; ayakta alkışlandı.

Trabzonspor Deplasmanda 10 Maç Sonra Yenildi 

Beşiktaş&rsquo;a 2-1 yenilen Trabzonspor, deplasmanda 10 resmi maç sonra kaybetti.

Rakip sahadaki son yenilgisini geçen sezon Süper Lig&rsquo;de 1 Mayıs 2010 tarihinde Ankara&rsquo;da Ankaragücü&rsquo;ne 1-0 yenilerek alan bordo-mavili ekip, daha sonra lig ve Türkiye Kupası&rsquo;nda yaptığı 10 deplasman maçını da yitirmemişti.

Glowacki Sakatlandı 

Trabzonsporlu Glowacki, ilk yarının sonlarına doğru sakatlığı nedeniyle oyundan alındı.

Sezonun ilk yarısında da uzun süre sakatlığı nedeniyle oynayamayan Polonyalı futbolcu, yerini Mustafa Yumlu&rsquo;ya bıraktı.

61. Dakika Misillemesi 

Beşiktaşlı taraftarlar, Trabzonsporluların geleneksel 61. dakika şovuna misilleme yaptı.

Skorbordda 61 rakamının yazılmasıyla birlikte 30 bine yakın Beşiktaşlı taraftar hep birlikte &rsquo;&rsquo;üçlü&rsquo;&rsquo; çekerek, bordo-mavililerin kutlamasını gölgede bıraktı.

Ersan Sakatlandı

Beşiktaşlı Ersan Adem Gülüm, maçın son anlarında sakatlandı. Dizine darbe alan genç savunma oyuncusu, maçı tamamlayamadı.

Kolbastıyı Beşiktaşlılar Oynadı

Beşiktaşlı taraftarlar galibiyetin sevincini doyasıya yaşadı.

Siyah-beyazlılar, maç sonu statta çalınan müzik eşliğinde, Trabzonsporluların galibiyetler sonrası oynadığı kolbastıyla kutlama yaptı.

Trabzonsporlu taraftarlar ise kupadan elenmelerine çok fazla üzülmezken, &rsquo;&rsquo;Şampiyon&rsquo;&rsquo; diye tempo tutarak, akıllarının lig şampiyonluğunda olduğuna dikkati çektiler.

Ligin Zirvesi Kupadan Elendi

Spor Toto Süper Lig&rsquo;de ilk 4 sırayı alan Trabzonspor, Bursaspor, Fenerbahçe ve Kayserispor kupada başarısız bir görüntü çizdi.

Ligde 4. sırada bulunan Kayserispor gruplara dahi kalamazken, lider Trabzonspor ve takipçileri Bursaspor ile Fenerbahçe ise grup mücadelesinde istedikleri sonucu alamayınca Ziraat Türkiye Kupası&rsquo;na veda etti.

Kura Çekimi Cuma Günü 

Ziraat Türkiye Kupası&rsquo;nda çeyrek final ve yarı final eşleşmelerini belli edecek kura çekimi 28 Ocak Cuma günü yapılacak.

Olimpiyatevi&rsquo;nde gerçekleştirilecek kura çekimine, grup 5. maçlar sonucunda çeyrek finale kalan 8 kulübün temsilcileri ile Futbol Federasyonu ve Ziraat Bankası yöneticileri katılacak.

Ziraat Türkiye Kupası çeyrek final ilk maçları 2 Şubat, rövanşı ise 2 Mart 2011&rsquo;de oynanacak.
                    				İlgili Haberler
				
					Gaziantep B.BLD'ye de Çeyrek Finalde
					Fırtına Dindi, Kartal Uçtu
					Tabata Gidiyor mu?
					Beşiktaş'tan Fink Açıklamas