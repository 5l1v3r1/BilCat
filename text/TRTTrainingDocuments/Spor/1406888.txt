Bursaspor Kulübü, 26 Ocak Çarşamba günü Kasımpaşaspor ile yapacağı Ziraat Türkiye Kupası maçıyla ilgili taraftarlarını uyardı.


Kulüpten yapılan açıklamada, İstanbul İl Spor Güvenlik Kurulu&rsquo;nun kararı gereği, Kasımpaşaspor ile oynanacak Ziraat Türkiye Kupası maçını izlemek isteyen taraftarların bilet alırken nüfus cüzdanlarının fotokopilerini Biletix satış noktalarına getirmeleri gerektiği bildirildi.

İstanbul Emniyetinin Bursa&rsquo;dan maç için toplu olarak gelecek taraftarlar için de önlem aldığı belirtilen açıklama şöyle:

&rsquo;&rsquo;Toplu olarak müsabakaya gelecek olan taraftarlarımızın Yenikapı İskelesi&rsquo;ne sefer yapmakta olan feribotları kullanmaları ve Yenikapı İskelesi&rsquo;nden emniyet araçları eşliğinde stadyuma gitmeleri gerekmektedir.&rsquo;&rsquo;