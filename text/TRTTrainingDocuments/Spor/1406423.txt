Wolverhampton'ı 3-0 yenen Liverpool, yeni menajeri Dalglish ile ligdeki ilk galibiyetini aldı.

Deplasmanda Wolverhampton Wanderers ile karşılaşan &rsquo;&rsquo;Kırmızılar&rsquo;&rsquo;, Fernando Torres (2) ve Meireles&rsquo;in golleriyle maçı 3-0 kazandı.

Zirve mücadelesi veren Manchester City, Aston Villa deplasmanından puansız döndü. Yeni transferi Bent ile 18. dakikada 1-0 öne geçen Aston Villa, skoru korumasını bildi ve sahadan 3 puanla ayrıldı.

Tuncay Şanlı&rsquo;nın ilk 11&rsquo;de sahaya çıktığı ve 58 dakika oynadığı maçta Stoke City, deplasmanda Fulham&rsquo;a 2-0 yenildi. Londra ekibinin golleri 33 ve 55. dakikalarda Dempsey&rsquo;den geldi. Stoke City&rsquo;nin Aston Villa&rsquo;dan kiraladığı John Carew ikinci yarıda oyuna girdi.

Ligde 24. hafta maçlarında alınan diğer sonuçlar şöyle:

Blackpool-Sunderland.: 1-2, Everton-West Ham United.: 2-2, Newcastle United-Tottenham Hotspur.: 1-1, Blackburn Rovers-West Bromwich Albion: 2-0

Gol krallığı yarışında Manchester Unitedlı Dimitar Berbatov 17 golle ilk sırada yer alıyor. Bu futbolcuyu 14 golle Carlos Tevez (Manchester City), 11 golle Andy Carroll (Newcastle United), 10 golle Kevin Nolan (Newcastle United) izliyor.

Puan durumuna gelince, Manchester United, 48 puanla lider. Onu 46 puanla Arsenal ve 45 puanla Manchester City izliyor. 38 puanlı iki takımdan Chelsea dördüncü, Tottenham Hotspur ise beşinci. Son üç sırada ise, 22 puana sahip Wigan Athletic 18&rsquo;inci sırada bulunurken 21 puanlı iki takımdan Wolverhampton 19&rsquo;uncu, West Ham United ise averajla 20&rsquo;nci ve son sırada yeralıyor.