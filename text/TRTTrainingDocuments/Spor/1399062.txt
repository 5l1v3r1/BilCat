Ligin ilk yarısını lider kapatan Trabzonspor, Ziraat Türkiye Kupası'nda da zirveye yükseldi.

Spor Toto Süper Lig&rsquo;de ilk yarıyı 42 puanla lider kapatan Trabzonspor, kötü başladığı Ziraat Türkiye Kupası&rsquo;nda art arda aldığı 2 galibiyetle (B) Grubu&rsquo;nda liderliğe yükselerek, çifte liderlik koltuğuna oturdu.
 Manisaspor&rsquo;u 3-1 mağlup eden bordo-mavililer, 7 puanla Beşiktaş&rsquo;tan liderliği alarak, ligden sonra kupada da aynı başarıyı gösterdi.
 Kulüp başkanı Sadri Şener, kupanın ilk maçında talihsiz bir beraberlik aldıklarını, ancak daha sonra aldıkları galibiyetle gruptan çıkma şanslarını arttırdıklarını söyledi.
 Geçen yıl kupada gösterdikleri başarıyı tekrarlamak istediklerini ifade eden Şener, &quot;Geçen yılın kupa şampiyonu olarak, bu yıl da hedefimiz aynı başarıyı göstermektir. Ligle birlikte kupa yarışını aynı başarıda götürebilmek adına devre arasında yaptığımız takviyelerle kadromuzu daha da alternatifli hale getirdik. Bu özelliğimizle iki kupayı da istiyoruz&quot; dedi.