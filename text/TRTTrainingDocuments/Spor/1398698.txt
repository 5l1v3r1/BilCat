Ziraat Türkiye Kupası (B) Grubun'da Gaziantep Büyükşehir Belediyespor sahasında, Konya Torku Şekerspor ile 2-2 berabere kaldı.

Türkiye Kupası&rsquo;na Beşiktaş galibiyetiyle başlayan, ardından da Trabzonspor ile berabere kalan Gaziantep Belediye, Konya Torku Şekerspor karşısında çok önemli 2 puan kaybetti. 

Üçüncü maçı sonrasında Gaziantep Belediye puanını 5&rsquo;e yükseltip gruptan çıkma iddiasını son maça taşırken, gruptaki 4. ve son maçını oynayan Konya Torku Şekerspor ise 4 puanla Türkiye Kupası&rsquo;na veda etti. 

Gaziantep Büyükşehir Belediyespor gruptaki son maçında 26 Ocak Çarşamba günü deplasmanda iddiası kalmayan Manisaspor ile karşı karşıya gelecek.

İlk Yarı: 

11. dakikada Eren Özen&rsquo;ın uzaktan sert şutu direkten döndü, dönen topu Serdar Deliktaş rövaşata ile kaleye gönderdi, defansa çarpan top kornere çıktı.

18. dakikada, Abdullah&rsquo;ın sert şutu üst direğe çarparak auta çıktı. 

40. dakikada, Ramazan ceza sahasına girerken sert vurdu, kaleci iki hamlede topa sahip oldu.

İlk yarı golsüz sona erdi.

İkinci Yarı

47. dakikada, kaleci ile karşı karşıya kalan Serdar Deliktaş topa vurmakta gecikince defans araya girerek tehlikeyi uzaklaştırdı.

49. dakikada, ceza sahası dışından topa sert vuran Kenan Aslanoğlu&rsquo;nun 
 şutunda kalecinin eline çarpan top üst direkten döndü, dönen topa Ramazan vurdu, kaleci kornere çeldi.

60. dakikada, ceza sahası dışında kazanılan serbest vuruşu Eren kullandı, kaleciden dönen topu Kenan tamamlamak istedi, Kamil&rsquo;in eline çarpan top dışarı çıktı. Hakem penaltı noktasını gösterdi. Penaltıyı kullanan Osman Fırat topu filelere gönderdi: 1-0.

64. dakikada, İshak Çakmak orta alandan aldığı topla yaklaşık 35 metreden sert vurdu, kaleci Kazım&rsquo;ın elinden seken top filelerle buluştu: 1-1. 

71. dakikada, soldan kullanılan korner atışında defansı aşan topla buluşan Serdar Akdoğan, şık bir vuruşla topu ağlara bıraktı: 1-2.

77. dakikada, soldan Eren Özen&rsquo;in ceza sahasına ortasında Zafer Şakar dokundu, top yan direğe çarparak oyun alanına döndü, defans meşin yuvarlağı uzaklaştırdı.

80. dakikada, ev sahibi ekip beraberliği sağladı. Kazanılan serbest vuruşu Cihan Can kullandı, kaleciden dönen topu Ramazan tamamlamak istedi, defans çizgiden çıkardı. Dönen topu Ramazan bu kez ağlarla buluşturdu: 2-2. 

Karşılaşma 2-2 sona erdi.

Maçın Ardından

Gaziantep Büyükşehir Belediyespor&rsquo;un teknik direktörü Erol Azgın, kazanmak için çıktıkları maçta futbol adına iyi şeyler yaptıklarını söyledi. 

2-2 sona eren Konya Torku Şekerspor maçının ardından açıklama yapan Azgın, şöyle konuştu:

&rsquo;&rsquo;Beşiktaş galibiyeti ve Trabzonspor beraberliğinin ardından bu maçın çok zor geçeceğini biliyordum. Kazanmak için çaba sarf ettik. 90 dakika boyunca futbol adına iyi şeyler yaptığımıza inanıyorum. İki gol attık, 2 gol yedik. Bunun yanı sıra direkten dönen 4 topumuz vardı. Biz galibiyet için sahaya çıkmıştık, berabere kaldık. Ben yine de sahada mücadele eden futbolcularımızı kutluyorum. Arkadaşlarımızın canları sağ olsun.&rsquo;&rsquo;
            
Konya Torku Şekerspor Teknik Direktörü Mehmet Altıparmak ise futbolcularını gösterdikleri mücadelelerinden dolayı kutladı.

Altıparmak, &rsquo;&rsquo;Futbolcularımı kutluyorum, üstün performans sergilediler. Çok küçük nüanslarla bu maçı alabilirdik. Bizim için önemli olan turu geçmek değil, şehrimizi, takımımızı iyi temsil etmekti. Bunu iyi yaptığımızı düşünüyorum. Bizim için rakibin kim olduğu önemli değil. Sonuç çok önemli değil. Artık bundan sonraki maçlara bakacağız&rsquo;&rsquo; şeklinde konuştu.