Yüzme Federasyonu, Türk yüzücüsünün fiziksel profilini çıkartmaya yönelik çalışma başlattı.

Yüzme Federasyonu Yönetim Kurulu üyesi ve Milli Takımlar Genel Sorumlusu Haluk Okur, hafta sonu İstanbul&rsquo;da düzenlenen Gençler Milli Takım Kampı&rsquo;nda yeni bir uygulama olan &rsquo;&rsquo;Sporcu Profili&rsquo;&rsquo;ni çıkartmaya başladıklarını söyledi.

Bu kamptan bir hafta önce, Avrupa Gençlik Olimpik Oyunları&rsquo;na katılacak (Trabzon 2011) milli takımın da profilinin çıkartıldığını belirten Okur, &rsquo;&rsquo;Çukurova Üniversitesi Tıp Fakültesi Fizyoloji Bölümü&rsquo;nden Prof. Dr. Sadi Kurdak ve ekibi, sporcularımıza önce kan laktat testi yaptı. Daha sonra Kurdak ve ekibi, Milli Takımlar Teknik Direktörü Dimitry Mancevic ile birlikte sporcuları 8 kez 50 metre serbest yüzdürdü ve sporcuların kulaçlarını saydı. En az kulaçta en hızlı kim gidiyor, onlar tespit edildi. Ekip, yorgunluk düzeylerini ve değişimlerini incelemek üzere sporcuların kanlarını da aldı&rsquo;&rsquo; diye konuştu.

Haluk Okur, sporcuların iki kolunun uzunluğunun ölçüldüğünü, bu sayede hız kaybı yaşayıp yaşamadıklarının belirlendiğini ifade ederek, &rsquo;&rsquo;Dimitry Hoca, enerjilerini boşa harcamamaları konusunda sporcuları aydınlattı. Kampa ayrıca, çocukların antrenörlerini de davet ettik. Çünkü antrenörler, sporcularını bizden daha iyi tanıyor&rsquo;&rsquo; ifadelerini kullandı.

Okur, tüm dünyada kullanılan sporcu profili uygulamasından önce Türk yüzücüsünün fiziksel özelliklerini tanımadıklarını belirterek, &rsquo;&rsquo;Elimizde sporcularımızla ilgili bir skala yoktu, yapamıyorduk. Şu an Türk yüzücüsünün antropometrik profilini çıkartıyoruz. Bu testlerle herkesin yüzücü olamayacağını, özellikli kişilerin yüzücü olabileceğini görmüş olacağız&rsquo;&rsquo; dedi.

Haluk Okur şunları kaydetti:

&rsquo;&rsquo;Bugüne kadar çocukları tesadüfen yarışçı yapıyorduk. Bu kamplar ve uygulamayla iyi sporcuyu arayıp, boşa kürek çekmeyeceğiz. Şimdiye dek tesadüfi başarılar yakaladık. Türkiye&rsquo;de çocuklardan kısa sürede çok şey bekliyoruz. Oysa yabancı ülkeler, bizim yarışmacı grubu olarak yüzdürdüğümüz çocukları, hazırlığın hazırlığı olarak ellerinde tutuyor. Bu testler, Olimpik Kulaçlar Projesi ile yıldızlarda, gençlerde ve büyüklerde de yapılacak.

Her kulüpte olimpiyat şampiyonu vardır, bunu bulup çıkartmak biz antrenörlerin görevi. Bizler şu an olimpiyat ışığı olan çocukları arıyoruz. Bu testlerle en iyiyi yakalamanın peşindeyiz ve onu bulacağız.&rsquo;&rsquo