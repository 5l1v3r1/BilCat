Ziraat Türkiye Kupası C Grubu maçında Fenerbahçe deplasmanda Yeni Malatyaspor'a 2-1 mağlup oldu.

Malatya İnönü Stadı&rsquo;ndaki maçı İlker Coşkun yönetti. Çoşkun&rsquo;un yardımcılıklarını Mustafa Sönmez ve Fatih Kalaycı yaptı. 

Yeni Malatyaspor sahaya Mesut, Adem, Hüseyin, Gür Ege, Recep, Mehmet Tatlı, Bülent, Ümit, Gökhan Çalışal, Cem, Cihan 11&rsquo;iyle, Fenerbahçe ise Mert, Lugano, Yobo, Emre, Niang, Stoch, Okan, Selçuk, Semih, Mehmet Topuz, Caner 11&rsquo;iyle çıktı. 

İlk Yarı 

7. dakikada Cem&rsquo;in sağ çaprazdan ortasında topla buluşan Recep&rsquo;in vuruşunda kaleci Mert meşin yuvarlağı kontrol etti.

8. dakikada Gökhal Çalışal&rsquo;ın ceza sahası dışından attığı şutta, kaleci Mert topu tokatlayarak golü önledi.

13. dakikada Emre&rsquo;nin kullandığı serbest vuruşta, kaleci Mesut boşa çıkınca, Yobo&rsquo;nun kafa vuruşunda top üstten dışarı çıktı.

15. dakikada topla buluşan Niang sağ kanattan topu sürdükten sonra ortaladı. Fenerbahçe forvetlerinden önce Gür Ege ayak koyarak meşin yuvarlağı kornere gönderdi.

Gol: 23. dakikada Yeni Malatyaspor öne geçti. Recep sağdan topla ceza sahasına girdikten sonra pas vermek istedi. Araya girerek topu kornere atmak isteyen Okan, meşin yuvarlağı kendi kalesine gönderdi: 1-0. 

Gol: 24. dakikada Fenerbahçe eşitliği yakaladı. Stoch&rsquo;un kullandığı serbest atışa, Yeni Malatyaspor ceza sahasında oluşan karambolde topu önünde bulan Lugano, attığı sert şutla topu ağlara gönderdi: 1-1.

29. dakikada Gür Ege&rsquo;den seken topu önünde bulan Niang, bir anda kaleci ile karşı karşıya kaldı. Kaleci Mesut, Niang&rsquo;ın aşırtmak istediği topu kornere çeldi. 

32. dakikada Yobo&rsquo;nun kafa vuruşunda Cem, topu kale çizgisi üzerinden çıkardı. 

34. dakikada ceza sahasında topla buluşan Semih, meşin yuvarlağı kaleci Mesut&rsquo;a nişanlayınca takımını bir golden etti.

44. dakikada Niang&rsquo;ın düşürülmesiyle kazanılan serbest vuruşu kullanan Emre, topu doğrudan kaleye gönderdi. Meşin yuvarlak üst direğe çarpıp taca gitti.

İlk yarı 1-1 berabere sona erdi.

İkinci Yarı

47. dakikada Hüseyin&rsquo;in sol kanattan getirip ortaladığı topta araya giren Niang, tehlikeyi uzaklaştırdı.

52. dakikada Niang soldan yaptığı ortada boş durumdaki Semih&rsquo;i gördü. Tehlikeyi sezen Adem araya girerek topu kornere gönderdi.

59. dakikada Stoch&rsquo;un kullandığı korner atışında kaleci Mesut meşin yuvarlağı tokatladı. Topu önünde bulan Mehmet Topuz&rsquo;un sert şutu yandan dışarı çıktı.

62. dakikada seri çalımlarla Fenerbahçe ceza sahasına giren Mehmet Tatlı&rsquo;nın şutunnda topu kaleci Mert çeldi.

Gol: 72. dakikada Yeni Malatyasporlu forvet oyuncularının paslaşmasında araya girmek isteyen Caner, ayağı kayıp topa sahip olamayınca, meşin yuvarlak Cem&rsquo;in önünde kaldı. Cem de topu kaleci Mert&rsquo;in bacaklarının arasından ağlara gönderdi: 2-1.

78. dakikada sol çaprazdan Fenerbahçe ceza sahasına giren Cihan&rsquo;ın kaleci ile karşı karşıya kaldığı pozisyonda sert şutunda kaleci Mert topu çelmeyi başardı.

89. dakikada Hüseyin&rsquo;in pası ile ceza sahasında topla buluşan Cihan&rsquo;ın  vuruşunu kaleci Mert güçlükle önledi. 

Maçta başka gol olmayınca ev sahibi ekip maçtan 2-1 galip ayrıldı.

Yeni Malatyaspor bu galibiyetle gruptaki puanını 3&rsquo;e çıkarttı. Fenerbahçe ise 3. maçından da puan alamadı ve bir üst tura çıkma şansını kaybetti. 

C Grubu&rsquo;nda Bucaspor 3 maçta topladığı 6 puanla lider durumda. Ankaragücü ve Gençlerbirliği 2 maçta topladıkları 4&rsquo;er puanla 2. ve 3. sırada bulunuyor. 

Maçtan Notlar

Yeni Malatyaspor&rsquo;da maçın bitiş düdüğüyle birlikte taraftarlar futbolcuları tribüne çağırarak sevinç yumağı oluşturdular. Taraftarların &rsquo;&rsquo;En Büyük Malatya&rsquo;&rsquo; tezahüratına futbolcular da eşlik etti. Maçın ardından bazı taraftarlar araçlarıyla şehir turu attı. 

Ziraat Türkiye Kupası (C) Grubu&rsquo;nda Yeni Malatyaspor ile karşılaşan Fenerbahçe&rsquo;de Alex ve kaleci Volkan Demirel maç kadrosuna alınmadı. Kocaman, kaleyi Mert&rsquo;e teslim etti.

Sarı lacivertliler, Malatyaspor&rsquo;un Süper Lig&rsquo;den düştüğü 2005-2006 sezonunun ardından ilk kez geldiği Malatya&rsquo;da yoğun ilgi ile karşılaştı. Ancak Yeni Malatyaspor taraftarları tribünlerde kendilerine ayrılan bölümleri doldururken, Fenerbahçe taraftarına ayrılan bölümlerde boşluklar oluştu. Uzun süredir Malatya&rsquo;da maçlara gelmeyen kadın taraftarlar da İnönü Stadı&rsquo;nda yerlerini aldı.
 
Yeni Malatyaspor Teknik Direktörü Vedat İnceefe ise 7 yeni transferden Hür Ege, Recep ve Bülent Akın&rsquo;a forma şansı verdi. Fenerbahçe mavi beyaz, Yeni Malatyaspor sarı kırmızı çizgili formalarıyla sahaya çıktı.

İnceefe, maç öncesi Fenerbahçe yedek kulübesine giderek Teknik Direktör Aykut Kocaman&rsquo;a başarılar diledi. Fenerbahçeli Selçuk da Yeni Malatyaspor yedek kulübesine giderek İnceefe ile tokalaştı ve başarı diledi.

Stat hoparlörlerinden sık sık küfürlü tezahürat yapılmaması için uyarıda  bulunuldu.