"Galatasaray'a gelmeden önceki kulübümde de çok fazla yardım göremedim."   

Galatasaray&rsquo;ın devre arasında Fenerbahçe&rsquo;den transfer ettiği milli futbolcu Colin Kazım, sarı-kırmızılı takımda kendini ispatlamanın peşinde olduğunu söyledi.

Kazım, Galatasaray Dergisi&rsquo;nde yer alan röportajında, tekrar İngiltere&rsquo;ye dönme planının olup olmadığına yönelik soru üzerine, &rsquo;&rsquo;Çok fazla uzun vadeli planım yok. Kısa vadeli şeyleri düşünüyorum. Şu anda kendimi ispatlamanın peşindeyim. Buraya transferimi teknik direktörümüz Hagi sağladı. Burada kendimi gösteremezsem, teknik direktör Hagi de eleştirilecek ve böyle büyük bir futbol adamının benim yüzümden eleştirilmesini istemem. Bu da benim için bir motivasyon kaynağı. O yüzden şu anda uzun vadeden ziyade Galatasaray&rsquo;da yapacaklarım önemli&rsquo;&rsquo; ifadelerini kullandı.

Kazım, Türkiye&rsquo;ye gelişinde adaptasyon sorunu yaşayıp yaşamadığına ilişkin soruyu da şöyle yanıtladı: 

 &rsquo;&rsquo;Evet, adaptasyon sürecim uzun sürdü. Her şeyiyle farklı bir yere geliyorsunuz. Mesela antrenman saatleri İngiltere&rsquo;de sadece sabah saatleridir ama burada akşam antrenmanları da oluyor. Buna adapte olmak belli bir zaman aldı. Araba kullanmak, dili öğrenmek çok kolay değildi benim için. Bunlar adaptasyon sürecinin parçaları ve zamanla her şey yoluna giriyor. Şunu da belirtmem lazım, Galatasaray&rsquo;a gelmeden önceki kulübümde de çok fazla yardım göremedim. Yardımcım Köksal&rsquo;ın bana çok yardımı oldu. O&rsquo;nun sayesin birçok engeli aştım diyebilirim&rsquo;&rsquo; şeklinde konuştu.