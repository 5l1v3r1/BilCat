Borç batağından kurtulamayınca Unicredit Bankası'na devredilen İtalyan futbol devi AS Roma'ya 5 talip çıktı. 

Aylardır alıcı bekleyen AS Roma için Unicredit bankası 1&rsquo;i İtalyan, 5 büyük taliple pazarlığa oturdu. 

Satış görüşmeleri için Rothschild adlı danışmanlık firmasını yetkilendiren banka, şimdilik 90 ile 150 milyon Euro arasında olduğu iddia edilen teklifleri değerlendirmeye aldı. 

Kulüp için dün akşam son tekliflerini sunanların Thomas R. DiBenedetto başkanlığındaki ABD Konsorsiyumu, İtalyan yatırımcı Giampaolo Angelucci, Unicredit&rsquo;te yüzde 4.99 hisse sahibi olan Abu Dhabili Fon Aabar, isimleri henüz açıklanmayan başka bir Arap şirket ile bir Rus şirketler grubu olduğu belirtildi.

Verilen teklifler net olarak açıklanmazken önümüzdeki günlerde kulübün kime satılacağı netlik kazanacak. Satışı dört gözle bekleyen sarı-kırmızılı taraftarın gönlünde internetteki forumlardan anlaşıldığı kadarıyla kulüplerinin bir İtalyan&rsquo;a satılması yatıyor. 

AS Roma&rsquo;yı 17 yıldır elinde tutan, Italpetroli&rsquo;nin sahibi Sensi Ailesi, içine girdiği borç batağından kurtulamayınca kulübü Unicredit&rsquo;e devretmek zorunda kalmıştı.