25. Dünya Üniversiteler Kış Oyunları, 6  ayrı branştaki yarışmalarla devam ediyor.

25. Dünya Üniversiteler Kış Oyunları&rsquo;nda, biatlonda yapılan erkekler 12.5 kilometre takip kategorisi yarışlarında, Ukraynalı sporcu Sergii Semenov altın madalyanın sahibi oldu.

Ukraynalı Sergii Semenov, 36.08,6&rsquo;lık derecesiyle altın madalyaya uzanırken, yine bu ülkeden Artem Pryma 36.21,7 ile gümüş, Rusya&rsquo;dan Evgeniy Garanichev de 36.31,5 ile bronz madalyanın sahibi oldu.

Organizasyonda dün yapılan erkekler 10 kilometre sprint yarışlarında Artem Pryma altın, Sergii Semenov gümüş, Evgeniy Garanichev ise bronz madalya kazanmıştı.

Türkiye&rsquo;den 6 sporcunun yarıştığı müsabakalarda en iyi dereceyi 46.09,0&rsquo;lık derecesiyle Ahmet Üstüntaş elde etti. Üstüntaş yarışı 27. sırada tamamlarken, Orhan Gazi Civil de 46.19,4 ile 28. oldu.

25. Dünya Üniversiteler Kış Oyunları kayaklı koşuda, erkekler 4x10 kilometre takım yarışında Fransa altın madalya kazandı. Fransa&rsquo;nın ardından Rusya takımı gümüş, Kazakistan takımı ise bronz madalya aldı.

12 ülkenin katıldığı yarışmada Burhan Oglago, Sabahattin Oglago, Süleyman Ateş ve Erkan Orhan oluşan Türk Takımı 1:47:25.9&rsquo;luk derecesiyle altıncı sırada yer aldı.

Kandilli Kayak Merkezi&rsquo;nde gerçekleştirilen Kadınlar 3x5 kilometre kayaklı koşuda Rusya, 41:51.6&rsquo;lık derecesiyle ilk sırada yer alarak, altın madalya kazandı. 11 ülkenin katıldığı yarışlarda,  Ukrayna, 42:55.2&rsquo;lik derecesi ve foto finiş kararıyla gümüş, Fransa ekibi ise aynı derece ve foto finiş kararıyla üçüncü sırada yer alarak, bronz madalya elde etti. Türkiye bu yarışta yer almadı.

25. Dünya Üniversiteler Kış Oyunları&rsquo;nda biatlonda yapılan bayanlar 10 kilometre takip kategorisi yarışlarında Ukraynalı sporcu Vita Semerenko 32.16,3&rsquo;lük derecesiyle altın madalya kazandı.

Rus sporculardan Daria Virolaynen gümüş, Evgeniya Sedova da bronz madalyanın sahibi oldu.

Vita Semerenko, biatlonda dün yapılan bayanlar 7.5 kilometre sprint yarışlarında altın, Evgeniya Sedova da gümüş madalya kazanmıştı.