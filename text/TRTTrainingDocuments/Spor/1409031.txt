Fenerbahçe Ülker Basketbol Takımı, THY Avrupa Ligi 2. turunda yarın İstanbul'da İspanya'nın Power Electronics Valencia takımı ile karşılaşacak.

Sinan Erdem Spor Salonu&rsquo;nda yapılacak THY Avrupa Ligi 2. tur (Top 16) (H) Grubu 2. hafta maçı saat 21.45&rsquo;te başlayacak.

Grupta ilk hafta maçında deplasmanda güçlü rakibi Yunanistan&rsquo;ın Olympiakos takımını 84-70 yenerek, 2. tura iyi bir başlangıç yapan sarı-lacivertliler, kendi sahasında taraftarının desteğiyle yarınki maçtan da galibiyetle ayrılmayı hedefliyor. Fenerbahçe Ülker, grupta ilk hafta maçlarının ardından ilk sırada bulunuyor.

İlk maçında kendi sahasında Litvanya&rsquo;nın Zalgiris Kaunas takımını 73-59 yenen Power Electronics Valencia ise grupta Fenerbahçe Ülker&rsquo;in ardından ikinci sırada bulunuyor