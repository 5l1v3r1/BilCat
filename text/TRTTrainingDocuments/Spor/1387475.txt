Zirveyi yakından ilgilendiren maçta Arsenal ile Manchester City golsüz berabere kaldı.

İngiltere Premier League&rsquo;de zirveyi yakından ilgilendiren maçta Arsenal ile Manchester City golsüz berabere kaldı.
 Maç fazlasıyla ligde ikinci sırada yer alan Manchester City, Emirates Stadı&rsquo;nda üçüncü sıradaki Arsenal&rsquo;a konuk oldu. Dev maçta iki topun direkten döndüğü mücadelede, iki takım da gol atma başarısını gösteremedi ve sahadan birer puanla ayrıldı.
 Karşılaşmanın 90. dakikasında Arsenal&rsquo;den Sagna ile Manchester City&rsquo;den Zabaleta kırmızı kartla oyun dışında kaldı.
 Manchester City bu beraberliğin ardından puanını 42&rsquo;ye, Arsenal ise 40&rsquo;a yükseltti.
 Namağlup lider Manchester United, sahasında ağırladığı Stoke City&rsquo;yi 2-1 yendi. 
 Son 10 haftada 10 puan alarak liderlikten 5. sıraya kadar gerileyen Chelsea, düşüşünü sürdürdü ve Wolverhampton deplasmanından puansız döndü. 5. dakikada Bosingwa&rsquo;nın kendi kalesine attığı golle 1-0 geriye düşen son şampiyon Chelsea, skor üretemeyince ligdeki 6. yenilgisini aldı.
 Ligde ve Şampiyonlar Ligi&rsquo;nde iyi bir sezon geçiren Tottenham Hotspur, deplasmanda Everton&rsquo;a 2-1 yenilirken, bir türlü istediği sonuçları alamayan Liverpool da Blackburn Rovers deplasmanından 3-1&rsquo;lik mağlubiyetle ayrıldı. Liverpool&rsquo;da Gerrard 86. dakikada penaltı kaçırdı.
 Gol krallığı yarışında Manchester Unitedlı Dimitar Berbatov, 14 golle ilk sırada yer alıyor.