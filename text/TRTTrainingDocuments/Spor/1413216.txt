Manisaspor Teknik Direktörü Hikmet Karaman, "Yönetimle fikir ayrılığına düştük ve eşyalarımı alarak çekip gittim" dedi.

 
Manisaspor Teknik Direktörü Hikmet Karaman basın toplantısına Ankaragücü atkısıyla gelerek, &quot;Ankaragücü atkısıyla buradayım, Ankaragücü taraftarına teşekkür etmek istiyorum. Çünkü Ankaragücü taraftarı bunu hak etti&quot; dedi.
 
Ankaragücü taraftarı ile teknik direktör Ümit Özat arasında yaşanan gerginliğe değinen Hikmet Karaman, &quot;Bu bir empatidir, seyircinin yanına giderken de ben bu empatiyi kurdum. Şahsım adına söylüyorum, bazen şartlar ne olursa olsun çekip gitmesini bilmek gerekiyor. Ben bunu yaptım, o dönem yönetimle fikir ayrılığına düştük ve eşyalarımı alarak çekip gittim. Ankaragücü taraftarının kulüpte çok etkisi var. Başarıya susamış bir taraftar topluluğu var. Maalesef benim dönemimde de aynı olayları yaşadık. Ankaragücü, bir türlü sevk ve idare konusunda rayına oturmadı. Burada taraftardan çok, Ankaragücü&rsquo;nü idare edenler düşünecek. Bu konuyu konuşuyorum çünkü 3 sene burada görev yaptım. Benim de protesto edildiğim günler oldu ama 2 gün sonra alkışlandım&quot; dedi.

Ankaragücü&rsquo;nde geçmiş dönemlerde kendisinin de görev yaptığını hatırlatan Karaman, konuşmasına şöyle devam etti:
 
&quot;Hiç kimsenin başaramaz dediği dönemlerde 3 kere biz ligde kaldık. Tabiki oyuncular, yönetimler ve taraftar önemli ama bizim de orada önemli katkımız vardı. Son sıradan yukarıya taşıdığımız için bunlar gözükmüyor. Biz takımı hep sonuncu aldık, aradaki mesafe büyük olduğu için ancak 3-4 basamak yukarı çıkabiliyorduk. İşte oralarda teknik direktör katkıları çok oluyor. Biz Manisaspor&rsquo;a 0 puanla geldik, bugün 28 puandayız. Ankaragücü&rsquo;nde 3 sene uçurumun kenarında mücadele ettik. Biz, futbolcular, yöneticiler çok önemli ama bir de 12. adam taraftar gerçeği var. Ankaragücü taraftarının bana gösterdiği sevginin yarattığı bu duygulu anlardan sonra Ankaragücü atkısıyla buraya gelmeyi bir borç bildim. Kendileri, antrenörlük hayatımda bana gerçekten duygulu anlar yaşattılar. Burada tek bir taraftar topluluğu yoktu, bütün taraftar toplulukları, geçmişte çalışmış, emek vermiş hocasını alkışlayarak uğurladı. Bu, Türkiye açısından çok önemli bir örnek. Bu nedenle tekrar kendilerine teşekkür ediyor, camiaya da başarılar diliyorum.&quot;

 
Karaman, 2-1 kazandıkları maçla ilgili olarak ise şunları söyledi:
 
&quot;Galip duruma geçtik. Daha sonra rakibimizin ciddi 2-3 pozisyonu ve direkten dönen topu oldu. İlk devrenin bitimine doğru da beraberliği yakaladılar. Ama 2. yarı bence bizim üstünlüğümüzde geçti ve oyunun kontrolünü elimize aldık. Son bölümde yapmış olduğumuz değişikliklerle maça damgasını vurduğumuz haklı bir galibiyet aldık. Bana bugünü yaşatan oyuncularıma da ayrı bir parantez açarak teşekkür ediyorum. Böyle bir galibiyet oyuncularım açısından alkışlanacak bir olay. Önemli bir deplasmandan 3 puan aldık.&quot;