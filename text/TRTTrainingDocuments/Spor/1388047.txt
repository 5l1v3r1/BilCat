Hagi, transferden önce, Milli Takım Teknik Direktörü Guus Hiddink ve yardımcısı Oğuz Çetin'e Kazım'ı sordu.

Galatasaray Teknik Direktörü Gheorghe Hagi, transfer listesini yönetime sunduğunda Kazım ismi tartışılmaya başlanmıştı. Ancak Hagi önce Milli Takım Teknik Direktörü Guus Hiddink ile görüşüp Kazım hakkında bilgi aldı.

Hollandalı hoca Kazım için &quot;Güçlü ve yetenekli. Antrenmanlarda en fazla çalışanların başında gelir. Oyun taktik ve disiplinine uyum gösteren oyuncularımın başında geliyor. Milli Takım&rsquo;da disiplinsiz bir durumu olmadı. Bize hiç sorun çıkarmadı&quot; yorumunu yaptı.

Hiddink&rsquo;in yardımcısı Oğuz Çetin de Hagi ile yaptığı konuşmada Kazım için son derece olumlu görüş bildirdi. 

Hagi daha sonra da milli takımın eski hocası Fatih Terim ile görüştü. Milli Takımın eski teknik patronunun Kazım için &quot;Hiç düşünme, problemli bir oyuncu değil. O&rsquo;nu anlamak gerek. Sevgi ile yaklaş, O&rsquo;na güvendiğini hissettir. Göreceksin ortama uyar ve disiplinli davranır. Futbolcu olarak Galatasaray&rsquo;a fayda sağlar. Milli Takım&rsquo;da her zaman yürekten oynadı. Rakip savunmalar için zor bir adam, kesinlikle transferini düşünmeden gerçekleştir&quot; yorumunu yapması Hagi&rsquo;yi rahatlattı ve böylece Kazım&rsquo;ın transferi kesinlik kazandı.