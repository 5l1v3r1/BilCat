Bayanlar Kızak Dünya Kupası'nda Alman Tatjana Huefner'in 4 yarışlık galibiyet serisine vatandaşı Natalie Geisenberger son verdi. 


Almanya&rsquo;nın Koenigssee kasabasında yapılan 5&rsquo;inci ayak yarışlarında ilk iki sırayı Alman sporcular aldı. 

Natalie Geisenberger, iki turda elde ettiği toplam 1 dakika 41 saniye 776&rsquo;lık derecesiyle bu sezon ilk, kariyerinin 7&rsquo;nci dünya kupası birinciliğine imza attı.

Sezonun ilk dört yarışını kazanan Tatjana Huefner ise, bu kez ikincilikle yetinmek zorunda kaldı.

İlk turda 50 saniye 978&rsquo;lik derece elde eden Huefner, ikinci turda 50 nokta 798&rsquo;le pist rekoru kırdı, ama toplam zamanı, kürsünün en üst basamağına çıkmasına yetmedi. 

Koenigssee&rsquo;de üçüncülüğü Kanadalı Alex Gough elde etti. Gough, 5 Almanın arasına girerek podyuma çıkmayı başardı. 

Kızak Dünya Kupası&rsquo;nda 5 yarış sonunda Tatjana Huefner, 485 puanla genel klasman liderliğini korudu. Geisenberger 95 puan farkla ikinci sırada yer alırken, bir diğer Alman sporcu Anke Wischnewski üçüncü durumda bulunuyor.