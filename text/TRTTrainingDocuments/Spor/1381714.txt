Fenerbahçe Kulübü Başkanı Aziz Yıldırım Aykut Kocaman ile ikinci devre için yapılan çalışmaları görüşecek.

Fenerbahçe Kulübü Başkanı Aziz Yıldırım, 
 Teknik Direktör Aykut Kocaman ile sezonun ikinci devresi için yaptığı çalışmaları görüşmek üzere bir araya geleceklerini, transfer yapılıp yapılmayacağına karar vereceklerini açıkladı.
           Yıldırım, &rsquo;&rsquo;Aykut Hoca Antalya&rsquo;da kurstaydı. Buluşacağız, 
 konuşacağız. Kendisi çalışma yapmıştır. İstediği oyuncu varsa transferini 
 yaparız. Onun söyleyeceği şeyler önemli. Ama ben şunu söylüyorum. Fenerbahçe Futbol Takımı kaliteli. Eğer bu kalitesini normal standartlarda sahaya koyarsa soruyorum, Fenerbahçe&rsquo;ye kimi transfer edersiniz?&rsquo;&rsquo; dedi.
         Aykut Kocaman iki oyuncu transferi isterse nasıl davranacağı sorusuna 
 Yıldırım, &rsquo;&rsquo;Mecburuz almaya, &rsquo;alamayız&rsquo; mı diyeceğiz, söyleyebilir miyiz böyle 
 bir şey. Ama aldığımız oyuncuların da kadrodaki oyunculardan iyi olması lazım. 2004&rsquo;te bir tek Nobre&rsquo;yi aldık ve şampiyon olduk&rsquo;&rsquo; diye yanıt verdi.
         
Tuncay&rsquo;a Bu Kapı Niye Kapalı Olsun Ki?
       
         
         Tuncay Şanlı&rsquo;nın transferi ihtimalinin olup olmadığı ve Aykut Kocaman&rsquo;ın 
 bu futbolcu konusunda talepte bulunması durumunda ne yapacağının sorulması üzerine de Aziz Yıldırım &rsquo;&rsquo;Alalım&rsquo; diyeceğim dedi. 

Yıldırım şöyle konuştu:

&rsquo;&rsquo;Niye &rsquo;almayalım&rsquo;  diyeyim ki? Tuncay&rsquo;a bu kapı kapalı mı? Niye kapalı olsun ki yani. Aykut Hoca  kimi almak istiyorsa biz yardımcı oluruz. Ama &rsquo;ben şu oyuncuyu, bu oyuncuyu alalım&rsquo; demeyeceğim. Ben bu kadroya inanıyorum. Benim inandığım kadar bu kadro da kendisine inanıyorsa şampiyon oluruz. Bunlardan daha iyi oyuncu varsa ve Aykut Hoca da isterse biz alırız&rsquo;&rsquo; şeklinde ifadeler kullandı.
         
Futbolcular Formanın Hakkını Vermeliler
        
	Aziz Yıldırım futbolculara da seslendi ve &rsquo;&rsquo;Sahada kalplerini, yüreklerini 
 ortaya koymalılar, hak ettiklerini hak etmeli, camianın beklentilerini de 
 karşılamalılar. Onlardan bu formanın hakkını vermelerini istiyorum&rsquo;&rsquo; dedi.
         Aziz Yıldırım şöyle devam etti:
         &rsquo;&rsquo;Size inanan, güvenen bu taraftarlara, verdiğimiz bu mesajları 
 dinlemişlerse bu mesajlara karşılık vermeliler. Sahada kalplerini yüreklerini 
 ortaya koymalılar, hak ettiklerini hak etmeli, camianın beklentilerini de 
 karşılamalılar. Onu yapmazlarsa zaten, sezon sonunda hepimiz bir noktada 
 olamazsak geçmişte olduğu gibi hesaplaşmalar olur ki ondan zararlı çıkan 
 oyuncular olurlar. Çünkü neden? Burası büyük bir camiadır, büyük camiada olmak  onu yaşamaktır, o formanın hakkını vermektir. Onlardan buradan bu formanın  hakkını vermelerini istiyorum.&rsquo;&rsquo;

	Taraftarlara da seslenen Aziz Yıldırım  &rsquo;&rsquo;Birlik ve beraberlik olma zamanı. Küsmek yok. Taraftar 
 ilk maçla birlikte yine büyüklüğünü göstermeli&rsquo;&rsquo; şeklinde konuştu.
         
Şampiyonluğa Odaklandık
         
         
         Kendisi ve yönetici arkadaşlarının şampiyonluğa odaklandıklarını ifade 
 eden Yıldırım, &rsquo;&rsquo;Şahsım ve yönetici arkadaşlarım her gün konuşuyoruz ve oraya 
 odaklandık. İnanmasak zaten başka türlü operasyon yapardık, oyuncu bazında. 
 Aldığımız oyuncular muhakkak bunlardan kaliteli olmalı. Almış olmak için transfer  yapmak yanlış&rsquo;&rsquo; ifadelerini kullandı.
         Andre Santos&rsquo;un medyaya yansıyan açıklamalarının profesyonellik 
 anlayışının dışında olduğunu ifade eden Yıldırım, Aykut Kocaman ile yapacakları toplantıda bunu da konuşacağını kaydetti.
         Aziz Yıldırım soyunma odasına indiği için kendisine yönelen tepkilerin sorulması üzerine şöyle konuştu: 
 &rsquo;&rsquo;Başkan bir yere gidemez, kimseyle konuşamaz ama sorumlu odur. Böyle 
 bir düzen var mı? Biz sorumluluğumuzu biliyoruz. Ama sorumluluğumuzu kimse bize  taşıtmıyor ki. Ben her şeye karışacağım. Hata yaptığında söyleyeceğim, gerektiğinde kızacağım, gerektiğinde üzülerek yapmayacağım şeyi yapacağım. Toparlamak için, mücadeleye yeniden başlatabilmek için. Geçen sezon son sekiz maçı kazandık, nasıl kazandık? Hep beraber bütün yöneticiler mesailerini verdiler&rsquo;&rsquo; 
         
Kimin Ne Şansı Varsa Bizim de O Kadar Var
         
         
         Aziz Yıldırım, şampiyonluk şanslarına ilişkin değerlendirmesinin 
 sorulması üzerine &rsquo;&rsquo;Kimin ne şansı varsa bizim de o kadar var&rsquo;&rsquo; yanıtını verdi. 
 22. haftadan sonra ligin şekilleneceğini ifade eden Yıldırım, &rsquo;&rsquo;Beşiktaş maçı 
 sonunda ligin nereye gideceği, bizimle ilgili, bana göre belli olur&rsquo;&rsquo; diye 
 konuştu.
         Fenerbahçe&rsquo;nin son şampiyonluğunda ilk yarıda lider Beşiktaş&rsquo;ın 11 puan 
 gerisinde olduklarını hatırlatan Aziz Yıldırım,  şöyle devam etti:        &rsquo;&rsquo;Olmayacak bir şey yok. Ama inanmak, çalışmak ve bunları sahaya 
 yansıtmak lazım. İlk devredeki şekilde mücadele edilmeyeceğine ben inanıyorum. Biz de ona müsaade etmeyeceğiz, bazı şeyleri gündeme taşıyarak. Oyuncu ihtiyacı varsa en kolay şey o. Alır getirirsiniz, transfer sonuçta maddidir, o maddiyatı karşılayacak güçteyiz. Önemli olan bütün hepsinin bir bütün olarak o mücadeleyi verebilmeleri. Çalışacağız, hepsini kazanmaya oynayacağız. Bu her takım için geçerli. Trabzonspor o rahatlığı ikinci devre devam ettiremez. Maçlar daha sert olacaktır. İlk devre daha yumuşak oldu.&rsquo;&rsquo;

Olaylı U-17 Maçı
         
   
         
         Fenerbahçe ile Galatasaray&rsquo;ın 17 yaş altı takımları arasındaki olaylı 
 maçla ilgili olarak, futbolculara saldıranların ceza görmesini beklediklerini ,
 ancak yaptıklarının yanına kaldığını ifade eden Yıldırım, &rsquo;&rsquo;Başka bir şey yapacak 
 olursak, onların kurallarıyla oynamak olur. Hazmedemiyoruz. İçimde fırtınalar 
 esiyor. O fırtına inşallah durur. Çok sinirliyim bu konuda. Yapılan çok ayıp bir 
 şey. Bizim örf ve adetlerimizde bir şey var. Küçüklere veya bir kişiye on kişi 
 saldırmaz. Bizi hem çok üzen ve sinirlendiren hem de bir şey yapmamız gerektiğini  bilerek yapmadığımız bir durumdayız&rsquo;&rsquo; şeklinde konuştu.
      
Yayın İçin 120 Milyon Dolar Teklif Eden Kuruluş Var   
         
         Bir taraftan Anadolu kulüpleri güçlensin derken diğer taraftan büyük 
 kulüplerin gücünün azalmasını normal karşılamak gerektiğini anlatan Yıldırım, 
 yayın için kendilerine 120 milyon dolar teklif eden kuruluş olduğunu açıkladı.
         Yıldırım, &rsquo;&rsquo;Her takım aynı güçte olamaz. Bugün Fenerbahçe Kulübü havuzda  olmasın, çıksın tek başına... 120 milyon dolar bana teklif eden kuruluş var.  Galatasaray&rsquo;a da teklif ediyorlar. Biz, havuz bozulmasın, Türk futbolu bir yere gitsin diye bozmamak için elimizden geleni yapıyoruz. Fenerbahçe bugün havuzdan 40 milyon dolar alıyor. 120 milyon dolar alsa ona göre oyuncu getirir, büyük yatırımlar yapabilir&rsquo;&rsquo; dedi.
         
Beşiktaş&rsquo;ın Transferleri       
         
         Aziz Yıldırım, Beşiktaş&rsquo;ın ligin ikinci yarısı için yaptığı transferlere 
 ilişkin değerlendirmesinin sorulması üzerine de şunları söyledi:
         &rsquo;&rsquo;Futbolcular bazında baktığınız zaman ihtiyacınız varsa ve o 
 ihtiyaçlarınızı karşılıyorsa önemlidir. Yıldız anlamı herkese göre değişir. Biz 
 de geçmişte çok oyuncular (Ortega, Van Hooijdonk, Anelka, Alex) getirdik. Bunları  ilk başlatan bizleriz. &rsquo;Gelmez&rsquo; denen, &rsquo;Fenerbahçelileri kandırıyorlar&rsquo; dedikleri oyuncuları getirdik. Örnek Alex. Kimseyi kıskanmıyoruz. Gelsin, faydalı olsun tebrik ederiz, deriz.&rsquo;&rsquo;
         Yıldırım, bütün kulüp başkanlarıyla toplanıp 4 Ocak&rsquo;ta Galatasaray&rsquo;ın yeni 
 stadı Türk Telekom Arena&rsquo;yı ziyaret edeceklerini, 15 Ocak&rsquo;taki açılışa da davet 
 edilmesi durumunda katılacağını bildirdi.
       
Başarısızlıkta Futbolcunun Hiç mi Suçu Yok?  
         
         
         Başarısız olunduğunda sadece başkan ve teknik direktörün kötü olduğu 
 değerlendirmesinin yanlış olduğunu dile getiren Yıldırım,  
 futbolcuların profesyonelce yaşamaları gerektiğine dikkati çekerek, özetle 
 şunları kaydetti:
         &rsquo;&rsquo;Futbolcuların hiç mi suçu yok? Niye, kamuoyu futbolcularla ilgili yorum 
 getirmez, söylemez. Oyuncular da bu yorumları kamuoyu yapmadığı için hep 
 kendilerini kenarda tutuyorlar. Oyuncuları alıyoruz, sonra buraya geldikten sonra geldikleri yeri unutuyorlar. Konsantre olma anlamında kendilerini veremiyorlar. Bu düşüşlerin ortadan kalkması lazım. Onların buraya geldikten sonra daha çok çalışmaları lazım. Buraya gelen burayı son durak gibi görüyor. Burada bir  sıkıntımız var. Profesyonellik ayrı bir şey. Gereklerini yerine getireceksin. Çünkü oradan para kazanıyor. Emeğinin karşılığını aldığına göre onunla ilgili iş  ahlakı olması lazım. Genel anlamda konuşuyorum. Bizim oyuncularda maalesef böyle sıkıntılar var.&rsquo;&rsquo;
         Aziz Yıldırım, fikstürün sezon başında belirlenmesi ve ligde verilen 
 tatillerin kısa planlanması gerektiğini de savundu.

Sporcuların Sendikası Olmalı
         Sporcuların kendilerine ait bir sendikasının olması gerektiğini ifade 
 eden  Aziz Yıldırım, bunu destekleyecek ilk kişinin kendisi olacağını belirtti.
         Fenerbahçe Kulübü Başkanı Aziz Yıldırım, çimlere zarar verdiği için statlarda bayram kutlamaları yapılmamasını da istedi.