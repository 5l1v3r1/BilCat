Doping testi pozitif çıkan Memphis Grizzlies'in yıldızı OJ Mayo 10 maç ceza aldı. 

Yapılan kontroller sonrasında kanında steroide rastlanan 23 yaşındaki Mayo&rsquo;nun cezası Philadelphia 76ers maçıyla başlayacak. Yıldız Şutör, takımının 15 Şubat tarihinde yine Philadelphia ile oynayacağı maçla sahadaki yerini alabilecek. 

NBA yönetimi Mayo&rsquo;ya verdiği ceza boyunca maaşını da kesti. Bu yaklaşık 544 bin dolar kaybedeceği anlamına geliyor. 

Basına yaptığı yazılı açıklamada; &quot;Hata yaptım. Tüm sorumluluğu üzerime alıyorum. Sevenlerimden, takım arkadaşlarımdan ve Grizzlies kulübünden özür diliyorum. Gerekli araştırmayı yapmadan ilaç kullandığım için pişmanım&quot; dedi.

2008 NBA Draftı&rsquo;nda üçüncü sıradan seçilen Mayo, bu sezon oynadığı 45 maçta 12.2 sayı ortalaması tutturmuş durumda.