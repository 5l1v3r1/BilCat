Fenerbahçeli futbolcu Emre Belözoğlu, ''Bizler rakip takım kadar mücadele etmezsek, her takım gelip bizi bozabilecek kapasitede'' dedi.

Özel bir televizyon kanalına konuşan Fenerbahçeli futbolcu Emre Belözoğlu, Ziraat Türkiye Kupası&rsquo;nda Yeni Malatyaspor karşısında aldıkları yenilginin kendilerine önemli bir hatırlatma yaptığını ifade ederek, &rsquo;&rsquo;Bizler rakip takım kadar mücadele etmezsek, her takım gelip bizi bozabilecek kapasitede. Biz bunu Yeni Malatyaspor maçında biraz geç olsa da fark ettik&rsquo;&rsquo; dedi.

Emre, sözlerini şöyle sürdürdü:

&rsquo;&rsquo;Samimi olmak gerekirse Sivaspor maçından sonraki atmosfer aynı şekilde korunsaydı, Bucaspor maçını kazanmış olsaydık, iki haftalık tatil boyunca gerek 
medyada gerek bulunduğumuz ortamlarda net bir şekilde pozitif bir durum ortaya çıkacaktı. Bucaspor maçını kaybettikten sonra çok karamsar bir tablo ortaya çıktı. Akabinde bir haftalık bir hazırlık periyodu geçirirken Yeni Malatyaspor maçı...Zaten çok fazla ümidimiz olmayan bir kulvardı Türkiye Kupası. Bunu net bir şekilde söyleyeyim. Biraz kampın getirdiği yorgunluk, saha şartları çok kötüydü. Çok fazla konuşmanın anlamı yok. Bundan dolayı gerçekçi olmak gerekirse camiamıza bir özür borcumuz var ama gerek takımımız için önemli oyuncuların yaptığı konuşmalar falan derken, bir anda olumsuz bir tablo varmış gibi bir durum ortaya çıktı. Şu bir haftalık bir periyot bizim için bence pansuman niteliğinde.&rsquo;&rsquo;

Kaptan Alex ile ilgili medyaya yansıyan konularla ilgili olarak da Emre, Brezilyalı futbolcunun kendisini Fenerbahçe&rsquo;ye adayan en değerli yabancı oyunculardan bir tanesi olduğunu kaydederek, &rsquo;&rsquo;Futbolcu grubuna kanıtlayacak hiç bir şeyi yok. Biz ona çok fazla güveniyoruz ve takımımızın kaptanı. Bu 4-5 aylık periyotta bizim ona çok ciddi şekilde ihtiyacımız var. Yine Fenerbahçe&rsquo;nin bayrağını taşıyacak en önemli silahıdır&rsquo;&rsquo; ifadelerini kullandı.

Ligin ilk yarısında özellikle deplasman maçlarında ortaya konulan kötü performansla ilgili teşhisinin ne olduğu sorulan Emre, her atağı golle sonuçlandıracakmış gibi hücuma çıkıp dağınık bir görüntü sergilediklerini belirterek, &rsquo;&rsquo;Deplasman maçlarında gol yedikten sonra sanki bir basketbolcu edasıyla 3&rsquo;lük atmaya gidiyormuş gibi çok fazla hücum etme isteğimiz bizi bu 
anlamda birazcık dağınık bir takım görüntüsü sergilemeye götürdü. En büyük handikabımızın bu olduğunu düşünüyorum. Deplasman maçlarında bizim gibi kaliteli oyunculardan oluşan takımların çok daha sabırlı oynaması gerekiyor. Önde skora katkı yapabilecek o kadar çok oyuncumuz varken, biz sanki her gittiğimiz atağı golle sonuçlandırmak isteğiyle saldırdık deplasman maçlarında. En büyük handikabımız buydu&rsquo;&rsquo; şeklinde konuştu.

Henüz Yolun Ortasındayız

Lider Trabzonspor&rsquo;un 9 puanlık farkının Bordo-Mavili ekibe önemli bir avantaj sağladığını belirten Emre, sözlerini şöyle sürdürdü.

&rsquo;&rsquo;9 puan avantajı önemli bir avantaj, bu bir gerçek. Biz de o pozisyonda olmak isterdik. Avantajlılar ama inanıyorum Medical Park Antalyaspor maçı ve akabinde Trabzonspor maçıyla şampiyonluk yolunda ne kadar iddialı olduğumuzu ispatlamak amacındayız. Diğer takımların neler yaptığından çok, bence yine bizim rakibimiz yine biziz. Fenerbahçe&rsquo;de, takımın içinde de camianın içinde de bu kadar kırılgan yapının olmaması gerekiyor. Çok büyük bir camia. Her sene şampiyonluk hedefleyen bir camia. Ama bilinmesi gerekiyor ki, bazen başarılar çok isteseniz de elde edilemiyor. Henüz yolun ortasındayız. Elimizde şampiyonluk kupası var. Hala var. 9 puan önümüzde Trabzonspor olsa da hala var. O yüzden bir bütün olmak gerekiyor. Camiası, taraftarı, futbolcusu, herkesin birbirine destek olması lazım.&rsquo;&rsquo;

Bir soru üzerine de Galatasaray&rsquo;a transfer olan Kazım Kazım&rsquo;a başarılar dileyen Emre, Kazım&rsquo;ın saha dışında çok fazla görüştüğü bir arkadaşı olmadığını belirterek, &rsquo;&rsquo;Kendisine başarılar dilerim. Sonuçta milli takımımız için önemli bir oyuncu. Fenerbahçe çok büyük bir camia, Galatasaray da öyle. Kendi düşüncem, genç oyuncuların böyle camiaların büyüklüğünün farkında olmaları. Başarıda ve başarısızlıkta saha içinde göstereceği performans önemli. Fenerbahçe&rsquo;de belki istenilen seviyede olmadı bu. Umarım Galatasaray&rsquo;da istediği, aradığı ortamı bulur&rsquo;&rsquo; ifadelerini kullandı.