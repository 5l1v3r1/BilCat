Trabzonspor Teknik Direktörü Şenol Güneş, takımı lig şampiyonu yapıp bırakmasının normal sayılması gerektiğini söyledi.


Futbol Federasyonu&rsquo;nun aylık dergisi Tam Saha&rsquo;nın Şubat sayısına röportaj veren Şenol Güneş, herkesin kendisinden Trabzonspor&rsquo;un Alex Ferguson&rsquo;u olmasını beklerken şampiyon yapıp takımı bırakacağı yönündeki açıklamalarına açıklık getirdi.

&rsquo;&rsquo;Alex Ferguson olmam, çünkü o İngiltere&rsquo;de. Ben Şenol Güneş&rsquo;im&rsquo;&rsquo; diyen bordo-mavili takımın teknik adamı, şöyle devam etti:

&rsquo;&rsquo;- Trabzonspor&rsquo;un teknik anlamda toparlanmasını ve yarışmasını istiyorum. Bunun yanında altyapı, kurumsal yapı ve bölge ilişkilerine de katkı yapmak istiyorum. Aynı zamanda ülke futbolu için yapabileceğim bir şey varsa gücüm yettiğince onu da yaparım. Ama şurada olayım, bu makama geleyim gibi dertlerim yok. Nerede olduğunuz değil, ne bilgi verdiğiniz önemli. Görevimi bırakmakla ilgili konuya da açıklık getireyim. Türkiye&rsquo;de teknik adam olarak sadece lig şampiyonluğunu görmedim. Onu da görürsem tamamlamış olurum. Avrupa&rsquo;da kupa sahibi olmak ise uzun vadeli bir hedef ve o kadar enerjim olacağını sanmıyorum. Bu nedenle şampiyonluğu kazanırsam misyonum biter diye düşünüyorum.&rsquo;&rsquo;

Güneş, &rsquo;&rsquo;İki şey yapabilirim. Bir, &rsquo;yoruldum&rsquo; deyip bırakabilirim. İki, &rsquo;bilfiil takımla uğraşmayayım da başka işler yapayım&rsquo; diyebilirim. Ama sonuçta lig şampiyonluğunu elde ettikten sonra teknik sorumlu olarak ikinci bir şampiyonluk için yarışmaya gerek yok. Oyuncu olarak yapabileceğimi yaptım, teknik adam olarak da artık tepeye geldim. Takımı lig şampiyonu yapıp bırakmam normal sayılmalı&rsquo;&rsquo; diye konuştu. Güneş, Avrupa&rsquo;ya gitmek gibi bir düşüncesinin olmadığını da vurguladı.

Güneş, Tenkitten ya da övgüden az etkilenen, ne yaptığını bilen, doğru analizler yaparak kendisine yön verebilen, toplumla ilişkilerini iyi kurabilen, takım içindeki dengeleri gözetebilen, baskı altında kendisini yönetebilen oyuncuları ortaya çıkartabilmek bizim görevimiz&rsquo;&rsquo; dedi.

Güneş, &quot;biz kurum için çalışıyoruz. Bir oyuncu kurumu kurtarabiliyorsa ne ala. Bana yapılan hataya göz yumarım ama kuruma karşı yapılana asla&rsquo;&rsquo; ifadelerini kullandı.

Oyuncuların kendine güven duymasının önemli olduğunu vurgulayan Güneş,  Ben şimdi de onu yapmaya çalışıyorum. Benim oyuncum genç takımdan gelip rahatlıkla pas yapabilmeli, rakibinden topu almaya çalışmalı. Gücü yettiği kadar, ama yapmalı. Benim başarım o işte. Herkes için şampiyonluk önemli, benim içinse bir araç. Ama bu, &rsquo;ben şampiyonluk istemiyorum&rsquo; anlamına gelmiyor. Şunu vurgulamak istiyorum, şampiyon olsak da olmasak da ben bunu yapmalıyım. Bunu sadece benim değil, herkesin yapması gerekiyor. O zaman bir yerlere gelebiliriz. Çünkü eğitimi gerçekleştiriyorsunuz. İşte o zaman yanlış yapan gidecek, doğru yapan kalacak ve rekabetle ortaya iyi işler çıkacak.&rsquo;&rsquo;

Türkiye&rsquo;de altyapıdan fazla oyuncu yetişmediğini söyleyen Güneş, &rsquo;&rsquo;Maalesef sadece Trabzonspor&rsquo;da değil Türkiye&rsquo;nin her yanında aynı durum var. Yıldız oyuncu çıkmıyor. Net cevabını bilmiyorum ama irdelenmesi gerekiyor. Bir tarafında tesisler, eğitim, organizasyon, malzemeler çok iyi olmasına rağmen mevcut düzen içerisinde kaynaklar iyi değil. Bugün aileler çocuklarının futbolcu olmasını istiyor ama oynasın diye değil, para getirsin diye istiyor. Baskı yapıyorlar. Bu çok yanlış&rsquo;&rsquo; dedi.