Misimoviç: "Oynamak istedim, fakat Hagi bana fırsat tanımadı ve beni kadrodan çıkardı. Sebebini kendisi de bilmiyordur."

 
Galatasaray Teknik Direktörü Gheorghe Hagi&rsquo;nin kadro dışı bıraktığı Bosna-Hersek&rsquo;in milli futbolcusu Zvyezdan Misimoviç, Galatasaray&rsquo;a geldiği için hiç pişman olmadığını ifade etti. 
 
&quot;Galatasaray&rsquo;a dönmeyeceğim, çünkü Hagi&rsquo;nin benden özür dilemesi gerektiğini düşünüyorum ve kendisi bunu yerine getirmediği için benim için artık bu takımda gelecek yoktur&quot; diyen Misimoviç, kendisi için yeni takım bulmanın sorun olmadığını, ancak şu anda seçeneklerin kısıtlı olduğunu belirtti.
 
Şu anda Galatsaray&rsquo;da kendisi için yer olmadığını, önünde sadece Rusya&rsquo;ya gitmek gibi bir seçenek bulunduğunu belirten Misimoviç, &quot;Galatasaray&rsquo;a geldiğim için hiç pişman değilim, çünkü orada oynamak istedim, fakat Hagi bana fırsat tanımadı ve beni kadrodan çıkardı. Sebebini kendisi de bilmiyordur. Artık bu sorunları geride bıraktım ve bunları düşünmüyorum&quot; dedi.
 
Bu sezon Wolfsburg ve Galatasaray&rsquo;da oynayan Bosnalı orta saha oyuncusu Zvyezdan Misimoviç, FIFA&rsquo;nın kurallarına göre sezon sonuna kadar başka takımda forma giyemeyecek. Rusya&rsquo;da ise sezon bittiği için bu ülkenin takımlarına transfer olması halinde FIFA&rsquo;nın kurallarına aykırı bir davranış göstermemiş olacak.