Galatasaray Teknik Direktörü Hagi, 2-0 biten Bursaspor maçına ilişkin olarak, ''Bu yenilgiyi hazmedemiyoruz ama yolumuza devam ediyoruz" dedi.

Hagi, maçın ardından düzenlediği basın toplantısında, bu maça büyük ümitlerle geldiklerini, ocak ayının son maçını kazanmak istediklerini söyledi. 

Bursaspor&rsquo;un güçlü bir takım olduğunu dile getiren Hagi, haksız olarak yedikleri 2 golün ardından devreyi 2-0 yenik kapattıklarını, ikinci yarıya farkı kapatmak için çıktıklarını ancak özellikle Ayhan&rsquo;ın kırmızı kartıyla eksik kalınca bunu başaramadıklarını kaydetti.

&rsquo;&rsquo;Bu yenilgi hesabımızda yoktu&rsquo;&rsquo; diyen Rumen teknik adam, bu yenilgiyi unutup gelecek maçlara bakmaları gerektiğini bildirdi.

Hagi, bir gazetecinin, &rsquo;&rsquo;Yeni transferlerden biri yedek kulübesinde, diğeri de tribündeydi. Neden bu oyunculara şans vermediniz?&rsquo;&rsquo; sorusuna, &rsquo;&rsquo;Yeni transferlerin takıma ne zaman katıldığını biliyoruz. Bu bizim için maalesef kaybettiğimiz haksız bir maç oldu. Ufak detaylara bağlı olarak maçı kaybettim. Yeni transferlerin adaptasyon için zamana ihtiyacı var. Yavaş yavaş hepsini sahada göreceksiniz&rsquo;&rsquo; yanıtını verdi.

Ayhan&rsquo;ın kırmızı kart pozisyonuna ilişkin olarak ise Hagi, &rsquo;&rsquo;Ayhan ile ilgili yakınında olmadığım için neler yaşandığını bilmiyorum o nedenle bu soruya yanıt veremiyorum. Bize fazla sayıda sarı kart gösterildi. Bize maalesef çabuk kart gösteriliyor. Bu konuda fazla konuşmak istemiyorum. Aleyhimize çalınmayan, bize verilmeyen fauller vardı&rsquo;&rsquo; görüşünü bildirdi.

Hagi, ilk golün ofsayt olduğuna ilişkin bir değerlendirme üzerine, &rsquo;&rsquo;Maçı tekrar görmeden konuşmak zor. Bu yenilgiyi hazmedemiyoruz ama yolumuza devam ediyoruz. Önümüzde Gaziantepspor maçı var&rsquo;&rsquo;dedi.

Bursaspor Teknik Direktörü Ertuğrul Sağlam ise; 

 &rsquo;&rsquo;Maçın başından sonuna dek oyun disiplininden kopmadık ve sahadan net bir skorla 3 puan alarak ayrıldık&rsquo;&rsquo; dedi.

Sağlam, 2-0 kazandıkları Galatasaray maçından sonra yaptığı açıklamada, geçen hafta 0-0 biten Konyaspor maçının ardından bugünkü Galatasaray maçının kendileri için zirve yarışından uzaklaşmama adına daha önemli haline geldiğini söyledi.

Galatasaray&rsquo;ın da sahaya, geçen haftayı galibiyetle geçmenin moraliyle çıktığını dile getiren Sağlam, şunları söyledi:

&rsquo;&rsquo;Karşımızda yeni transferleriyle kadrosunu güçlendirmiş bir Galatasaray vardı. Maçın başından sonuna dek oyun disiplininden kopmadık ve sahadan net bir skorla 3 puan alarak ayrıldık. İyi savunma yapıp 90 dakika kalemizde hiç pozisyon vermememiz takım savunmamız açısından önemliydi. Yarınki maç ne olur bilemem ama liderle puan farkını korumuş olduk. Bugünkü oyun ve mücadele gelecek adına bizi umutlandırdı. Oyuncularımı kutluyorum.&rsquo;&rsquo;

Sağlam, bir gazetecinin, &rsquo;&rsquo;Maçta toplamda gösterilen 8 sarı, 1 kırmızı kart vardı. Galatasaray Teknik Direktörü Hagi hakemin iyi maç yönetmediğini öne sürdü. Sizin değerlendirmeniz nedir?&rsquo;&rsquo; sorusuna, &rsquo;&rsquo;Bunu değerlendirmek bizim işimiz değil&rsquo;&rsquo; yanıtını verdi.