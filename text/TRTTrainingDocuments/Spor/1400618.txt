Fenerbahçe Bayan Basketbol Takımı'nda yaprak dökümü sürüyor.

Sarı lacivertli ekip, doping yaptığı kesinleşen Diana Taurasi ile yollarını ayırmıştı.

Öyle ki, ayrılık kararı için Taurasi&rsquo;ye verilecek ceza dahi beklenmemişti.

Bu hız, özellikle, Birleşik Amerikalı&rsquo;nın yakın arkadaşı Penny Taylor&rsquo;ı rahatsız etti.

Taurasi&rsquo;nin cezası kesinleşmeden gönderilmesine tepki gösteren Taylor, takımla yollarını ayırma noktasına kadar geldi. 

İddialara göre de Avustralyalı oyuncu geçtiğimiz günlerde takıma veda ederek apar topar ülkesine döndü.

Konuyla ilgili henüz açıklama yapmayan Fenerbahçe kulübünün, Avustralyalı yıldız basketbolcuyu ikna çabalarını sürdürdüğü sanılıyor.