Barcelona, evinde Malaga'yı 4-1 yenerek liderliğini devam ettirerek, yenilmezlik rekorunu 28 maça çıkardı.

İspanya Birinci Futbol Ligi&rsquo;nin (La Liga) 19. haftasında, Barcelona kendi sahasında Malaga&rsquo;yı 4-1 yenerek liderliğini sürdürdü.
 Barcelona bu sonuçla lig ve kupa maçlarındaki 27 maçlık yenilmezlik rekorunu 28 maça çıkardı. Barça, geçen hafta Kral Kupası&rsquo;nda Real Betis&rsquo;i 5-0 yenerek 27 maçlık rekorunu egale etmişti. Katalan ekibi 1973-1974 sezonunda 27 maç yenilmemişti.
 Puanını 52&rsquo;ye çıkaran Barcelona&rsquo;nın en yakın takipçisi Real Madrid ise Almeria deplasmanında 1-1 berabere kaldı ve iki takım arasındaki puan farkı 4&rsquo;e çıktı.
 Bu sonuçla 2 puan kaybeden Real Madrid, puanını 48&rsquo;e yükseltti.
 La Liga&rsquo;da gol krallığı yarışında ilk sırada 22 gollü Cristiano Ronaldo (Real Madrid) bulunuyor. Barcelonalı Lionel Messi 18 golle 2. sırada.
 Sporting Gijon - Hercules:    2 - 0
 Villarreal - Osasuna:         4 - 2
 Getafe - Real Sociedad:       0 - 4
 Real Zaragoza - Levante:      1 - 0
 Athletic Bilbao - Santander:  2 - 1
 Sevilla - Espanyol:           1 - 2
 Valencia - Deportivo:         2 - 0
 Almeria - Real Madrid:        1 - 1
 Barcelona - Malaga:           4 - 1