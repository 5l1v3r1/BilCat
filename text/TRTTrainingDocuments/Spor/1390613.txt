Türkiye Kadınlar Basketbol Ligi'nde Galatasaray Medical Park, Alanya Belediyespor'u 78-73 yendi.

Maça hızlı başlayan Galatasaray Medical Park, Bahar ve Sylvia&rsquo;nın üst üste kazandığı basketlerle rakibiyle arasındaki farkı 10 sayıya kadar açtı. Ancak Alanya Belediyespor&rsquo;dan Miranda attığı basketlerle takımına avantaj sağladı. Miranda ilk periyotta 10 sayı atmasına rağmen Galatasaray Medical Park, rakibi 
 karşısında bu periyotu 29 - 21 önde tamamladı. 

İkinci periyotta iyi başlayan Alanya Belediyespor, bu periyotta Belgin&rsquo;in etkili oyunuyla rakibi karşısındaki farkı 1 sayıya kadar düşürdü. Belgin ve Miranda&rsquo;nın attıkları sayılarla takımlarına avantaj sağlamalarına rağmen Galatasaray Medical Park takımı tecrübesiyle Alanya Belediyespor&rsquo;un hızını kesti. Alanya Belediyespor, rakip takımın sayılarına engel olamayarak ikinci periyottan 
 da 44 - 40 yenik ayrıldı. 

Bu periyotta Alanya Belediyespor ile Galatasaraylı taraftarlar arasında sözlü tartışma yaşandı. Galatasaray taraftarlarının çoğunluklu olarak bulunduğu tribünde yaşanan tartışmaya salonda güvenlik önlemi alan polis ekipleri müdahale etti.

Galatasaray Medical Park 4 sayı farkla önde girdiği üçüncü periyotun ilk dakikalarında kazandığı sayılarla farkı 13 sayıya kadar yükseltti. Bu periyotta Alanya Belediyespor&rsquo;dan Gülşah, Cryistal ve Miranda rakip takım karşısında daha etkili oynayarak attıkları sayılarla farkın kapanmasını sağladı. Daha sonra her iki takımın da  karşılıklı  attığı basketlerle 3. periyot, Galatasaray Medical Park&rsquo;ın 56 - 61 üstünlüğüyle sona erdi.

Galatasaray Medical Park son periyotun ilk dakikalarında Alanya Belediyespor&rsquo;dan daha etkili oynayarak farkı 5 sayıdan 14 sayıya kadar çıkardı. Alanya Belediyespor&rsquo;dan Cyrstal&rsquo;ın rakip oyunculardan kazanarak attığı sayılarla ve Belgin&rsquo;in attığı üç sayılık basketle zorlanan Galatasaray Medical Park, periyotun sonuna doğru dengeyi yeniden sağladı. Galatasaray Medical Park, zaman zaman zorlandığı maçtan 78 - 73 galip ayrıldı.

Maçın en skorer oyuncusu ise 20 sayıyla Alanya Belediyespor&rsquo;dan Miranda oldu.