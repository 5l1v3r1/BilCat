Sakarya'da, yanlış tedavi sonucu 9 yaşındaki bir çocuğun kolunun sakat kalmasına sebep olan doktora, 283 lira ceza verildi. 

İlayda Engin henüz 9 yaşında.  7 yıl önce geçirdiği kaza hayatını değiştirdi. 


Konuya ilişkin konuşan Anne Semra Engin, &quot;Sehpadan düştü, kolu dirseğinden kırıldı. Hastaneye götürdük. Orda Ali Görgülü girdi ameliyatına ondan sonra çıktıktan sonra herşey çok güzel herşey normal dedi.  Bizi eve gönderdi. Eve geldiğimizde çocuğun hiç ağrıları dinmedi.&quot; dedi.

     
Doktorun hatalı tedavisi sonucu küçük İlayda&rsquo;nın sağ kolu kangren oldu. Anne ve babası çocuklarını hemen Kocaeli Üniversitesi Tıp Fakültesi’ne götürdü. Tedavi sürecinde 8 ameliyat geçirdi. Yarıyıl tatilinde bir ameliyat daha geçirecek.

Yapılan müdahaleler sonucu kolu kesilmekten kurtuldu ancak işlevini yitirdi. Sağ elini ancak yüzde otuz oranında kullanabiliyor. 
 
 Engin çifti, yanlış tedavi uygulayarak çocuklarını sakat bıraktığı iddiasıyla Sağlık Bakanlığı ve doktor hakkında ceza ve tazminat davası açtı. 

Mahkeme Sağlık Bakanlığı&rsquo;nı 57 bin lira tazminata mahkum etti. Doktor ise 283 lira adli para cezasıyla cezalandırıldı. 
Aile ise doktara verilen cezaya tepkili...