Şanlıurfa'da yemekten zehirlenen 80 kişi çeşitli hastanelere kaldırılarak tedavi altına alındı.

   İşyerlerine servis yapan bir yemek firmasından gelen yemekleri yiyen 80 kişide bir süre sonra mide bulantısı ve kusma şikayetleri görüldü.  

    Acil servis ekipleri kent merkezinde zehirlenen hastaları ambulanslarla hastanelere taşıdı.

    Hastanede gıda zehirlenmesi teşhisi konulan 35 kişi gözetim altında tutuluyor.

    45 hasta da ayakta tedavi edilerek taburcu edildi. 

    Olayla ilgili soruşturma sürdürülüyor.