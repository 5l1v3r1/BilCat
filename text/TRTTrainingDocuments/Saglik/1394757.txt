15 ilde 17 helikopter ve 2 uçak ambulans, acil durumdaki her hastanın yurt içinde ve yurt dışında yardımına  uçuyor...


Onlar zamanla yarışan, hastasını sağlığına kavuşturmak için gökyüzünden inen melekler. 
    
Sağlıkta önemli dönüşüm geçiren Türkiye, Ankara ve İstanbul&rsquo;da ikişer tane olmak üzere 15 ilde 17 helikopter, iki uçak ambulansla acil durumdaki her hastanın imdadına uçuyor.

2008 yılında hizmete giren sistemi 112 Ankara Komuta Kontrol Merkezi koordine ediyor. 

Ambulans helikopterler, hem Türkiye geneline, hem de yurtdışına uçuyorlar.

Antalya&rsquo;da 17 Şubat 2009 yılında göreve başlayan helikopter ambulans da 22 ayda 785 kez havalandı. 

Antalya İl Sağlık Müdürü Doktor Adem Bilgin, &quot;Eskiden biz Avrupa&rsquo;ya, Amerika&rsquo;ya özenirdik. Şu anda özenti değil hayallerimiz gerçekleşiyor&quot; diye konuştu.

      Bir uçuşta, 2 pilot, bir doktor ve bir acil tıp teknisyeni görev alıyor. 

Doktor Faruk Öztaşçı duygularını şöyle ifade etti: 
&quot;Heyecanlı, biraz hareketli, ama tabii can kurtarmak herşeyden önemli, her kurtulan canda da biz çok fazla mutlu oluyoruz.&quot;

Acil Tıp Teknisyeni olan Fevziye Aydoğan da önde gelenin insan hayatı olduğunu vurgulayarak, &quot;Heyecanımızı bir tarafa bırakarak insan hayatına müdahale ediyoruz&quot; dedi.

Kaptan Pilot Mesut Bıçak ise &quot;İlk düşüncemiz hastaya mümkün olan en kısa sürede müdahale edebilmek&quot; diye konuştu.