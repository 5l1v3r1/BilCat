''Yaşam Destek Projesi'' ile yalnız yaşayan yaşlılar, engelliler, kronik hastalar özel cihazlar aracılığıyla 7 gün 24 saat takip edilecek.


Ankara Valiliği&rsquo;nin, Sosyal Hizmetler Araştırma, Belgeleme, Eğitim Vakfı (SABEV) katkılarıyla hayata geçirdiği &rsquo;&rsquo;Yaşam Destek Projesi&rsquo;&rsquo; sayesinde, yalnız yaşayan yaşlılar, engelliler, kronik hastalar özel cihazlar aracılığıyla 7 gün 24 saat takip edilecek.
       
  &rsquo;&rsquo;Kimsesizlerin Kimsesi Ankara Valiliği&rsquo;&rsquo; sloganıyla yürütülecek proje 
 kapsamında, vatandaşlar ihtiyaç anında, ücretleri Ankara Valiliği Sosyal Yardımlaşma ve Dayanışma Vakfı (SYDV) aracılığıyla sağlanan cihazların düğmesine basarak, SABEV merkezindeki uzmanlardan yardım isteyebilecekler.
       
  Ankara Vali Yardımcısı Turan Atlamaz, SABEV yetkilisi Prof. Dr. İlhan 
 Tomanbay ile birlikte düzenlediği toplantıda, Ankara Valiliği olarak örnek sosyal projelerinden birini daha hayata geçirmenin gururunu yaşadıklarını söyledi.
     
    Evlerinde yalnız yaşayan yaşlılar, hastalar, engelliler için SYDV ve 
 SADEV işbirliğiyle bu projeyi gerçekleştirdiklerini belirten Atlamaz, şunları kaydetti:
        
 &rsquo;&rsquo;Proje, ileri teknolojiyle toplum yapımıza en uygun şekilde 
 insanlarımıza 7 gün 24 saat hizmet verme esasına dayanıyor. Hizmet alacak vatandaşlarımızın evine, özel bir cihaz takıyoruz. Bunun yanı sıra vatandaşlarımıza kolye gibi takacakları veya kemerlerinde taşıyabilecekleri portatif cihazlar da veriyoruz. Bunun bir düğmesine basmaları durumunda 24 saat, SADEV merkezinde sosyal hizmet uzmanlarına ulaşıyorlar. Uzmanlarımız kendilerine 
 gereken yardımı yapacak. &quot;

Cihazın düğmesine basıldığında kişinin bilgileri, kullandığı ilaçlar, geçirdiği hastalıklar, ulaşılabilecek yakınları, komşuları bilgisayarın 
 ekranına geliyor. 

Sistem, takip edilen kişi ilacını kullanmadığında bile merkezi uyarabiliyor.
   
Aylık 40 lira karşılığında bu hizmetten yararlanılabilecek.

Proje şu anda Çankaya, Yenimahalle, Mamak, Altındağ ve Keçirören ilçesinde bin kişiyle başladı. 

       Anne ve babasından uzakta yaşayan kişiler, yakınları için de bu hizmeti 50 TL karşılığında satın alabilecek.

 Proje, 1 Şubat itibariyle uygulanmaya başlayacak.