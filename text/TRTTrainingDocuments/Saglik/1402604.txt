D vitaminini belirli bir miktara kadar kemiği geliştiriyor, fazlası ise kemiklere zarar veriyor.

Kemik gelişimi ve tamiri konusunda çok önemli olduğu bilinen D vitamini, yaygın inanışın tersine aşırı alınması durumunda kemiklere zarar veriyor.

İtalyan Corriere della Sera gazetesinde çıkan habere göre, eksik olması 
durumunda çocuklarda raşitizm, erişkinlerde ise osteomalazi gibi rahatsızlıklara 
neden olan D vitamininin, fazla miktarda alınmasının da beklenenden farklı bir etki 
yaparak kemikleri daha kırılgan hale getirdiği belirtildi.
         ABD&rsquo;deki Minnesota Üniversitesi ve Minneapolis Tıp Merkezi&rsquo;nde görev yapan bilim insanları, 69 yaşının üstündeki 6 binden fazla kadının kanındaki D vitamini seviyesini ölçtü ve elde ettikleri verilerle bu kişilerin kemik sağlığı 
 arasındaki ilişkiyi inceledi. Bilim insanları, D vitamininin eksik olanlar ile 
 vitaminin çok fazla olduğu kişilerin kemiklerinin oldukça kırılgan olduğunu 
 gözlemledi.
         Kanındaki D vitamini seviyesi 20-30 ng/ml olan kadınların kemiklerinin 
 daha kuvvetli olduğunu gözlemleyen bilim adamları, 15 ng/ml&rsquo;nin altındaki 
 kadınların kemiklerinin bu gruba göre yüzde 47, 30ng/ml&rsquo;nin üstünde 
 olanlarınkilerin de yüzde 32 oranında daha kırılgan olduğunu belirledi.
         D vitamini seviyesi ne kadar yüksek olursa kemiklerin o kadar kuvvetli 
 olacağı yönünde bir inanış olduğuna dikkati çeken bilim insanları, 
 araştırmalarının bunun doğru olmadığını kanıtladığını belirterek, aşırı vitamin 
 takviyesi yapılmaması uyarısında bulundu.