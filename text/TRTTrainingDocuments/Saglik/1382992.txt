Peynir sektöründe maliyetleri aşağıya düşürmek için farklı teknolojiler ve maddeler kullanılıyor.
Yayına Giriş: 05.01.2011 09:47:41   Güncelleme: 05.01.2011 14:31:53 
Amerikaâdan alınan "Rennet kazein"in (süt proteini) içine Avrupaâda bitkisel protein karıştırılarak kaşar peynirine katıldığı belirtiliyor. 


Normal olarak 14-15 lira arasında satılan kaşar peynirinin fiyatı da bu sayede 8-9 liraya düşüyor. Ucuza satılan birçok süt ürününde de bu yola başvuruluyor.
 

Son dönemde gıda ürünlerinde denetimlerin artırılmasına rağmen olumsuz örneklerin önüne bir türlü geçilemiyor.


Geçen yıllarda süt ve süt ürünlerinde tüketicinin bilgisi dışında ve mevzuata aykırı olarak palm yağı kullanıldığına ilişkin iddialar açıklığa kavuşturulmadan şimdi de benzer ürünlerde bitkisel protein karıştırıldığı ifade ediliyor. 

Özellikle kaşar peyniri üretiminde kullanılan rennet kazein (süt proteini) isimli katkı maddesinin Amerikaâdan alınıp Almanyaâda bitkisel protein ile karıştırıldıktan sonra aynı marka altında Türkiyeâde gıda sektörüne pazarlandığı iddia ediliyor. 


Kıvrılınca Çatlamayan Kaşar İyidir 


Türkiyeâde ortalama 10 litre inek sütünden 1 kg taze kaşar peyniri üretiliyor. Sektör temsilcilerine göre, dilimlenebilir yarı sert peynirlerden olan kaşar, sarımsı beyaz-sarı renkli ve hafif tuzludur. İyi bir kaşar peyniri, düzgün kalıplı olmalıdır. Kesilince ufalanmamalı ve eğilip bükülmeye dayanmalıdır. Kıvrılması esnasında peynir çatlamıyorsa eksik süt kullanılmadan yapılmış demektir ve iyidir.
Türkiye Radyo Televizyon Kurumu Resmi Web Sitesi