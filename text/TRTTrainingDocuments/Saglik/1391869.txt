Süleyman Demirel Üniversitesi'nden bir grup bilim adamı, stresin neden olduğu kas ağrılarına çözüm buldu.


Genç-yaşlı, kadın-erkek neredeyse stressiz kimse yok.
Stres sadece ruh değil, beden sağlığını da olumsuz etkiliyor.
     Kas ve eklemlerde sürekli ağrı hissettiriyor.
Her 10 kişiden 2&rsquo;sinde görülen  fibromiyalji; yani strese bağlı kas ağrılarına çözüm bulundu.  

Isparta Süleyman Demirel Üniversitesi Tıp Fakültesi&rsquo;nde bir grup öğretim üyesi bu hastalığa çare buldu.
     Çalışma iki aşamadan oluşuyor.

     Önce ağrıların gerçekten strese bağlı olup olmadığı tespit edildi.
 
 Süleyman Demirel Ünv. Tıp Fak. Biyofizik A.B.D. Başkanı Prof. Dr. Mustafa Nazıroğlu konuyla ilgili şunları kaydetti:
     &quot;30 tane sağlıklı insanlardan 30 tane de hasta fibromiyalcilerden kan aldık. Ve bunlarda yaptığımız çalışmalar sonrasında stresin bunlarda önemli bir rol oynadığını gözlemledik.&quot;

     Ardından; &quot;Egzersiz, E ve C vitaminleri kullanılarak bu hastalığa çare bulunabilir mi?&quot; aşamasına geçildi. 
     30 hasta 10&rsquo;arlı gruba ayrıldı. 

     Bir grup sadece egzersiz yaptı, bir diğeri ise E ve C vitamini aldı. Son grup ise her ikisini de birlikte yaptı.



Süleyman Demirel Ünv. Tıp Fak. Fiziksel Tıp ve Rehabilitasyon A.B.D. Öğr. Üyesi  Yrd. Doç. Dr. Feray Soyupek,
     &quot;Egzersizin çok faydalı olduğunu laboratuvar analizlerinde gördük. C vitaminin, E vitaminin hastanın tedavisine katkıda bulanabileceğini çalışma sonucunda gördük.&quot; şeklinde konuştu.

     Günlük olarak alınacak bu vitaminlerin yanı sıra E ve C vitamini açısından zengin gıdaları tüketmek de bu hastalığa karşı önemli bir kalkan oluşturuyor. 

Prof. Dr. Mustafa Nazıroğlu da şunları söyledi:
     &quot;Marul, maydonoz yemek, zeytinyağı tüketmek bu gıda ürünü maddeler de E vitamini bakımından gayet zenginler. Onların da bol miktarda tüketildiği zaman hastaların klinik semptomlarını azaltıcağını düşünüyorum.&quot;

     Çalışma, İngiltere ve Amerika&rsquo;daki önemli sağlık ve sosyal içerikli dergilerde de yer aldı.