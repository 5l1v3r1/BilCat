İlköğretim öğrencilerine haftanın 5 günü süt verilmesi projesinde, sona yaklaşıldığı bildirildi.

Namık Kemal Üniversitesi (NKÜ) Ziraat Fakültesi Zootekni Bölümü Başkanı ve Ulusal Süt Konseyi Başkan Yardımcısı Prof. Dr. Muhittin Özder, konuya ilişkin yaptığı açıklamada, Türkiye&rsquo;de süt tüketiminin gelişmiş ülkelere göre düşük seviyede kaldığını kaydetti.

Çocukların zeka gelişimi açısından süte ihtiyaç duyduklarını belirten Özder, şunları söyledi: 

&quot;Türkiye&rsquo;deki tüm ilköğretim öğrencilerine haftanın 5 günü okul sütü verilmesi yönündeki uygulama, bu eğitim-öğretim dönemine yetişmedi. Önümüzdeki döneme daha kapsamlı bir çalışmayla gidilecek. Bunun çeşitli nedenleri var. İlk hedefimiz, ilköğretim çağındaki çocukların süt içmesi. Bunu ikinci yarı yıl başlatıp bir sonraki yıl tüm Türkiye&rsquo;ye ulaştırmaya çalışıyoruz.&quot;