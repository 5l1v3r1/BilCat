İzmit'te çocukken geçirdiği kazada burnunda çökme meydana gelen hastanın kaburgasından alınan kıkırdakla burnu düzeltildi.

İzmit SEKA Devlet Hastanesinde ameliyatı yapan Kulak-Burun-Boğaz Cerrahisi Uzmanı Opr. Dr. Levent Demirci, 31 yaşındaki M.U&rsquo;nun çocukluk döneminde geçirdiği bir kaza sonucu burnunun orta kısmında çökme oluştuğunu söyledi.

M.U&rsquo;nun burnunun, kaburgasından alınan kıkırdakla düzeltildiğini belirten Demirci, şöyle konuştu:

&quot;Doku kaybının az olduğu durumlarda hastaların kulak kıkırdağından parça alınması daha uygundur. Hastamızın burnunda hem kemik, hem de kıkırdak kısımda kayıp ve burun orta çatısında çökme mevcuttu. Burun çatısını tekrar oluşturmak için daha güçlü bir doku desteğine ihtiyacımız vardı. Bu amaçla hastanemizin Göğüs Cerrahisi Uzmanı Op. Dr Ferzat Zonuzi&rsquo;nin hastamızın kaburgasının ön kısmından aldığı kıkırdak parçalarını (kosta grefti) destek için kullandık. Alınan parçaları şekillendirerek burnun içine uygun şekilde yerleştirdik. Hastanın kendi dokusu olduğu için vücudu kolayca kabul etti. Burun çatısı, hastanın kaburgasının ön kısmından alınan kıkırdakla oluşturuldu.&quot;

Burnun, yüz görünümünde son derece önemli bir yer tuttuğunu ifade eden Demirci, kişinin yüz yapısı ve ölçüleri göz önüne alınarak o yüze uygun bir burun planlandığını, hastalara yüz yapısı hakkında bilgi verilmesinin ardından ameliyatların gerçekleştirildiğini sözlerine ekledi.