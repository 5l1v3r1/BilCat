Rusya'da grip tedavisinde kullanılacak ilk "helal" ilacın üretildiği bildirildi. 

Tatarinform haber ajansında yeralan habere göre, Rusya Müftüler Konseyi bünyesindeki &quot;Helal&quot; Standardizasyonu ve Sertifika Merkezi Müdürü Cafar Azizbayev, ilk helal ilacın Rusya Tıp bilimleri akademisi bilimsel araştırma enstitüsü ile epidemioloji ve mikrobiyoloji enstitülerinin ortak çalışması sonucunda üretildiğini belirtti.
                  
Yeni üretilen ilacın iki çeşit, alfa ve gama interferonlarından (bakterilere, parazitlere, virüslere ve urlara karşı etki gösteren bir madde) oluştuğu, mevsimsel 
grip, kuş gribi ve domuz gribi de dahil bütün grip türlerinde etkin olduğu kaydedildi.