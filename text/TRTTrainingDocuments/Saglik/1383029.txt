En küçük kanserli hücreleri bile saptayabilen bir kan testi geliştirildi.
İlacın üretildiği şirkete bağlı yetkili, yaptığı açıklamada, “Bu yeni teknolojinin kan hücrelerini saptama ve sayılarını belirleme için uygulanması kolay bir test sunma potansiyeli var” diye konuştu ve söz konusu teknolojinin biyolojik niteliklerini ortaya koyabileceğini kaydetti.


 Yetkili, açıklamasında, bu hücrelerdeki bilgileri laboratuar ortamında toplamanın tedavi seçimini ve hastaların tedaviye nasıl cevap vereceğini görmeye yardım edebileceğini ifade etti.


Doktorlar Kendisi Uygulayabilecek

Testin yapım aşamasında bir de Türk var. Ekibin biyomühendisi Mehmet Toner testin her hasta için kullanılabileceğini söylerken, 7 ile 10 sene içerisinde testin bir doktor ofisinde bile uygulanabileceğini belirtti.


Çay Kaşığı Kadar Kan

Massachusetts General Hospital Başhekimi Daniel Haber de, “Bu bir tür likit biyopsi. Hastaları acı verici doku numunesi alma işlemlerinden kurtaracak. Doktorlara da periyodik röntgen çekimlerinden daha etkili bir şekilde hastayı inceleme imkanı verecek” dedi.


Test sırasında bir çay kaşığı kadar kanın hastadan alınması sonucun görülmesi için yeterli olabilecek. 


Milyarlarca hücre arasından kanserli hücre bulunabilecek. Bu buluş başta göğüs kanseri olmak üzere prostat, kolon ve akciğer gibi kanser tipleriyle mücadelede önemli bir rol oynayacak.

                    
                    
                    2815
                    
                    
                    
                    
                        
                        
                        
                        
                        
                        
                        
                        
                        |
                        
                    
                    
                    
                    
                    
                    
                    
                    
                    
                    
                        
                    
                    
                    
                    
                    
                    Bu haberin yayınlandığı kategori: 
                    
                
            
            
        
     
        
            

    Bugün | Bu Hafta | Bu Ay
Türkiye Radyo Televizyon Kurumu Resmi Web Sitesi