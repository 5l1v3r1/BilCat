Her türlü soruna reçete sunan ruh koçları hayatlarımızdaki yeni yerlerini almaya hazırlar...


Gündelik yaşam dağ gibi büyüyen sorunlarla beraber sürüyor. Ve an geliyor, bu sorunlar insanın üzerine bir karabasan gibi çöküyor.

İşte bu noktada devreye psikologlar, kişisel gelişim uzmanları, yaşam koçları giriyor.

Ve sorunlarını aşmada insanlara yol gösteriyorlar.

Şimdi bu uzmanlara ruh koçları da eklendi.

Ruh koçluğu yapan Pervin Vatansever mesleğini şöyle tanımlıyor:
&quot;Ruh koçluğu hayatı daha derin bir düzeyde algılamamızı, başımıza gelen olayların altında yatanları açıklamamızı, anlamamızı; sorunlarımızı daha derin düzeyde daha kalıcı ve çok kısa sürede çözmemizi sağlayan bir çalışmadır&quot;

Ruh Koçunun Farkı Ne ?
          Peki bu çalışmanın kişisel gelişim ve iletişim ile yaşam koçluğundan farkı ne?

Vatansever bu soruyu da şöyle cevaplıyor:
&quot;NLP ve yaşam koçluğunda yaptığınız kişiyle kişilik düzeyinde çalışmaktır. Ama ruh koçu olarak çalışmalar yaptığınızda birkaç basamak, daha alta, daha derine, daha öze yaklaşarak çalışmalar yaparsınız&quot;

Ruh Koçları Ne Gibi Sorunlarla İlgileniyor ?
&quot;Örneğin sınav stresiyle başetmek isteyen bir öğrenci de bize gelebiliyor. Eşiyle ayrılık aşamasında olan biri de gelebiliyor. İflas etmiş biri de gelebiliyor, benim bacaklarım çok ağrıyor doktora gittim ama bunlar bana ne anlatmak istiyor diyen teyzeler de geliyor. dolayısıyla aklınıza gelen her türlü alan konu ve sorunla çalışıyoruz&quot;

Ruh koçlarına göre ise tüm bu sorunların reçetesi hazır...

&quot;Sorunların nedenleri ruhsal analizlerin içinde yatıyor. ve nedenleri anladığınızda, Onun size vermek istediği mesajı anladığınızda, çünkü hayatta yaşadığımız her olay aslında bir işaret. Hepsinin altında bir mesaj var. biz kişinin mesajı algılamasına yardım ettiğimizde, yani size anlatılmak isteneni anlatabildiğimizde dolayısıyla sorunlar da ortadan bir bir kalkıyor&quot;

Onlara göre çözülemeyecek hiçbir sorun yok, yeter ki ruhunuzu keşfedin...