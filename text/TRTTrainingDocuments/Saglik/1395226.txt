Bebeklerde 6 aylıkken diş temizliğine başlanılması gerektiği, bunun ilerde yaşanabilecek sorunları önlediği bildirdi.

Selçuk Üniversitesi Diş Hekimliği Fakültesi Öğretim Üyesi Prof. Dr. Ercan 
 Durmuş, yaptığı açıklamada, diş sağlığı konusunda toplumun gün 
 geçtikçe daha da bilinçlendiğini ancak halen bazı şeylerin yanlış bilindiğini 
 belirtti. 
         Diş temizliğinin ilk dişler ağızda görüldüğü 6 aylıkken yapılmaya 
 başlanması gerektiğini ifade eden Durmuş, &rsquo;&rsquo;İlk süt dişleri çıkmaya başladıktan 
 sonra bebek biberonla beslenmeye, katı ya da sıvı gıdalar almaya başlıyor.  Bu 
 gıdalar da genelde şeker ve asit içerdiği için narin olan süt dişlerine ilerleyen 
 dönemlerde zarar verebilir, çürümelerine neden olabilir&rsquo;&rsquo; dedi.
         
        Diş Temizliği 6 Aylıkken Başlamalı
         
         Durmuş, bu nedenle biberonun şekere batırılmasının çok zararlı olduğunu 
 vurgulayarak, şunları kaydetti: 
         &rsquo;&rsquo;Bebek 6-8 aylıkken dişlerde temizleme işlemi başlamalıdır. Sabah 
 kahvaltısı sonrası ve gece yatmadan önce dişler en azından çiğneme yüzeyleri 
 temiz bir tülbent ya da gazlı bez ıslatılarak silinmeli.  Anneler 4-5 yaşına kadar 
 bebeklerinin bu diş bakımlarını yapmalı. Tülbentle başlayan diş temizlikleri 
 ilerleyen dönemlerde çok yumuşuk diş fırçalarıyla devam edebilir. Ayrıca her 
 türlü gıda alındıktan sonra çocuğa su içirilmesi de diş sağlığı için önemli.&rsquo;&rsquo; 
         Düzenli temizliği yapılmayan süt dişlerinin çocuk yaşta 
 kaybedilebildiğini anlatan Durmuş, süt dişlerinin çürümesi sonucunda da daha 
 sonra çıkacak olan alttaki daimi dişlerin de farklı yerlerde çıkabildiğini, bunun 
 da çapraşıklıklara, bozukluklara neden olduğunu bildirdi.