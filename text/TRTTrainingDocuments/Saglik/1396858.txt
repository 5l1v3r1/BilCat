Türkiye'de ilk yüz nakli Akdeniz Üniversitesi Hastanesi'nde gerçekleştirilecek.

Türkiye&rsquo;de ilk kez çift kol nakli gerçekleştirerek tıp alanında adından bir hayli söz ettiren Akdeniz Üniversitesi (A.Ü.) Hastanesi bu kez de Türkiye&rsquo;de ilk kez yapılacak olan yüz nakli operasyonunu gerçekleştirmeye hazırlanıyor. 

Akdeniz Üniversitesi Rektörü İsrafil Kurtcephe, bilgi verdiği toplantıda, kurumlarının 2010 yılında ülke adına önemli işlere imza attığını söyledi. 

Rektör Kurtcephe, &quot;Türkiye&rsquo;de ilk defa çift kol naklini gerçekleştirerek tıp dünyasında tarihe geçecek bir başarıya imza attık. Bu ülkede çeşitli nedenlerle uzuvlarını kaybetmiş insanlarımızın olduğunu biliyoruz. Gazilerimizin bizden büyük beklentileri olduğunu da biliyoruz. Bu insanlara vefa borcumuzu ödemek için bu işlere giriştik. Akdeniz Üniversitesi dünyada ender bulunan bir organ nakli ünitesine sahip. Bu işe devam ederek bunun tüm Türkiye&rsquo;de yaygınlaşması için elimizden gelen çabayı göstereceğiz. Yapılan iş insanlık adına çok önemli bir iş. Akdeniz Üniversitesi bu yaptığı işten gurur duyuyor. Ekibimle gurur duyuyorum ve ekibimle birlikte milletimizin hizmetindeyiz&quot; dedi. 

Akdeniz Üniversitesi Hastanesi&rsquo;nin Türkiye&rsquo;de organ nakli başta olmak üzere birçok tedavi metodunda bir numara olduğunu belirten Başhekim Doç. Dr. Abdullah Erdoğan ise &quot;Eğer biz dünyada bilimde yer almak istiyorsak, eğer dünyaya adımızı duyurmak istiyorsak üniversite hastanelerinin araştırma özelliğini ön plana çıkarmalıyız. Bu bir devlet politikası olmalıdır&quot; şeklinde konuştu.