Uzmanlar masa başında çalışanların molalarda oturmak yerine hareket etmeleri tavsiyelerinde bulundu.


Uzun süre oturmanın sağlığı olumsuz etkilediğini ortaya koyan uzmanlar, masa başında çalışanlara verdikleri kısa molalarda oturmak yerine hareket etmeleri tavsiyesinde bulundu.

İtalyan La Stampa gazetesinde çıkan habere göre, Avustralya&rsquo;daki Queensland Üniversitesinde yapılan bir araştırma, masa başında çalışanların kısa süreli molalar vererek az da olsa hareket etmesinin, kalp sağlıklarını korumalarına yardımcı olduğunu gösterdi.

Uzmanlara göre, bu molalar ateroskleroz ve diyabet gibi hastalıklardan da korumaya yardımcı oluyor.

Araştırma ekibinden Genevieve Healy, verilen molaların sayısına göre, bel ölçülerinde önemli farklılıklar gözlemlediğini belirterek, iş yerinde ara sıra ayağa kalkarak hareket etmeyi alışkanlık haline getirenlerin bellerinin ortalama 4 santimetre daha ince olduğunu söyledi.

Sağlık İçin Daha Fazla Hareket...
&quot;Sağlık için daha fazla hareket edin&quot; çağrısında bulunan uzmanların, masa başında çalışanlara yaptığı diğer bazı öneriler ise şöyle:
* Şayet bir iş arkadaşınızla konuşmanız gerekiyorsa telefon açmak yerine kalkıp yanına gidin.
* Her katta lavabo varsa, diğer katlardakileri kullanmaya çaba gösterin. 
* Asansörü değil, merdivenleri kullanın. 
* Telefon açmanız gerekiyorsa, ayakta açın.