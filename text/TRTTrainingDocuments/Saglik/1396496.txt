ABD'de yapılan araştırmalar, soyada bulunan bir kimyasalın, iki kanser türünün yayılmasını engellediğini ortaya koydu.

Bu konuda yapılmış iki ayrı araştırma bulunuyor.

ABD ­Chicago&rsquo;daki Northwestern Üniversitesi&rsquo;nde yapılan araştırma, soyada bulunan isoflavone adlı kimyasal maddeden yapılan ilacın, prostat kanserinin gelişimini durdurduğunu ya da yavaşlattığını ortaya koydu.

Her ne kadar araştırma sadece 38 erkek üzerinde yapılmış olsa da, biliminsanları, elde edilen bulguların bu konuda bir karar vermek için yeterli olduğunu düşünüyor.

Profesör Raymond Bergan, soyada bulunan ­isoflavone kimyasalından yapılan ilacın prostat kanserinin büyümesini durdurduğunu dile getiriyor. 

Bergan, &quot;Teorik olarak bunun diğer kanser türlerinde de uygulanması mümkün, diğer kanser türlerinde de aynı etkiyi yapabilir&quot; diye konuşuyor.

Bir diğer araştırma ise New York&rsquo;taki Buffalo Üniversitesi&rsquo;nde yapıldı. 1300 kadın üzerinde yapılan bu araştırmada da, isoflavone&rsquo;in göğüs kanserinin büyüme riskini azalttığı kanıtlandı.

Araştırmacı Anne Weaver, yüksek oranda isoflavone alımının, yayılımcı tümör cinsinde yüzde 30, diğer tümörlerde ise yüzde 60 büyümenin azaldığını belirledi.  

Anne Weaver, bulguların ilk sonuçlar olduğuna ve bu bulguların geliştirilmeye ihtiyacı bulunduğuna dikkat çekiyor.