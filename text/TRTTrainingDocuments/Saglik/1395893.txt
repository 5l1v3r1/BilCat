Sigara bıraktırma ilacı Champix ile ilgili iddialara Sağlık Bakanlığı'ndan yanıt geldi.

Sağlık Bakanlığı, Sigara bıraktırma ilacı Champix&rsquo;ın neden olduğu tüm şikayetlerin kısa ürün bilgisinde yer alan yan etkiler olduğunu belirtti. 

Bakanlık yaptığı açıklamada, bazı gazete ve internet sitelerinde yayınlanan ilacın intihar eğilimine yol açtığı iddialarına yanıt verdi. 

Söz konusu ilacın Amerika ve Avrupa&rsquo;da ruhsatlı olduğu kaydedilen açıklamada, ruhsat aldığı tarihten bu yana Türkiye&rsquo;de 70 binden fazla kullanılan ilaç ile ilgili Türkiye Farmakovijilans Merkezi&rsquo;ne (TÜFAM) bildirilen sadece bir intihar düşüncesi, bir halüsinasyon, bir de anormal rüya görme vakası yaşandığını bildirildi. 

Açıklamada, &quot;Avrupa ve ABD&rsquo;de konuyla ilgili güncel olarak yayımlanmış yeni bir güvenlik bulgusu ya da ilaçla ilgili yayımlanan yeni bir uyarı ve alınan bir aksiyon bulunmamaktadır&quot; denildi.