Kardiyo egzersizinin hafızayı güçlendirebileceği bildirildi.

Düzenli ve aşırıya kaçmadan yapılan kardiyovasküler egzersizin, 55 yaşın üzerindekilerde hafızayı güçlendirebileceği, böylelikle yaşlılığa bağlı unutkanlığın azalabileceği belirlendi.
         
ABD&rsquo;nin Pittsburgh, Illinois ve Rive üniversitelerinden bilimadamlarının araştırmasına 55-80 yaşında unutkanlık sorunu olmayan 120 kişi katıldı.
         
Katılımcıların yarısına haftada 3 gün 40 dakikalık yürüyüşü içeren bir program önerildi. Diğer katılımcılar sadece esneme hareketleri yaptı.
         
120 kişinin MR&rsquo;ı araştırmadan önce, 6 ay sonra ve araştırmanın sonunda çekildi.
         
Düzenli yürüyenlerin 1 yıl sonra hafızada rol oynayan beyindeki sol hipokampüs bölgesinin hacminin yüzde 2,12, sağ hipokampüsün yüzde 1,97 arttığı görüldü. Diğer gruptakilerin ise sol hipokampüsünün hacminin yüzde 1,40, sağ hipokampüsün yüzde 1,43 azaldığı belirlendi.
         
Daha önce yapılan bazı araştırmalar, beynin bu bölgesinin yetişkinlikte kendiliğinden daraldığını, bu durumun da hafızayı etkilediğini ve bunama riskini artırdığını göstermişti.
         
Araştırma, Amerikan PNAS dergisinde yayımlandı.