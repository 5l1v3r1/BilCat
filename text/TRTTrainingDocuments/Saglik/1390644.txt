Döner ve kebap ustaları artık kullandıkları etlerdeki yağ oranından gramaja kadar her konuda diyetisyen kadar bilgi sahibi olacak.

Dönerciler diyetisyen gibi olacak... Türkiye Esnaf ve sanatkarlar Konfederasyonu dönerci ve kebapçılara yeni standartlar getirdi.

Döner ve kebap ustaları artık kullandıkları etlerdeki yağ oranından, gramajına, porsiyon miktarından kalorisine kadar her konuda diyetisyen kadar bilgi sahibi olacak.

Ustalar bundan böyle kullandıkları baharatları, araç, gereç ve ekipmanları çok iyi bilmek zorunda... 

Meslek standartlarını Avrupa Birliği&rsquo;ne uygun hale getirmeyi amaçlayan düzenleme uygulamaya girdi.

Buna göre ustalar, Gıda Yeterlilik Kurumu tarafından eğitime tabi tutulacak.

Sertifika Verilecek, Ustalar AB Ülkelerinde de Çalışabilecek
Eğitim sonunda ustalara bir de sertifika verilecek.

Sertifika ile ustalar, Avrupa Birliği ülkelerinde çalışabilecek.

Eğitim sonunda ustalar, el becerisi ile farklı koku ve tatları ayırt etme gibi çeşitli konularda sınanacak.

Denetimler Artacak
Dönerci, pideci ve kebapçılarda denetimler de artacak.

Döner ve pide ustaları uygulamadan memnun...
 
Yeni düzenleme ile pide, kebap ve dönerler daha sağlıklı olacak.