İngiltere'de araştırmacılar, kuş gribi virüsünü bulaştırmayan genetiği değiştirilmiş tavuklar üretti. 




Sonuçları Science dergisinde yayımlanan araştırmayı yürüten ekip, tavuklara kuş gribi virüsünün bir kısmını da içeren suni bir gen enjekte etti. 

Sözkonusu tavuklar, kuş gribine yakalandı ancak taşıdıkları virüsü başka kanatlı hayvanlara bulaştırmadı.

Araştırmacılar, değişime uğramış tavukların diğer tavuklara ve bunu yiyecek olan insanlara zarar vermeyeceği iddiasında... 

Teorik olarak, bu yönetim tüm çiftlik hayvanlarını hastalıklardan korumada da kullanılabileceği düşünülüyor.

Nihai amaç ise, tüm virütik hastalıklara karşı tamamen dirençli hayvanlar üretmek...

Araştırmayı yürüten ekip, &quot;Hayvansal gıda ürünlerine olan talep arttıkça, bu ürünler gittikçe daha pahalı olacak. Biz de bu sorunu çözmenin farklı yollarını arıyoruz&quot; değerlendirmesini yapıyor. 

Ancak diğer yandan azımsanmayacak sayıda uzman, GDO&rsquo;nun sakıncalarına dikkat çekiyor. 

Organik tarım savunucuları, hastalıkları önlemek için daha fazla teknoloji yerine doğal tarım uygulamalarına geçilmesi gerektiğini dile getiriyor.