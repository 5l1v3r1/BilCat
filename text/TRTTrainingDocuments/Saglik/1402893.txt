Migren ve tekrarlanan baş ağrılarının zekayı etkilemediği ortaya çıktı.

Paris&rsquo;teki Pierre ve Maire Curie Üniversitesinden Christophe Tzourio ve ekibinin 10 yıl süren araştırmasına 65 yaşın üzerindeki 780 kişi katıldı.

Sonuçları İngiliz Tıp Derneğinin internet sitesinde yayımlanan araştırmaya göre, MR görüntülerinde, ciddi baş ağrıları ve migreni olan kişilerin beyin damarlarında doku bozulmaları meydana gelme riskinin iki kat fazla olduğu belirlendi. 

Ancak bu kişilerin zeka testlerinden aldıkları puan değişmedi.

Christophe Tzourio, nadir olarak görülen ve görme bulanıklığı, göz kararması gibi belirtilerle ortaya çıkan &quot;auralı migren&quot; türünde doku bozulmalarına daha fazla rastlandığını söyleyerek &quot;Birçok migrenli hastam var. İlk soruları migrenin beynin işlevini bozup bozmayacağı. Bugün onlara şu cevabı verebilirim; endişe edecek bir şey yok&quot; ifadesini kullandı.

Araştırmaya imza atanlardan Tobias Kurth da, Tzourio&rsquo;yu doğrulayarak, doku bozulmalarına rağmen migrenin beyne olumsuz etkilerinin saptanmadığını vurguladı.

Yayımlanan  bazı araştırmalarda, migrenlilerin beyin damarlarında daha fazla doku bozulmaları meydana geldiği tespit edilmiş ve bu kişilerin zekasının etkilenebileceği ihtimali gündeme getirilmişti.