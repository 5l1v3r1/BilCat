Uzmanlar, çok sık rastlanan kaşıntının pek çok hastalığın belirtisi olabileceğini ve kaşıntıların ciddiye alınması konusunda uyarıyor.

Günümüzde sıkca rastlanan kaşıntının dikkate alınmasının önemli olduğunu söyleyen uzmanlar, çoğu kez bu belirtilerin başka hastalıkların belirtisi olabileceğini de vurguladılar.
 Ekzemadan bitlenmeye, döküntülerden uyuza ve mantar hastalıklarına kadar pek çok hastalıkta, bireyi hekime yönelten en önemli belirtinin kaşıntı olduğunu söyleyen uzmanlar uykusuzluğa ve depresyona yol açan, hatta intiharın eşiğine getiren bu bulguya, pek çok iç hastalığın da eşlik edebileceğini söylediler. 
Kaşıntının bazen oldukça karmaşık sorunlarla birliktelik gösterdiğini söyleyen uzmanlar, &quot;Bağırsak parazitleri, diyabet, iç organ kanserleri, safra kesesi taşları ya da sarılık gibi nedenlerle ortaya çıkan safra yolu tıkanıklıkları, lösemi ve lenfoma gibi kötü huylu kan hastalıkları, böbrek yetmezliği, AIDS gibi sistemik hastalıkların gidişi sırasında ya da bazen bu hastalıkların ilk belirtisi olarak yaygın ve nedensiz kaşıntılar ortaya çıkabilir&quot;. 

Kaşıntının en sık rastlanan nedenlerinden birisi deri kuruluğudur. 
Deri kuruluğu yaşlı hastalarda çok sık rastlanan bir türdür. 
Sert alkali sabunlarla ve çok sıcak su ile sık banyo yapılması, derideki bu bozulmayı daha da arttırıp, koruyucu lipid tabakasını zayıflatarak, deri kuruluğuna ve kaşıntıya sebep olur.

Ülkemizde yaygın olan liflenme ve keselenme alışkanlığının da derinin kuruyup kaşınmasında önemli bir payı vardır. 

Uzmanlar; &quot;Deride görünür herhangi bir şey yokken, hasta kaşıntıdan yakınıyorsa, bu durum aksi kanıtlanana dek, altta yatan bir hastalığın belirtisi olarak kabul edilmelidir&quot; diye konuştular.