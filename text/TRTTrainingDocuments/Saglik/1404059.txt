Sağlık Bakanlığı, sigara bıraktırma ilacı Champix'in intiharla bağlantısının gözlenmediğini duyurdu.


Sağlık Bakanlığı, sigara bıraktırma ilacı Champix&rsquo;in kullananları intihara sürüklediği iddiaları üzirene yaptığı incelemeyi tamamladı . 
 
Yapılan incelemenin ardından Bakanlık, söz konusu ilacın intiharla bağlantısının gözlenmediğini duyurdu.

Dünya Sağlık Örgütü&rsquo;nün de sigara ile savaş stratejisinde etkin bir tedavi olarak gördüğü ilaç, intihara varan ciddi yan etkilerinin olduğu yönünde çıkan haberlerin ardından incelemeye alındı.

 Sağlık Bakanlığı Bilim Kurulunca  yapılan incelemede,  20 sigara bırakma merkezinde söz konusu ilacı kullanan 2 bine yakın hastada sigara bırakma başarı oranı yüzde 72 olarak tespit edilirken, intihar ya da intiharla bağlantılı bir olay gözlenmediği ifade edildi.