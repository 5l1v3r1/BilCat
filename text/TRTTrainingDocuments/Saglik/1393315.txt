Öksürürken, hapşırırken, konuşurken ya da gülerken grip virüsü havaya karışarak ne kadar uzağa taşınabilir? Bilimadamları bunu araştırıyor.

    Gribe yakalanan bir kişinin öksürmesi ve hapşırmasıyla virüsün çevredekilere bulaştığı biliniyor.

     Ancak virüs havaya karışarak ne kadar uzağa taşınabilir, ya da gülme, ağlama; en basit şekliyle nefes alma sırasında da virüs yayılır mı?

Singapurlu bilim adamları, özel nitelikli dev bir ayna ve yüksek hızlı kamera yardımıyla bu konuyu mercek altına aldı. 

     Yüksek hızlı kamera saniyede 250 bin film karesi çekebiliyor. 

     Dev konkav ayna sayesinde ise öksürük, hapşırık, gülme ya da konuşma sırasında etrafa püskürtülen zerrecikler gerçek zamanlı olarak gözlemlenebiliyor.

     Bir milyon dolardan fazla kaynak ayrılan araştırmada, bilim adamları gönüllülerin katılımıyla bu konuda çalışmalar yapıyor.

     Şu ana kadar elde edilen görüntülerden, gülme ve ıslığın bile virüsün yayılmasında etkin olabileceği sonucuna varıldı.

     Ancak yayılan virüsün enfeksiyona yol açıp açmaması, söz konusu virüsün sağlam durması ya da çevredekilerin bağışıklık sistemine bağlı... 

     Araştırmanın amacı ise, grip  ya da havaya karışarak bulaşan diğer virüslerin yayılmasının önüne geçmek için etkin yöntemlerin uygulanmasını sağlamak....

     Öksürürken ya da hapşırırken ağzı kapatmanın yanı sıra maske kullanımının ne kadar etkin olduğu da belirlenmeye çalışılacak.

     Bunların yanında başka hangi önlemlerin alınabileceği; örneğin hastanelerde hasta yataklarının arasında ne kadar mesafe bulunması gerektiği, hastalığa yakalanan bir kişiden ne kadar uzak durulması gerektiği de mercek altında...