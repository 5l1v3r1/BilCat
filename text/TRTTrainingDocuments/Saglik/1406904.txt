Danimarka, dünyanın kanser başkenti olarak gösteriliyor... Ülkede her yıl 100 bin kişiden 326'sı kansere yakalanıyor.

Danimarka&rsquo;nın dünyanın kanser başkenti olduğu, ülkede her yıl 100 bin kişiden 326&rsquo;sının kanser hastalığına yakalandığı 
bildirildi.
         
Daily Telegraph&rsquo;ın haberinde, Danimarka&rsquo;da kanser vakalarının fazlalığında, hastalığın teşhisindeki isabetliliğin dünyanın diğer yerlerine göre daha iyi olmasının ve yaşam biçiminin etkili olduğu belirtildi.
         
Danimarkalı kadınların ortalamadan daha fazla sigara içmeleri ve ülkedeki yüksek alkol tüketiminin kanser vakalarının yüksekliğinde payı olduğu kaydedildi.
         
Kanser Oranlarının Yüksekliği Açısından En Başta Gelen Ülkeler
Dünya Kanser Araştırma Fonunun verilerine göre, gelir seviyesi yüksek ülkelerde kanser oranları, az gelişmiş ülkelere göre daha fazla... 13 Avrupa ülkesi, ABD, Kanada, Avustralya ve Yeni Zelanda kanser oranlarının yüksekliği açısından en başta gelen 20 ülke arasında bulunuyor.
         
Gelişmiş ülkelerde daha iyi tanı konulmasının yanı sıra refah içindeki nüfusların daha obez olması, daha çok alkol tüketmesi ve daha az hareket etmesi de faktörler arasında yer alıyor.
         
Kanser Araştırma Fonundan Prof. Martin Wiseman, &quot;İngiltere, Danimarka ve diğer yüksek gelirli ülkelerde oranların yüksekliği kaçınılmaz değildir ve yaşam biçiminde yapılacak değişiklikler risklerde önemli değişiklik yapabilir&quot; dedi.

Bilim adamları, İngiltere ve diğer yüksek gelirli ülkelerdeki en çok görülen kanserlerin üçte birinin, sağlıklı kilo, fiziksel açıdan daha aktif olmak ve daha sağlıklı beslenmekle önlenebileceğini tahmin ediyor&rsquo;&rsquo; görüşünü ifade etti.