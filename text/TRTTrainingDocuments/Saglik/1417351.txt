Çocuk Endokrinolojisi ve Diyabet Derneği Prof. Dr. Peyami Cinaz, besin katkı maddeleri ve ilaçlarla boyun uzamasının mümkün olmadığını söyledi.

Prof. Dr. Peyami Cinaz, piyasada bazı ürünlerin boyu uzattığı ve gıda takviyesi adı altında Tarım ve Köy İşleri Bakanlığı&rsquo;nın izni ile satıldığını açıklayarak, bu gibi besin katkı maddeleri ve ilaçlarla boyun uzamasının mümkün olmadığını söyledi.

 Çocuk Endokrinolojisi ve Diyabet Derneği Başkanı Prof. Dr. Peyami Cinaz, söz konusu ürünleri, özellikle internet ortamında birçok sitenin reklam yaptığını belirterek, şunları dedi:

 &quot;Bilindiği gibi normal bir insanda boy uzaması genetik ve hormonal yapının yanı sıra, beslenme ve spor gibi birçok çevresel faktörün etkisi altındadır ve tüm bu faktörler normal olduğunda ancak kişi genetik olarak belirlenmiş boyuna ulaşabilir.

 Kişinin boyunun normal olup olmadığı aynı yaş ve cinsteki normal kişilerle karşılaştırılarak saptanır.

 Normal boyda bir kişinin boyunun uzatılmasına gerek olmadığı gibi bu gibi besin katkı maddeleri ve ilaçlarla daha fazla uzaması mümkün de değildir. 

Büyüme kemiklerin eklem yerlerinde bulunan büyüme kıkırdakları yardımıyla gerçekleştiğinden ve 18 yaş civarı bu kıkırdaklar kemikleştiğinden büyüme de durur ve kişi erişkin boyuna ulaşmış sayılır.
 
Bundan sonra kişinin boyu kısa olsa bile daha fazla uzaması bu tür besin katkı maddeleri veya herhangi ilaç tedavisi ile mümkün değildir.


Bahsi geçen ürünlerin boyu uzattığı iddiası hiçbir bilimsel temele dayanmamaktadır.&quot; 

Cinaz, söz konusu ürünlerin içindeki maddelerin normal beslenen bir kişinin günlük ihtiyacını sağlayabileceği ve ekstra katkıya ihtiyaç duymayacağı mineral ve vitaminlerden oluştuğunu bu nedenle normal beslenen ve beslenmeyi bozacak herhangi bir hastalığı olmayanlarda doktor tavsiyesi dışında ek gıda takviyesine ihtiyaç olmadığını belirtti.