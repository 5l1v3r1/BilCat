Her geçen gün yaygınlaşan bilgisayar oyunları, çocukların vazgeçemediği eğlence araçlarından biri haline geldi.

Uzmanlar ise bilgisayar oyunlarının çocukları gerçek dünyadan kopartıp, sorumluluğun olmadığı sanal dünyaya bağladığı, depresyona neden olduğu uyarısı yapıyor.

Bursa&rsquo;da bir özel hastanede Klinik Psikolog Canan Sayıoğlu, bilgisayar oyunları ile daha fazla vakit geçiren çocukların birkaç yıl sonrasında depresif belirtiler gösterdiğini söyledi. 

Araştırmaların bu veriyi sunduğunu dile getiren Sayıoğlu, oyun sonrasında biriken işler fark edildiğinde, oyun esnasındaki rahatlığı özleyip, zamansızca tekrar oyun oynamaya başlandığını ve kişilerin zaman içinde gerçek dünyaya yabancılaşıp sosyal kaygı, depresyon geliştirdiklerini vurguluyor.

Bilgisayar oyunlarındaki sanal boyutun gerçek dünyadaki sorumlulukların üzerini örtmesine izin vermemek için anne-babalara uyarılarda bulunan Sayıoğlu, &quot;Özellikle 10-17 yaş çocuklarında oyun saatlerinin iyi düzenlemesi gerekir. Çocukların genellikle ödev sorumlulukları bitirdikten sonra oyun oynamalarına izin verilmelidir. Yasaklamalar da çocukların üzerinde olumsuz etki yapar. Ancak bilgisayarın aşırı kullanılması da çok zararlıdır&quot; dedi.