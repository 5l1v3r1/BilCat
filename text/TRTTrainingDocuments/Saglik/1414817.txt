Sağlık Bakanlığı cep telefonlarının insan sağlığına etkileri konusunda kamuoyunun doğru bilgilenmesi için bir kurul oluşturdu. 

 Sağlık Bakanlığı tarafından oluşturulan Elektromanyetik Alanların Sağlık Etkilerini Değerlendirme Alt Kurulu, cep telefonlarının kullanılmasıyla ilgili bir rapor hazırladı.
         Raporda, cep telefonu kullanımı konusunda halka yönelik önerilere yer verildi.
         Listenin ilk sırasında ise, cep telefonunun, baş bölgesinden uzak tutulması tavsiye edildi.
      Bunun için de, kablolu kulaklık kullanılması, kulaklığın olmadığı durumlarda ise, hoparlör&rsquo; ile konuşulması tavsiye edildi.
        Telefon görüşmesi yerine mesajın tercih edilmesi, cep telefonlarının kalp, beyin, böbrek gibi organlardan uzakta tutulması da tavsiye listesinde yer alıyor.
         Hamilelerin, çocukların cep telefonu kullanmaması, uyurken cep telefonlarının kapatılması, kapatılmayacaksa başucundan en az 1 metre uzağa konulması da öneriliyor.
         Dikkat edilmesi gereken bir diğer nokta da, hareketli araç içinde cep telefonu kullanımı.
Cep telefonlarının hareketli araçlar içerisinde kullanılması ve taşınması önerilmiyor.
	Zira, araç içinde metal çeperlerden içeri yansıyan elektromanyetik alanın şiddeti, açık havadakinden daha fazla elektromanyetik dalgaya yol açıyor. 
         Görüşmelerin mümkün olduğu kadar kısa tutulması ve daha çok kısa mesajlardan yararlanılması öneriliyor. 
         Cep telefonuna gelen arama olduğunda ya da arama yapıldığında ise, bağlantı kurulduktan sonra cep telefonunun kulağa tutulması ile elektromanyetik radyasyonun etkisi önemli ölçüde azalıyor. 
      Son olarak, cep telefonu alınırken SAR değeri düşük telefonların tercih edilmesi öneriliyor.