Evinizden sadece bir telefonla istediğiniz hastaneden istediğiniz hekime randevu alabileceğiniz sistemi Sağlık Bakanlığı hayata geçirdi.

Alo 182
Devlet hastanesine gitmek isteyenler artık bu numarayı akıllarında daha çok tutacak. Zira bu numara ile istenilen hastaneden istenilen hekime randevu alınabilecek.

Sistemin adı Merkezi Hastane Randevu Sistemi. Şu anda 9 ilde 93 hastanede telefonla randevu sistemi uygulanıyor.
Günde 8 bin hasta bu yöntemle muayene oluyor.

Haziran ayında ise Türkiye genelindeki bütün devlet hastanelerinde randevular telefonla alınacak. Bu sistemle hastalar kayıt işlemi için de beklemeyecek.

Evde Sağlık Hizmeti
Sağlık Bakanlığı&rsquo;nın bir diğer uygulaması da evde sağlık hizmeti olacak. Bu hizmet artık Türkiye genelinde verilebiliyor.

Yatağa bağımlı olan, hastaneye gidemeyen vatandaşların 444 38 33 hattını araması yeterli olacak. Sağlık ekipleri bu tür hastaların hizmetini evine kadar götürecek.
Süresiz ve Ücretsiz
Hastanın kan testinden sağlık ya da ilaç raporlarına kadar her işlem hastanın evinde yapılacak. Sağlık Bakanlığı bu hizmetleri süresiz ve ücretsiz verecek.