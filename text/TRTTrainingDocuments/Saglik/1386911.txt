Devlet, kol ve bacak nakli için kolları sıvadı. Sırada ise saç derisi, yüz, rahim, nefes ve yemek borusu gibi organ ve doku nakilleri var...

Sağlık Bakanlığı ve Sosyal Güvenlik Kurumu yetkilileri iki kolunu ya da bacağını kaybeden vatandaşların nakil ve ameliyat masraflarını karşılayacak çalışmayı başlattı.

Bakanlık ayrıca; saç derisi, yüz, rahim, nefes ve yemek borusu,  gibi organ ve doku nakillerinin de önünü açmaya hazırlanıyor.

Cihan Topal, Türkiye&rsquo;de ilk kol naklinin yapıldığı kişi olarak tanındı. 3 yıl önce kollarını, mısır silaj makinasına kaptıran genç adama motoksiklet kazasında hayatını kaybeden Fatih Demirel&rsquo;in iki kolu nakledildi.

Sağlık Bakanlığı Cihan Topal&rsquo;a yapılan kol naklinin ardından uzvunu kaybetmiş diğer hastalara umut ışığı olacak bir çalışma başlattı.
Devlet Nakil Masraflarını Karşılayacak
Devlet artık böbrek karaciğer gibi organ nakillerinin dışında yokluğu insan hayatını olumsuz etkileyen kol bacak gibi uzuvların nakil masraflarını da karşılayacak.

Sağlık Bakanlığı Tedavi Hizmetleri Genel Müdür Yardımcısı olan Arif Kapuağası konuya ilişkin şunları söyledi:
&quot;Kompozit doku deyince bunların kapsamına kol bacak nakilleri, dişi ürogenital organ uterus overium yumurtalıklar, erkek ürogenital incebağırsak bunların nakilleri, yüz ve saç nakilleri bu grupta yer alacak.&quot;

Peki Bu İmkanlardan Kimler Faydalanacak ?
Kapuağası bu soruyu şöyle cevapladı: 
&quot;Ağır travma geçirmiş insanlarda, ağır yanık geçirmiş kaza trafik kazası gibi ağır travma geçirmiş insanlara uygulanacak yöntemler.&quot;

Estetik Amaçlı Değil Gerçekten İhtiyaç Sahipleri Yararlanabilecek
Devlet estetik amaçlı değil gerçekten ihtiyacı olan hastaları bu kapsama alacak. Plastik Rekonstrüktif ve Estetik Cerrahı olan Selahattin Özmen de şunları söyledi:

&quot;Esas kriter iki kolu ya da iki bacağı olmayan tamamen toplumdan soyutlanmış afedersin ama lavaboya bile gidemeyen insan tek başına bu tür insanlar için çok büyük bir değişim olacak.&quot;

Uzmanlar özellikle yüz naklinin, cilt kanseri ya da yanık sonrası yüzünün bir bölümünü kaybeden insanları yeniden hayata bağlayacağı görüşünde.

Cerrah Özmen konunun hassasiyetine şöyle değindi:
&quot;Yüz nakli olsun mu e olmasın demek kolay ama bu insanlar inanın tamamen evine kapanan hiçbir şekilde sosyal hayata giremeyen insanlar yani yaşıyorlar ama yoklar.&quot;
Gözler SGK&rsquo;da
Söz konusu ameliyatlar için doku nakil merkezleri kurulacak ve özel ekipler oluşturulacak. Gözler şimdi nakil masraflarını karşılayacak Sosyal Güvenlik Kurumu&rsquo;nun vereceği onayda...