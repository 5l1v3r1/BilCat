Ekonomik İşbirliği ve Kalkınma Örgütü (OECD) 2010 Sağlık Verileri Raporuna göre en az alkol tüketen ülkeyiz.

Avrupa&rsquo;da 30 ülke içinde en fazla alkol tüketilen ülke kişi başına 15,5 litre ile Lüksemburg oldu. Lüksemburg&rsquo;u, 14 litre ile Estonya, 12,6 litre ile Macaristan ve Fransa takip etti.

Ekonomik İşbirliği ve Kalkınma Örgütü (OECD) Sağlık Verileri 2010, Eurostat İstatistik Veritabanı ve Dünya Sağlık Örgütü&rsquo;ne göre, Avrupa&rsquo;da 30 ülke içinde en az alkol tüketen ülke kişi başına 1,4 litre ile Türkiye oldu. Türkiye&rsquo;nin ardından 5,3 litre ile Malta, 6,8 litre ile Norveç, 6,9 litre ile İsveç en az alkol tüketilen Avrupa ülkeleri olarak yer aldılar.

Kişi başına alkol tüketiminde, alkollü içeceğin içindeki alkol miktarı baz alınıyor. Örneğin 1 litre rakıdaki alkol miktarı 0,45 litre (derecesi 45), 1 litre biradaki alkol miktarı derecesine göre 0,04-0,08 litre (derecesi 4-8), 1 litre şaraptaki alkol miktarı ise derecesine göre 0,11-0,20 litre (derecesi 11-20) arasında değişiyor.

OECD&rsquo;nin raporunda, Avrupa Birliği ülkeleri içinde kişi başına alkol tüketimi ortalamasının 10,8 litre olduğu kaydedildi.

Bu ülkede yerleşik olmayanların yüksek oranda alkol satın aldığı Lüksemburg dışarıda bırakıldığında, Estonya, Macaristan ve Fransa 2007-2008 yıllarında kişi başına 12,5 litreden fazla alkol tüketilen ülkeler oldu.

Türkiye, Malta ve bazı İskandinav ülkeleri (Norveç, İsveç ve İzlanda) en düşük alkol tüketiminin olduğu ülkeler olarak sıralandı.

Rapora göre, ortalama alkol tüketimi birçok Avrupa Birliği ülkesinde 1980-2008 döneminde düşse de bazılarında da yükselme kaydedildi. 

Örneğin, kişi başına alkol tüketimi, şarap üreticisi ülkeler olan İtalya&rsquo;da yüzde 50, Fransa&rsquo;da yüzde 35 ve İspanya&rsquo;da yüzde 36 düştü. 

Slovakya&rsquo;da yüzde 34, Yunanistan&rsquo;da yüzde 32, Almanya&rsquo;da yüzde 30 düşüş yaşanırken, 1980 yılından bu yana, İzlanda&rsquo;da yüzde 70, Kıbrıs Rum Kesimi yüzde 50, Finlandiya yüzde 30 ve İrlanda&rsquo;da yüzde 29 arttı.  

Ancak İzlanda ve Kıbrıs Rum Kesimi, hala görece olarak az alkol tüketen ülkeler arasındaki yerine koruyor.

Türkiye&rsquo;de bu dönemde kişi başına alkol tüketimi yüzde 22 oranında düştü ve 1,4 litreye indi. Bu dönemde, Türkiye, Letonya ile birlikte kişi başına alkol tüketimini en fazla azaltan 9&rsquo;uncu ülke oldu.