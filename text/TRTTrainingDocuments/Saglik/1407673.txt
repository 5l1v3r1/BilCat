Estetikte Kullanılan Botoks Kadınlarda İdrar Kaçırma Sorununun Tedavisinde Kullanılıyor

 Estetikte kullanılan botoks idrar kesesi kasının istem dışı kasılmasıyla meydana gelen kadınlarda idrar 
 kaçırma sorununun tedavisinde de uygulanıyor.


         Akdeniz Üniversitesi Tıp Fakültesi Üroloji Anabilim Dalı Öğretim Üyesi 
 Doç. Dr. Selçuk Yücel,  kadınların üçte birinde bu sorunun yaşandığını, ilerleyen yaşlarda bu oranın üçte ikiye kadar çıktığını söyledi.

İdrar kaçırma sorununun istemsiz bir şekilde aksırma, öksürme, ıkınma 
 gibi durumlarda karın içi basıncının artışına bağlı meydana gelebildiğine dikkat çeken Doç. Dr. Yücel, bununla birlikte pek çok kişide ise idrar geldikten sonra tuvalete yetişememe şikayeti bulunduğunu kaydetti.

 Kadınlardaki idrar kaçırma sorununun bir bölümünün istem dışı olduğuna işaret eden Doç. Dr. Yücel, bu 
 kişilerin idrar kesesi kasının istem dışı kasılmasıyla aniden tuvalete gitme 
 ihtiyacı hissettiklerini kaydetti.
                         
         15 DAKİKALIK BİR İŞLEM 

         
         Doç. Dr. Yücel, kadınlarda sık tuvalete gitme ve tuvalete yetişememe 
 sorununu, botoks olarak bilinen &rsquo;&rsquo;botulinum toksini&rsquo;&rsquo;nin sinirleri geçici olarak 
 felç etme özelliğinden yararlanılarak tedavi edilebildiğini dile getirdi.
         İdrar kesesine girerek birkaç noktaya yaptıkları enjeksiyonun 15 
 dakikalık bir işlem olduğunu ve işlemin ardından kadınların 1 saat sonra evlerine 
 giderek günlük yaşamlarına döndüklerini vurgulayan Doç. Dr. Yücel, botoksun 
 etkisinin bir yıl sürdüğünü, arka arkaya 3 yıl enjeksiyon yapılan kadınlarda bir daha botoksa ihtiyaç duyulmadığında sözlerine ekledi.