Türkiye'de nüfusun üçte birinde kalp hastalığı görülmesi Bakanlığı harekete geçirdi. Yeni kalp merkezleri kurulması gündemde...

3 milyondan fazla kişinin kalp hastası olması, her yıl bu rakama 4 yüz bine yakın hastanın eklenmesi 
 üzerine Sağlık Bakanlığı kalp merkezleriyle ilgili planlamaya giderek yeni 
 merkezler kuracak.
         Açık kalp ameliyatı yapılan merkezlerin bölgesel dağılım ve erişim 
 açısından yetersiz olması nedeniyle yeni merkezler açmayı planlayan bakanlık, 
 kalp krizi geçiren bir hastanın ilk 90 dakikada bir kardiyolog tarafından 
 görülmesini, 3 saat içinde de kalp merkezine ulaştırılmasını sağlayacak.
         Sağlık Bakanlığı Tedavi Hizmetleri Genel Müdür Yardımcısı Orhan Koç, 
 insan kaynağı ve alt yapının verimli kullanımı için sağlık hizmeti verilen 
 merkezlerle ilgili bir planlama çalışması yürüttüklerini söyledi.
         Yanık, onkoloji, kalp ve damar cerrahisi, el cerrahisi, kemik iliği ve 
 organ nakli, yenidoğan ve yetişkin yoğun bakım, genetik tanı merkezleri gibi 
 özellik taşıyan kurumlarda atıl kapasite oluşmaması için planlamaya gidilmesinin 
 zorunlu olduğunu kaydeden Koç, bu planlamaya Sağlık Bakanlığı hastanelerinin yanı 
 sıra özel sektör ve üniversite hastanelerinin de dahil olacağını bildirdi.
         Dünyada olduğu gibi Türkiye&rsquo;de de ölümlerin üçte birinin kalp 
 hastalıklarından kaynaklandığını, bunun çok yüksek bir oran olduğunu ifade eden 
 Koç, &rsquo;&rsquo;Her yıl bin kişiden 4-5&rsquo;i, yani 390 bin kişi kalp hastalığına yakalanıyor, 
 bunların 90 bini yaşamını yitiriyor, geri kalanı kronik hasta olarak hayatını 
 sürdürüyor. Bugün 3 milyon 200 bin dolayında kalp hastası olduğunu tahmin 
 ediyoruz&rsquo;&rsquo; şeklinde konuştu.
         Öncelikli hedeflerinin kalp hastalıklarının önlenmesi olduğunu, bu 
 oranların azaltılması için koruyucu hekimliğe önem verdiklerini vurgulayan Koç, 
 bu önlemlere rağmen kalp hastalığına yakalananların tedavilerinin en iyi şekilde 
 yürütülmesinin sağlanacağını belirtti.