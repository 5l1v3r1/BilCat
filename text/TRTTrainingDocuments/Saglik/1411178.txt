Hastalık, kulakta tıkanıklık, işitme, çınlama ve deformasyona neden oluyor.

   Tedaviye geç kalınan ve kronik hale gelen orta kulak iltihabı, kalıcı sağırlığa neden olabiliyor.

         Uzmanlar, iltihabın etkisiyle kulak zarının delinmesi ile başlayan 
 hastalığın, bazen kulakta tıkanıklık, işitme azlığı, çınlama, zarda deformasyon, 
 kemikcik iletim mekanizmasında bozulma ile kendini gösterdiğini ve hastalığın 
 kronikleşmeye başladığında derecesi farklı olmak kaydıyla kesinlikle işitme 
 kaybına yol açtığı uyarısında bulunuyor.

         Gazi Üniversitesi (GÜ) Tıp Fakültesi Kulak Burun Boğaz Anabilim Dalı 
 Başkanı Prof. Dr. Suat Özbilen, orta kulak iltihabının viral ve bakteriyel enfeksiyon şeklinde olan ve genellikle üst 
 solunum yollarında bir enfeksiyonu takiben iltihap oluştuğunu söyledi.

      
         En yüksek risk grubunun doğumdan 2 yaşına gelinceye kadar geçen süreyi 
 kapsadığına dikkati çeken Özbilen, &rsquo;&rsquo;Çoçuk, yeni doğan bebek, immünolojik 
 gelişimini tamamlamadığı için enfeksiyona açıktır. Anatomi ve fizyolojinin tam 
 olgunlaşmaması, beslenme ve yaşam koşulları gibi çevresel faktörler de 
 etkilidir&rsquo;&rsquo; dedi.

         Özbilen, çocuğun ev ortamından çıkarak kreş, okul gibi kalabalığın içine 
 girdiği 2-6 yaş aralığının da orta risk grubuna girdiğini belirterek, orta kulak 
 iltihabının sonbahar, kış ve ilkbahar dönemlerinde daha sık görüldüğünü, 12 
 yaşına kadar çocuklara dikkat edilmesi gerektiği uyarısında bulundu.

         
         Hastalığın gelişiminde yaşam alanının, viral enfeksiyonun, yaşam 
 alanındaki çocuk sayısının birden fazla olmasının, çocuklardan birinin evde 
 diğerinin okula gidiyor olmasının riski artırdığına işaret eden Özbilen, 
 &rsquo;&rsquo;Ortamda sigara içilmesi, kötü hava şartları, yeterince anne sütü alınmaması da 
 önemli risk faktörlerini oluşturuyor&rsquo;&rsquo; diye konuştu.

        
   
         Kulak zarı delindiğinde, sorunun ortadan kalkmaması ve hekim takibi 
 yapılmaması halinde hastalıklı doku gelişerek kulak boşluğun içinde ya da kafa 
 içinde komplikasyonlara yol açabiliyor. İltihap beyne ulaşarak, beyin dokusunda 
 ve çevresinde çeşitli enfeksiyonlara ve apseye yol açabiliyor, ölümcül sonuçlar 
 doğurabiliyor.

         Kronik aşamada bu riskler daha da artıyor. Kemik eriyebiliyor ve iltihap 
 doğrudan beyne ulaşabiliyor.

         Bu aşamada ilaç tedavisi ve beraberinde cerrahi müdahale gerekiyor.
 
 Operasyonla gelişen dokunun bölgeden çıkarılarak, elde kalan dokularla kulak 
 yapısının tamir edilmesi gerekiyor. Hastalara, belli oranda işitme 
 kazandırılabiliyor.

         15-20 yaşına gelen bir çocuk hala tanı ve tedavi almadığında sorun 
 kaçınılmaz oluyor.
 Bu nedenle, sık sık kulağında problem olan çocukların düzenli 
 takipte olması gerekiyor.
 Çünkü, erişkinlikteki işitme kayıplarının çoğunun 
 gerekçesi, çocukluk çağında tedavi edilmemiş orta kulak iltihabından 
 kaynaklanıyor.