Ankara genelinde yapılan bir araştırmaya göre, kadınların büyük çoğunluğu doktora gitmek yerine, rahatsızlıklarına internetten çare arıyor.

Uzmanlarının, 3 bin 500 kadın üzerinde yaptığı çalışma, başkentli kadınların eğitim seviyesi farketmeksizin doktora gitmediğini ortaya çıkardı. 

Kadın Hastalıkları ve Doğum Uzmanı Operatör Doktor Gökçen Erdoğan, &quot;Sosyal ekonomik seviyesi yüksek olan yerledeki hastalar şunu yapıyor; bilgisayarımın başına geçiyorum yazıyorum, kadın kulüpleri çıkıyor, benim sorunum da aşağı yukarı aynı o ilacı alıp kullanıyorum.&quot; diyor.

Sosyo-ekonomik seviyesi düşük yerlerde ise sağlık; eş, çocuklar ve ev işlerinden sonra geliyor.  

Gökçen Erdoğan, &quot;20 ila  40 &rsquo;lı yaşlardaki kadınlarda adet düzensizliği, yumurtalık kistleri belirtileri, rahim ağzı kanserini ortaya çıkaran şikayetleri ile  ilgili konuştuk. Aşağı yukarı yüzde 70 kadında menopoz şikayetleri, terleme, sıkıntı sinirlilik artı depresyon o kadar yoğun ki&quot; diye konuştu.

Halbuki kadınların önemsiz gibi gördüğü bir çok belirti, rahim ağzı ve rahim kanserlerinin başlıca işaretleri olabiliyor: 
&quot;Sürekli akıntı, ilişki sonrası kanama, ara düzensiz kanamalar, adet düzensizlikleri kasık ağrıları olduğu zaman aman hanımlar Türkiye&rsquo;de çok sık rastlanılan kanserleri en azından ilerlemeden ilk döneminde yakalayalım. &quot;