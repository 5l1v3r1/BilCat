Akdeniz Üniversitesi Hastanesi'nde uygulanan, radyo frekans dalgaları ile ağrıya neden olan sinirlerin yakılarak devre dışı bırakılıyor.

 Antalya&rsquo;da, belindeki kireçlenme yüzünden adım atmakta güçlük çeken ve koltuk değnekleri yardımıyla yürüyebilen 73 yaşındaki hasta, Akdeniz Üniversitesi Hastanesi Algoloji Kliniğinde uygulanan, 
 radyo frekans dalgaları ile ağrıya neden olan sinirlerin yakılarak devre dışı bırakılması sayesinde sağlığına kavuştu.
         
Akdeniz Üniversitesi Hastanesinden yapılan yazılı açıklamaya göre, 
 Algoloji Kliniğinde bel ve boyun kireçlenmelerine bağlı ağrılar radyo frekans 
 yöntemiyle son buluyor. Lokal anesteziyle yarım saat süren işlemi yapan Akdeniz 
 Üniversitesi Hastanesi Başhekim Yardımcısı ve Algoloji (Ağrı Tedavisi) Kliniği 
 Öğretim Üyesi Üyesi Doç. Dr. Arif Yeğin, yöntemin Akdeniz Üniversitesi Hastanesi 
 Algoloji Kliniğinde başarıyla uygulandığını bildirdi.
         Yeğin, bel ağrısına bağlı yakınmaların nüfusun yüzde 80&rsquo;inde görüldüğünü, 
 radyo frekansı dalgası ile bel ve boyun kireçlenmelerini başarıyla tedavi 
 ettiklerini belirtti. Doç. Dr. Yeğin, &rsquo;&rsquo;Ağrıya neden olan sinirleri radyo frekans 
 yöntemiyle yakarak devre dışı bırakıyoruz. Bu şekilde hastalarımızın bel ve boyun 
 kireçlenmelerine bağlı ağrılardan kurtulması mümkün oluyor&rsquo;&rsquo; ifadesini
 kullandı.
         İşlemin lokal anestezi altında yapıldığını aktaran Yeğin, şunları 
 kaydetti:
         &rsquo;&rsquo;Ameliyathanede film görüntülemesi eşliğinde belli bölgeleri 
 uyuşturduktan sonra özel iğnelerle sinirlerin bulunduğu bölgeye girip, ağrıya 
 neden olan sinirlerin ucunu ısıtarak zedeliyoruz. Sinirlerin zedelenmesi, felç 
 veya fonksiyon kaybı gibi herhangi bir kalıcı sakatlığa sebep olmuyor. Bunlar 
 sadece kireçlenmiş eklemlerin ağrı duyusunu taşıyan sinirler. Bunların devre dışı 
 bırakılmasıyla hastalarımız ağrıdan rahatlıkla kurtulabilmektedirler.&rsquo;&rsquo;
         İşlemin 30 dakika sürdüğünü anlatan Doç. Dr. Arif Yeğin, uygulama 
 sonrasında hastanın hemen ayağa kalkabildiğini ifade etti. Uygulama yapılan 
 kişinin kısa süre hastanede gözlem altında tutulduktan sonra taburcu edildiğini 
 belirten Yeğin, bel ve boyun ağrısı şikayeti olan hastaları Akdeniz Üniversitesi 
 Hastanesi Algoloji Kliniğine beklediklerini vurguladı.