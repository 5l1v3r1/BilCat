Lokomat cihazı sayesinde bazı felçli hastalar yeniden yürümeye başladı.

Kocaeli&rsquo;deki özel bir hastanenin başhekimi Ertunga Öney, düzenlediği basın toplantısında, 2&rsquo;si merkezlerinde olmak üzere Türkiye&rsquo;de yalnızca 5 adet bulunan lokomat cihazının beyin felci (inme), omurilik yaralanması, beyin yaralanması, beyin ve omurilik tümörleri, spastik özürlü çocuklar, multiple skleroz (MS) hastalarının erken dönemde tedavisinde önemli rol oynadığını söyledi.
 
Cihazın sadece hastaların yürümesini sağlamak amacıyla kullanılmadığına işaret eden Öney, &rsquo;&rsquo;Oturamayan hastaların oturma dengesinin gelişmesinde, kasılmaları olan hastaların aşırı kasılmalarının hafiflemesine yardımcı oluyor. 
 
Cihaz ayrıca hastaların hareket etmesi nedeniyle oluşabilecek yatak yarası, kabızlık gibi bazı istenmeyen komplikasyonların oluşumlarını da ortadan kaldırıyor&rsquo;&rsquo; diye konuştu.
 
Her hastada oluşan hasara bağlı olarak seans sayısının değişiklik gösterdiğine değinen Öney, bir hastanın ortalama 10 seansta tekrar yürüyüp yürüyemeyeceğinin ortaya çıktığını, yaklaşık bir aydır kullandıkları cihaz sayesinde 15 felçli hastadan 13&rsquo;ünün yürümeye başladığını, diğer 2 hastanın tedavi sürecinin ise devam ettiğini kaydetti.
 
Tedavinin ardından sağlığına kavuşan Mevlüt İrican ise yaklaşık bir yıl önce beyin kanaması geçirdiğini, 10 ay önce taburcu olduğunu, son bir aydır gördüğü tedaviyle de eskisine yakın şekilde yürüyebildiğini söyledi.