Ankara Gazi Üniversitesi Hastanesi'nde, solunum cihazına bağlı olarak tedavi gören 5 çocuğun iki dakika arayla kalbinin durduğu iddia edildi.

     Ankara Gazi Üniversitesi Hastanesi&rsquo;nde, solunum cihazına bağlı olarak tedavi gören 5 çocuğun iki dakika arayla kalbinin durduğu belirtildi. 

     Çocuklardan dördünün acil müdahale ile hayata döndürüldüğü, ancak 2 yaşındaki bir çocuğun kurtarılamadığı öğrenildi.

     Ölen çocuğun ailesi solunum cihazlarının bozuk olduğunu ileri sürüyor.

     Hastane Başhekimi Peyami Cinaz ise zaten hayatını kaybeden çocuğun doğumsal beyin hastalığı olduğunu ve ölümünün beklendiğini yoğun çabalarla bugüne kadar yaşatıldığını belirtti.

     Cinaz, kalbi duran diğer dört çocukla ilgili olarak da çocukların zaten solunum hastalıkları sebebiyle  yoğun bakımda tedavi gördüklerini ve solunumda aksamaların normal olduğunu dile getirdi.

     Hastane Başhekimi Cinaz konuda ihmal olmadığı için soruşturma açılmasının gerekli olmadığını sözlerine ekledi.