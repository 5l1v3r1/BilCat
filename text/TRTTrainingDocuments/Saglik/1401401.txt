Yapılan bir araştırmaya göre, uyumadan önce vakit geçirilen ortamlardaki ışık durumu, melatonin seviyesini dolayısıyla uyku kalitesini etkiliyor...

Evde ışıkları açmak bir nevi hormon üretiminde şalterleri kapatıyor...

Araştırmaya katılan 116 kişi 5 günü bir odada geçirdi ve 16 saat uyanık kalıp, 8 saat uyudu...

116 kişi ilk aşamada, uyanık oldukları 16 saat boyunca aynı seviyede yapay ışığa maruz bırakıldılar.

Daha sonra ise bu süre 8 saatle sınırlandı ve kalan 8 saatte, oda daha loş hale getirildi.

Araştırmacılar bu ikinci 8 saatlik sürede melatonin salgısının arttığını saptadı.

Araştırma ekibinden Doktor Joshua Gooley, aydınlatmanın melatonin seviyesini ciddi anlamda baskı altına aldığını belirlediklerini kaydetti.

Gooley bunun uyku kalitesini düşürmenin yanı sıra, vücudun sıcaklık, kan basıncı ve şeker seviyesini ayarlama becerisini de olumsuz etkileyebileceğini belirtti.

Melatonin seviyesinin azalmasının bazı kanser türlerine ve diyabete zemin hazırlama riski olduğunu hatırlatan Gooley, bulgularının vardiya usulü çalışan insanlar açısından önemli sonuçları olabileceğini söyledi.

Vardiya usulü çalışan insanlarda melatonin seviyesinin düştüğünü ortaya çıkaran araştırmanın, vardiya usulünün sona erdirilmesi yönünde bir baskı aracı olabileceği tahmin ediliyor.