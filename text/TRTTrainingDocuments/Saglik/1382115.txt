Uzmanlar günde 7 saat uyumayı tavsiye ediyor. Peki her şeyin fazlası zarar sözü uyku için de gerçerli mi? 



Yapılan yeni araştırma günde 10 saat ve daha fazla uyuyan kadınların 7 saat uyuyanlara göre yüzde 55 daha fazla felç riski taşıdıklarını gösterdi.

Özellikle kadınlar sabahları birkaç saat daha fazla uyumak istediklerinde bir kez daha düşünmeli.

ANI&rsquo;nin haberine göre uzmanlar 1986&rsquo;dan başlayarak daha önce felç geçirmemiş 69 bin 794 kadının uyku düzenini inceledi. 

Bu sürede 2 bin 303 felç vakası gözlendi. Tüm grubun ortalama uyku süresinin 7 saat olduğu belirlendi.

Araştırmacılar felç riskinin 7 saat uyuyan kadınlarda en az görüldüğünü ortaya çıkardı.

6 saat ve daha az uyuyan kadınlarda da riskin artmadığı gözlenirken, 10 saat ve daha fazla uyuyanlarda ise- diğer şartlar kontrol altına alındığında- felç riskinin yüzde 55 arttığı belirlendi.