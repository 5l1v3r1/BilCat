Boğaz iltihabı ve sonrasında gelişen kalp kası iltihabı nedeniyle tedavi gören bir kişi hayatını kaybedince Ankara'da difteri takibi başladı.

     Boğaz iltihabı ve sonrasında gelişen kalp kası iltihabı nedeniyle tedavi görürken hayatını kaybeden 35 yaşındaki bir kadın  hastaya yapılan tahliller sonucu difteri ön tanısı konuldu. 

Sağlık Bakanlığı&rsquo;ndan yapılan açıklamaya göre;  hayatını kaybeden kadın hastadan alınan numuneler,  Refik Saydam Hıfzıssıhha Merkezi Laboratuarları&rsquo;nda incelendi. 

     Difteri ön tanısının teyidi için hastaya ait çeşitli doku numunelerinden ileri tetkik ve analizler yapılıyor. 

     Açıklamada, hasta ile temas eden hastane personeli ve hastanın ailesi ile yakın çevresinin de takibe alındığı belirtildi.   Yakın teması olan herkese birer doz difteri aşısı yapıldı.