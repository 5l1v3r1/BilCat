Çayı ile ünlü Çin'de kahve, giderek orta gelirli insanların gözdesi haline geliyor. Artık kahve, Çin'de de yetişiyor.

     Çin&rsquo;de kahvenin giderek kentli orta sınıf arasında gözde bir içecek hale gelmesi, ülkede yeni bir sektör yarattı.

     Ülkenin en yoksul bölgelerinden Yunnan vilayetinde kahve çiftlikleri kuruldu.

      Kahve üretimi sayesinde, Yunnan vilayetinde lüks sayılabilecek gıda ürünleri de, artık etin tadını unutanların sofralarında daha sık boy gösteriyor. Kahve yetiştiren aileleler, artık daha iyi beslenebildiklerini, yoksulluk günlerinin geride kaldığını söylüyor.

     Çinli yetkililer de, Yunnan&rsquo;da kahve üretimini 2020 yılına kadar 2 katına çıkarmayı, toprağın iyileştirilmesi ve köylülerin eğitilmesi için 400 milyon dolar yatırım yapmayı planlıyor.

Kahve Kültürü Oluşmaya Başladı

     Kahve, bölgede kültürel havayı da değiştirdi. 

     Yunnan, Çin&rsquo;in ilk uluslararası kahve kültürü festivaline de evsahipliği yaptı.
 


     Çin&rsquo;de yeni gelişen kahve üretimi yapan şirketler de gelişmelerden çok memnun.

     
     Kahve toplayan ve işleyen şirketlerde yüzlerce kişi çalışıyor.

     Çin&rsquo;de kahve çiftlikleri, kırsal kesim ile kentler arasındaki gelir uçurumunun da kapanması yönünde bir araç olarak görülüyor.