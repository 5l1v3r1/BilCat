Ülkede kargaşa ve güvenlik boşluğu sürerken dikkatler, sosyal sıkıntıların yaşandığı diğer Arap ülkelerinde. 


Arap ülkelerinde Yasemin Devrimi ile birlikte patlak veren toplumsal muhalefet Tunus&rsquo;tan sonra Mısır&rsquo;da yoğunlaştı.

 Protesto gösterileri, 1981&rsquo;den bu yana ülkeyi demir yumrukla yöneten 82 yaşındaki Hüsnü Mübarek&rsquo;i taviz vermeye zorluyor.

 Olayların alacağı hâlin, Devlet Başkanı Hüsnü Mübarek ve ordunun kararlarına bağlı olduğu bildiriliyor. 

 Kişi başına düşen milli gelir ortalaması Mısır&rsquo;da 800 dolar civarında.

 Nüfusun yüzde 40&rsquo;ı yoksulluk  sınırı altında; yani günlük 2 dolarla yaşıyor. Yüzde 5&rsquo;i ise akşam yemeği için Paris&rsquo;e gidecek kadar zengin...

 Mübarek, halkını &quot;açlıkla&quot; terbiye etmekle, edemediklerini de yıllarca mahkeme önüne çıkartmadan cezaevlerine atarak terbiye etmekle suçlanıyor.

  Hem Tunus&rsquo;ta hem de Mısır&rsquo;daki ayaklanmaların ortak paydası ise, üniversite diplomasına rağmen iş bulamayan, geleceklerinden umutsuz gençler...

 Mısır, tıpkı Tunus gibi Amerika Birleşik Devletleri ve Avrupa Birliği&rsquo;nin bölgedeki sıkı ortağı konumunda. 

 Kahire hem Filistinlilerle İsrailliler arasında arabuluculuk yapıyor, hem de kontrol mekanizmasıyla Hamas gibi İsrail karşıtı örgütlerin güçlenmesini önlüyordu.

 Diğer Arap ülkelerinin aksine, Mısır&rsquo;ın İsrail ile diplomatik ilişkileri bulunuyor. 

 Mısır ve Suudi Arabistan ile birlikte, Amerika Birleşik Devletleri&rsquo;nin Ortadoğu&rsquo;daki en yakın müttefiki olan İsrail de gelişmeleri kaygıyla izliyor.

 Bazı siyasi gözlemcilere göre Tunus&rsquo;la birlikte Akdeniz&rsquo;in güneyindeki ülkelerin taşıyıcısı konumuna gelen Mısır&rsquo;da Ortadoğu&rsquo;nun geleceği belirleniyor.

 Göstericiler, öfkelerini işsizliğe, otoriter iktidarlara, insanca yaşam ve adalet eksikliğine yöneltiyor. 

 Bu da açıkça modern Ortadoğu tarihinde ani ve köklü bir değişim anlamına geliyor. 

  Arap ülkelerindeki sosyal, kültürel, siyasi ve ekonomik yapıların birbirine çok benzediğine dikkat çeken eden uzmanlar, Doğu Avrupa&rsquo;daki ülkeler, nasıl diğerlerini tetiklediyse aynı şekilde birbirine yakın siyasal rejimlere sahip Arap ülkelerinin de birbirini etkileme olasılığının oldukça yüksek olduğunu belirtiyorlar.