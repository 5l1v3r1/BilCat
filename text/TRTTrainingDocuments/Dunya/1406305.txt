Amerikan gizli belgelerini yayınlayarak dünya gündemini sarsan Wikileaks internet sitesi, şu ana kadar elindeki belgelerin sadece % 1'ini açıkladı.


       Wikileaks, şimdiye kadar elindeki 251 bin 857 belgeden 2 bin 658&rsquo;ini açıkladı.

       Gizli belgelerin açıklanmasına ilişkin görüşler ise farklı...

       Bazıları, uluslararası ilişkilerdeki sır perdesinin kalktığını ve Amerikan diplomasisinin zor durumda kaldığını söylerken bazıları da yeni gerginliklerin ortaya çıkacağı ya da mevcut gerginliklerin tırmanacağı yorumunu yapıyor.

        En fazla dikkat çeken belgeler arasında Arap ülkelerinin İran&rsquo;a saldırı düzenlenmesi için lobi çalışması yapması, Çin&rsquo;in müttefiki Kuzey Kore&rsquo;nin çökmesi için planlar hazırlamasına ilişkin olanlar bulunuyor.

        Amerika Birleşik Devletleri Dışişleri Bakanı Hillary Clinton&rsquo;ın Amerikalı diplomatlara, yabancı meslektaşlarının bilgisayar şifrelerini, parmak izlerini hatta DNA&rsquo;larını toplaması yolunda talimat vermesine ilişkin belgeler de en fazla ses getirenler arasında...

        İsrailli yetkililerin konuşmalarına ilişkin bir belgede, kamuoyu önünde Gazze&rsquo;ye yönelik ablukanın sadece Hamas&rsquo;ı hedef aldığını söyleyen İsrailli yetkililerin, kapalı kapılar ardında amaçlarının Gazze ekonomisini çökmenin eşiğinde tutmak olduğunu açıkça dile getirdikleri kaydediliyor.

        Dev bir gizli belge arşivi üzerinde oturan Wikileaks&rsquo;in kurucusu Julian Assange, belgelerin yayınlanmasını hızlandıracağını söyledi.

İsviçre&rsquo;deki Gizli Hesapları Teslim Eden Bankacı Tutuklandı
Bu arada, Wikileaks sitesine İsviçre&rsquo;deki bir bankanın 2 bin mudisine ait gizli hesapla ilgili bilgileri veren İsviçreli eski bankacı Rudlof Elmer tutuklandı.

İsviçre&rsquo;nin ATS ajansının haberine göre, Elmer&rsquo;in avukatı Ganden Tethong Blattner, Julius Baer bankasının Caiman adaları şubesinin eski sorumlusu olan müvekkilinin, kanıtları imha riski ve suçluluğundan kuvvetli kuşku duyulması dolayısıyla önceki gün tutuklandığını belirtti.

Avukat, gizli hesaplarla ilgili bilgileri Wikileaks&rsquo;e verdiği için tutuklanan Elmer&rsquo;in, Zürih Kanton Mahkemesinin kararını temyize götüreceğini bildirdi.

2002&rsquo;de görevinden alınan 55 yaşındaki eski bankacı, geçen çarşamba Zürih&rsquo;te görülen ilk duruşmada, bankacılık sırlarının gizliliğini birden fazla kez ihlal ettiği gerekçesiyle tecilli para cezasına çarptırılmış, duruşmadan çıkışında Zürih polisi tarafından bir kez daha gözaltına alınmıştı.

Elmer, Wikileaks sitesinin kurucusu Julian Assange&rsquo;a geçen hafta 2 bin kişi ve şirkete ait gizli hesapla ilgili bilgilerin bulunduğu iki CD teslim etmişti.

Wikileaks, bu belgelerin iki hafta içinde yayınlanabileceğini açıkladı.