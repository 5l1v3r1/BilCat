Rum lider Hristofyas, Apoel-Pınar Karşıyaka basketbol maçında saldırı düzenleyen ırkçıların arkasında Başpiskopos'un bulunduğunu açıkladı.

Konuya ilişkin olarak Rum Ulusal Konseyi&rsquo;nin son toplantısında sert tartışmalar yaşandı. 

Rum basınına göre, Dimitris Hristofyas, Rum tarafında faaliyet gösteren ve aşırı milliyetçi çizgisiyle tanınan ELAM örgütü ve Kıbrıslı Türklere Rum tarafında yapılan saldırılara değinerek, ELAM&rsquo;ı finanse edenin Başpiskopos 2&rsquo;nci Hrisostomos olduğunu açıkladı. 

Pınar Karşıyaka basketbol takımın Rum tarafında Apoel takımıyla oynadığı maçta yaşanan olayların gündeme gelmesiyle başlayan tartışmada, Demokratik Parti (DİKO) ve Rum Meclisi Başkanı Marios Karoyan, Başpiskoposu savunmaya çalıştı.

&quot;2&rsquo;nci Hrisostomos&rsquo;un kendisine ELAM&rsquo;la hiç bir ilişkisi olmadığını&quot; söylediğini aktaran Karoyan&rsquo;a yanıt veren Hristofyas, &quot;bunun doğru olmadığını, elinde bilgilerin bulunduğunu&quot; söyledi.

&quot;ELAM üyelerinin boya tabancalarıyla askeri talimler yaptığını&quot; vurgulayan Hristofyas, &quot;Irkçılık olaylarında artış yaşandığını, Güney Kıbrıs&rsquo;ta alışveriş yapan Kıbrıslı Türklerin araçlarının tahrip edildiğini ve Güney Kıbrıs&rsquo;ta ikamet eden bir Kıbrıslı Türkün bıçaklandığını&quot; da kaydetti.