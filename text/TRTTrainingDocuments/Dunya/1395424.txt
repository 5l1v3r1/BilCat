Bir aydır işsizlik, yoksulluk ve yolsuzluğun protesto edildiği Tunus'ta çıkan çatışmalarda ölenlerin sayısı 25'e yükseldi. 



Olaylar, sokağa çıkma yasağına rağmen başkent Tunus&rsquo;un merkezine sıçradı. 

Gece sokağa çıkma yasağına aldırmayan göstericiler, polise ve çevredeki binalara saldırdı. Son çatışmalarda en az 1 kişinin vurularak öldürüldüğü bildiriliyor.

Polisin müdahelede yetersiz kalması üzerine askeri birliklerden yardım istendi. Zırhlı araçlar sokaklarda devriye geziyor.

Devlet Başkanı Zeynel Abidin bin Ali&rsquo;nin içişleri bakanını görevden almasına ve gözaltındakilerin hepsinin serbest bırakılması talimatını vermesine rağmen çatışma ve gösterilerin ülke genelinde yayılmaya devam ettiği bildiriliyor.

Olayların başladığı Sidi Buzid kentinde 10 bine yakın kişinin yürüyüş yaptı. İşsizlik ve yoksullukla mücadele sloganlarına ifade özgürlüğü, toplanma özgürlüğü gibi talepler ekleniyor. 

Bir türlü kontrol edilemeyen gösterilerin 23 yıllık Zeynel Abidin bin Ali iktidarı için ilk kez çok ciddi bir risk haline dönüştüğü belirtiliyor.
                    				İlgili Haberler
				
					Clinton'dan Araplara Tarihi Uyarı
					"Türkiye ve İran Bölgenin Yeni Hakimi"