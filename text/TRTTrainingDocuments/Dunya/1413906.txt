Avustralya'nın doğusu sel felaketinin ardından bu sefer de tayfunlarla boğuşurken, ülkenin güneyinde rekor sıcaklıklar yaşanıyor.

 Sydney ve çevresinde sıcaklıklar 40 derecenin üzerine çıktı. Meteoroloji yetkilileri, bölgede sıcaklığın yıllardır bu seviyeye yükselmediğini bildirdi.

 Avustralyalılar kendilerini akın akın denizlere atarken, hayvanat bahçelerinde filler havuzlarda serinledi.
 Hayvanları serinletmek için havuzlara buz parçacıkları atıldı.

  Avustralya&rsquo;nın doğusunda sel altında bulunan Queenslan eyaletinde ise, art arda tayfun paniği yaşıyor.

Antony tayfunu eyalette ağaçların kökünden sökülmesine, elektrik direklerinin devrilmesine yol açtıktan sonra yavaşlayarak saatteki hızı 80 kilometreyi bulan fırtınaya dönüştü.

 Queenslandlıları asıl birkaç gün içinde Avustralya kıyılarına ulaşması beklenen Yasi tayfunu korkutuyor.

 Saatteki hızının 250 kilometreye çıkması beklenen tayfun yüzünden limanlar kapatıldı, kıyı bölgelerdeki insanlar iç kesimlere tahliye edildi. 

 Uzmanlar, yaklaşan Yasi tayfununu, 2005 yılında Amerika&rsquo;da New Orleans kentini yerle bir eden Katrina tayfunu ile kıyaslıyor. 

  Quensland, geçen ay tarihinin en büyük sel felaketlerinden birini yaşamış, 35 kişinin öldüğü sellerde ülkenin ekonomisi ağır darbe almıştı.