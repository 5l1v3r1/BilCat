Avustralya'nın üçüncü büyük kenti "savaş alanına" döndü, Brezilya'da 350 kişiden fazla ölü var. 



Avustralya&rsquo;nın Queensland eyaleti tarihinin en büyük doğal felaketini yaşıyor. Eyalet Başbakanı Anna Bligh, sel suları altında kalan Brisbane kentinin &quot;savaş alanını&quot; andırdığını söyledi.

Bligh, tarım ve madencilik eyaleti Queensland&rsquo;in dörtte üçünün yani Güney Afrika büyüklüğündeki bir alanın felaket bölgesi olduğunu ifade etti.

Queensland eyaletinde en az 19 kişinin öldüğü, 61 kişinin de kayıp olduğu belirtiliyor.

Avustralya&rsquo;da yetkililer, gelecek haftalarda yeni bir ciddi sel riski olabileceği konusunda uyarıyorlar. Ülkede taşan barajların eski seviyelerine kadar boşaltılmasınınsa bir hafta alacağı kaydediliyor.

Queensland&rsquo;de geçen ay başlayan sellerin yol açtığı hasarın 6 milyar doları bulacağı ve gayri safi milli hasılanın yüzde 1 oranında azalmasına neden olacağı belirtiliyor. 

Brezilya&rsquo;da Can Pazarı... 

Brezilya&rsquo;nın güneydoğusundaki sel ve toprak kaymalarında ölü sayısı 350&rsquo;yi geçti. Ölümlerin hepsi Nova Friburgo, Teresopolis ve Petropolis adlı dağ kasabalarında meydana geldi. 

Rio de Janeiro&rsquo;nun kuzeyindeki bölgede arama kurtarma çalışmaları helikopterlerin de katılımıyla sürüyor ancak çamur deryasının altında canlı olduğu tahmin edilmiyor. 


Sri Lanka&rsquo;da Bir Milyon Kişi Etkilendi  

Mevsimsel yağışların normalin üzerinde olması Sri Lanka&rsquo;da da felakete davetiye çıkarıyor. 

Yaklaşık 1 milyon kişinin sellerden etkilendiği kaydediliyor. 

Sadece Batticaloa bölgesinde, yarım milyon insan evlerini terketmek zorunda kaldı.

Yetkililer, şimdiye dek 23 kişinin öldüğünü söylüyor.

Yağışların şimdilik durduğu ancak sel sularının hala yükselmekte olduğu ve bir çok köy ve kasabaya ulaşılamadığı açıklandı.

30 binden fazla asker ve polis, gıda ve diğer ihtiyaç malzemelerini dağıtmak için sellerden etkilenen yerlere konuşlandırıldı.

Temiz su eksikliği ilerleyen günlerde salgın hastalıkların kapıda olduğunu gösteriyor. 

Sri Lanka hükümeti her türlü bağış ve yardıma açık olduğunu duyurdu. 

                    				İlgili Haberler
				
					Sel Otomobilleri Yuttu