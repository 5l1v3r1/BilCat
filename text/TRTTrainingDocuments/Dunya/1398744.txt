Yoksulluk ve fiyat artışları parlamento önünde protesto edildi.



        Başkent Amman&rsquo;da göstericilerin oluşturduğu yaklaşık bin kişilik grup, yoksulların durumunu kötüleştirmekle suçladıkları serbest piyasa reformlarını ve fiyatlardaki artışı protesto etmek için parlamento binası önünde gösteri düzenledi.

     7 milyon nüfuslu ülkede etkili müslüman birliklerinin düzenlediği gösteride, Başbakan Samir Rifai hükümetinin devrilmesi çağrısı yapıldı ve Tunus örneği gösterildi.

     Ürdün Müslüman Kardeşleri&rsquo;nin lideri Şeyh Hammam Said, &rsquo;&rsquo;Zorbalık ve  adaletsizliğe karşı birlik olan Tunuslular, tüm Arap halkları için bir örnek&rsquo;&rsquo;  derken, gösteri yapan kalabalık tekbir getirdi.

     &rsquo;&rsquo;Devletin parasının çalındığı&rsquo;&rsquo; ve &rsquo;&rsquo;yolsuzluğun şahlandığı&rsquo;&rsquo; yönünde sloganlar yazılı pankartlar taşıyan göstericiler, hayat pahalılığını kınadı.

     Ürdün&rsquo;de önceki gün başkent Amman ile Karak, İrbid ve Diban kentlerinde de benzer gösteriler düzenlenmişti.