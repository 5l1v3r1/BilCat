İngiliz hükümeti, Kur'an yakmak isteyen Amerikalı rahip Terry Jones'un ülkeye girişine izin vermedi.

İngiltere İçişleri Bakanlığı Sözcüsü, Jones&rsquo;un yaptığı sayısız açıklamanın, &quot;kabul edilemez karakterde bir kişi&quot; olduğunu kanıtladığını söyledi. 
Sözcü ayrıca, hükümetin kamu yararına ters düşen birinin ülkeye girişine istekli olmayacağını aktardı.

Terry Jones geçen yıl 11 Eylül saldırılarının yıldönümünde Kur&rsquo;an yakma eylemi planladığını açıklamış ve uluslararası tartışmalara neden olmuştu. 

Tepkiler üzerine bu planından vazgeçen rahip Jones, aşırı sağ görüşteki grupların daveti üzerine İngiltere&rsquo;ye gideceğini açıklamıştı.

Jones, şubat ayında İngiltere&rsquo;nin Luton kentinde İslam üzerine bir konuşma yapacağını bildirmişti.

Terry Jones, İngiliz Savunma Birliği (EDL) adlı grubun &quot;İngiltere ve Avrupa&rsquo;nın İslamlaştırılmasını&quot; protesto için düzenleyeceği bir mitingde, kalabalığa hitap edecekti.

2009 yılında kurulan EDL amacını, &quot;Şeriat yasalarının ve aşırılık yanlısı İslamcılığın İngiltere&rsquo;de yayılmasını önlemek&quot; olarak açıklıyor.

Jones İngiliz İçişleri Bakanlığı&rsquo;nın kararının ardından BBC 4 radyosuna yaptığı açıklamada, &quot;kararın kendisini şaşırttığını&quot; ifade ederek, Müslümanlığa ve Müslümanlara karşı olmadığını savundu.

İngiltere&rsquo;de hükümet, kamu güvenliğe tehdit oluşturduğu düşünülen kişilerin ülkeye girişine izin vermeyebiliyor.