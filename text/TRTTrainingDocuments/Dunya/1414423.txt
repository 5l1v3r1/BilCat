Avrupa Birliği, Belarus Devlet Başkanı Aleksandr Lukaşenko'nun mal varlıklarını dondurdu ve vize yasağı getirdi.

Belarus&rsquo;ta, Aralık ayında yapılan Devlet Başkanlığı seçimini protesto edenlere karşı şiddet kullanılması uluslararası tepki doğurdu. 

Brüksel&rsquo;de toplanan Avrupa birliği dışişleri bakanları, Lukaşenko ile birlikte yaklaşık 150 üst düzey yöneticinin mal varlıklarını dondurarak vize yasağı getirdi. 

Bakanlar ayrıca Lukaşenko&rsquo;dan 19 Aralık&rsquo;ta yapılan seçim ardından gözaltına alınanların serbest bırakılmasını ve demokratik güçler üzerindeki baskı politikasının durdurulmasını talep etti.
ABD&rsquo;den de Mali Yaptırım 
Amerika Birleşik Devletleri de, Belarus&rsquo;a yönelik yeni mali yaptırımlar ile seyahat kısıtlamaları açıkladı.

Bu çerçevede, Belarus&rsquo;un devlet kontrolündeki en büyük petro-kimya şirketi ile iş yapılmasına imkan veren düzenleme iptal ediliyor.

Belarus Dışişleri Bakanlığı ise içişlerine müdahale edildiği açıklamasında bulundu.