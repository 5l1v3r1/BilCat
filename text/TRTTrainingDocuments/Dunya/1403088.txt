Cenevre'de Kuzey Kıbrıs Türk Cumhuriyeti ve Rum tarafını biraraya getirecek toplantı öncesi görüşme trafiği hız kazandı.

Dışişleri Bakanı Ahmet Davutoğlu, Birleşmiş Milletler Genel Sekreteri Ban-Ki-Moon&rsquo;un Kıbrıs Özel Danışmanı Alexander Downer ile biraraya geldi. 

İstanbul&rsquo;da gerçekleşen görüşmede, Cenevre buluşması öncesi durum değerlendirmesi yapıldı. 

     Alexander Downer, Ada&rsquo;daki temasları sırasında edindiği izlenimi Türkiye ile paylaşırken, Dışişleri Bakanı Ahmet Davutoğlu, Ankara&rsquo;nın beklentilerini anlattı.
     
     Ada&rsquo;da kalıcı barış için kapsamlı çözüm isteyen Türkiye, görüşme sürecine destek veriyor.
     Dışişleri Bakanı Ahmet Davutoğlu da, Cenevre görüşmelerinin olumlu geçmesi ve sonuçlanması yönünde temennisini dile getirdi.
     Davutoğlu-Downer görüşmesinde, Almanya Başbakanı Merkel&rsquo;in tepki çeken Kıbrıs açıklamaları da gündeme geldi.
     Merkel, Türk tarafını çözümsüzlükle suçlarken, Rumları öven açıklamalar yapmıştı.