Barack  Obama, Mısır hükümeti ile halkı arasında diyalog kurulması çağrısında bulundu ve göstericilere karşı şiddet kullanılmamasını istedi. 

 
 Amerika Birleşik Devletleri, Mısır&rsquo;da yaşanan gelişmeleri yakından takip ediyor.
    
  Başkan Barack Obama, Mısır Cumhurbaşkanı ile yarım saat süren telefon görüşmesinin ardından açıklama yaptı.
 
        Obama, Mısır&rsquo;da hükümet ile halk arasında diyalog kurulması çağrısında bulundu ve göstericilere karşı şiddet kullanılmasından kaçınılmasını istedi.
 
        Mısır halkının beklediği siyasi, sosyal ve ekonomik reformların gerçekleştirilmesinin önemine vurgu yapan Obama, Mısır&rsquo;da yaşanan gelişmelerin fırsata dönüştürülmesi gerektiğini ifade etti.       
 
         Obama, Mısır halkının herkes gibi daha fazla adalet ve özgürlük istediğini belirterek, &quot;Zor günler olacak. Ancak Mısır&rsquo;ın yanında olacağız &quot; dedi.
 
         Kahire ziyaretindeki konuşmasına atıfta bulunan Amerika Birleşik Devletleri Başkanı, hükümetlerin halkın rızasına dayalı olması gerektiğinin altını çizdi.  
 
        Obama, Mısır&rsquo;da İnternet erişimine yönelik kısıtlamaların kaldırılması çağırsında da bulundu.
 
        Amerikan yönetimi, Mısır&rsquo;da olayların sürmesi halinde bu ülkeye yapılan 1 buçuk milyar dolarlık ekonomik yardımı gözden geçireceğini açıklamıştı.