İsrail Savunma Bakanı Barak, İşçi Partisi'nden ayrılıp yeni bir parti kurma kararı aldı.

Savunma Bakanı Ehud Barak, koalisyon ortağı İşçi Partisi&rsquo;nin liderliğinden ayrılıp, yeni bir parti kuracağını açıkladı.

Barak, kuracağı yeni partisinin ismini &quot;Bağımsızlık&quot; olarak açıkladı, merkezde, siyonist ve demokrat olacaklarını söyledi. Barak ile 4 arkadaşının hükümette kalması bekleniyor. Sanayi Bakanı Ben Eliezer ise yeni partide yer almıyor. 

Yeni partiye katılmayacak 8 İşçi Partili milletvekilinin hükümete desteği çekip çekmeyecekleri henüz belli olmadı.

8 milletvekilinin desteklememesi halinde bile, Netanyahu hükümetinin düşme tehlikesi bulunmuyor. Koalisyonun 120 üyeli parlamentodaki çoğunluğu, yeni durumda, 66 milletvekiline düşecek.

İşçi Partili bazı milletvekilleri, bir süredir hükümetten ayrılması ve partinin daha sol politikalar izlemesi için Barak&rsquo;a baskı yapıyordu.