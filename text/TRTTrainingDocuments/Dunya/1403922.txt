Gazze Şeridi'ni ziyaret eden Fransa Dışişleri Bakanı Alliot-Marie'nin başından yaralandığı öne sürüldü ancak bu bilgi daha sonra yalanlandı.




Fransız Bakana Filistinlilerin tepkisinin nedeni ise İsrail devlet radyosunun yayını... 

Radyonun Arapça yayınında &quot;İsrail askeri Gilad Şalit&rsquo;in kaçırılması savaş suçudur&quot; şeklindeki sözler Gazze&rsquo;yi ziyaretinden hemen önce Alliot-Marie&rsquo;ye atfedildi. 

Kasım ayında göreve başlamasından bu yana bölgeyi ilk kez ziyaret eden Fransa Dışişleri Bakanı&rsquo;nı öfkeli bir kalabalık karşıladı. 

Yaptığı konuşmalarda İsrail&rsquo;e Gazze ablukasını kaldırma çağrısında da bulunan bakana, kendisine atfedilen sözler nedeniyle Filistinliler büyük tepki gösterdi. 

Kimileri Fransız bakanın arabasını yumruklandı, kimileri aracın üzerine çıktı. Bazı Filistinliler de Michele Alliot-Marie&rsquo;ye ayakkabı fırlattı. 

Tepkiler, Bakanın, Fransız hükümetinin sağladığı kaynaklarla yenilen Al Quds hastanesini ziyareti sırasında da sürdü. 

Kısa bir süre sonra Fransa Dışişleri Bakanı Michele Alliot-Marie&rsquo;nin yaralandığı doğrultusunda haberler geldi. 

İlk aşamada Fransız bakanın başından yaralandığı ve hastaneye kaldırıldığı bildirildi. 

Ancak kısa bir süre sonra bu haber yalanlandı. Hastane, yetkilileri daha önce yapılan açıklamayı düzelterek, Fransız bakanın olayda yara almadığını duyurdu.