Wikileaks belgelerine göre, ABD, Balyoz operasyonu tutuklamalarının "beklenmedik bir askeyi tepkiyi tetiklemesinden" kaygılandı.

İngiliz Guardian gazetesi, Amerikalı diplomatların Dışişleri Bakanlığı&rsquo;yla iç yazışmalarından sızdırdığı Türkiye&rsquo;ye ilişkin bir iç yazışmaya yer verdi.

Buna göre Amerikalı diplomatlar geçen yıl Balyoz operasyonu sırasında önde gelen askeri yetkililerin tutuklanmasının, &quot;beklenmedik bir askeri tepkiyi&quot; tetikleyebileceğinden kaygılandı.

&quot;Balyoz Darbe Planı&quot; kapsamında 200 kadar emekli ve muvazzaf komutan ve subay, hükümeti devirmeyi planladıkları iddiasıyla yargılanmaya başlamıştı.

Gazetenin Wikileaks belgelerine dayandırarak yayımladığı iç yazışma, dönemin Türkiye&rsquo;deki Amerikan büyükelçisi James Jeffrey tarafından &quot;gizli&quot; olarak sınıflandırılmış...

İç yazışmada, &quot;Bazı bilgili büyükelçilik yetkilileri, bu son adımı bir tür beklenmedik askeri tepkiyi tetikleyebilecek çok daha ciddi bir provokasyon olarak görüyor. Göreceğiz&quot; deniyor.

BBC ve diğer yayın kuruluşlarının geniş yer verdiği yazışmada, Ergenekon olaylarına ilişkin &quot;ateş olmayan yerden duman çıkmaz&quot; yorumuna da yer veriliyor. 

Amerikalı diplomatların yazışmasında, &quot;Ordunun belli ki gerekli gördüğünde siyasi olaylara müdahale planları var ve bunu halkın referandumla onayladığı 1982 anayasasına dayandırabilir. Bu anayasa, orduya demokratik hükümetlerin Atatürk ilkelerine bağlılığını denetlemeye yönelik kilit bir rol veriyor. Bu, ordu ve bürokrasiyle yargıdaki müttefiklerince tanımlanan bir rol&quot; yorumu dikkat çekiyor. 

&quot;Küçük Düşürüldüler&quot; 

Yazışmada, &quot;Başbakan Recep Tayyip Erdoğan&rsquo;ın askerin tavrını lehine değerlendirdiği&quot; de belirtilerek, e-muhtıranın sandıktaki yansımalarına işaret ediliyor. Yorum şöyle sürüyor: 

&quot;ABD&rsquo;de olsa savcı ya da dedektif söz konusu generalleri ziyaret ederdi. Karakola çağrılır, hakları okunurdu. Suçlamalar, tutuklamalar, gözaltılar ancak çok güçlü kanıtlar ve davanın mahkemede kazanılacağı yolunda sağlam bir kanaatin oluşması ardından yapılırdı. Burada ise öyle değil. Bilgi sahibi olduğundan şüphelenilen herkes, otomatik silahlı polislerin önünde sürüklendi, medya tarafından küçük düşürüldü.&quot;