Fok balıklarının katliamı ile gündeme gelen Kanada bu kez masraf kısmak için 100 husky köpeğini acımasızca katletmesiyle gündemde.

Kanada&rsquo;da bir turizm firmasının turist çekmek için satın aldığı 100 husky cinsi köpeğin, beklenen ilgiyi göremeyince masraf kısmak için katlettirilmesi ülkeyi ayağa kaldırdı.

Bir hayvan hakları derneğinin şikâyeti üzerine soruşturma başlatılırken, şirketin bir çalışanına köpekleri öldürmesi yönünde talimat verdiği söyleniyor. 

Vancouver’da düzenlenen 2010 Kış Olimpiyatı&rsquo;ndan sonra yaşanan katliamda, köpeklerin bir kısmının ateşli silahla vurulmuş, diğerleri de boğazları kesilerek öldürülmüş.

Olay, katliamı yapan şirket çalışanının travma sonrası stres bozukluğu nedeniyle tazminat talep etmesi üzerine açığa çıktı.