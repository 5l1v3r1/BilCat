Dondurucu soğuklar etkisini tüm Kuzey Yarım Küre'de hissettiriyor. Kar, kimilerine eğlence getirdi; kimilerinin hayatını felce uğrattı...


Amerika Birleşik Devletleri&rsquo;nin en gözde şehri New York bugünlerde tanınmaz halde...

Kar fırtınası ve yılbaşı tatili derken temizlik ihmal edildi. 

Çöplerin yer yer 2 metre yüksekliğe ulaştığı kaldırımlarda yürümek neredeyse imkansız...

Temizlik işçileri, kolları sıvadı ancak dizboyu karda işleri kolay gözükmüyor.

Almanya&rsquo;nın Başkenti Berlin...
Gölü kaplayan buzu kıranların amacı balık tutmak değil.

Yer de zaten kutuplarda bir köy değil, Almanya&rsquo;nın başkenti Berlin...

Bir grup çılgın Alman, 40 yıllık buzlu suda yüzme geleneğini yaşatıyor. Dondurucu soğuğa aldırmayan onlarca kişi, havaların ısınacağı Nisan ayına dek burada yüzecek.
 
Soğuk hava Çin&rsquo;i vurdu. 

Buzla kaplı yollarda onlarca kaza meydana geldi, yüzlerce araç yolda kaldı.

Hindistan&rsquo;ın kuzeyini etkisi altına alan kar bazılarını sevindirdi.

Onlar karın tadını çıkaradursun, bazıları için manzara o kadar parlak değil.

Ayağında ayakkabısı bile olmayan binlerce evsiz için ölüm kapıda...

Hava şartları Güney Yarım Küre için de kolay sayılmaz...

Günlük güneşlik bir mevsim yaşaması gereken Avustralya selle boğuşuyor.