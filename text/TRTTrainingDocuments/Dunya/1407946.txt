Almanya'nın başkenti Berlin'de bir Türk'ün tadilattaki evine giren aşırı sağcılar, gamalı haçlar çizip tehditkar yazılar yazdı. 



     Üç katlı evin her katında ve merdiven bölümlerinde gamalı haç işaretleri yapan aşırı sağcılar, &quot;Sizi istemiyoruz&quot;, &quot;Kaçamazsınız&quot;, &quot;Sınırı aştınız&quot;, &quot;Berlin Alman kalacak&quot; ve &quot;Yeter artık&quot; şeklinde yazılar yazdı.

      Ev sahibi Günay Genç, evi yaklaşık beş ay önce satın aldıklarını, Mayıs ayında taşınmak üzere bakım ve onarım  yaptıklarını söyledi.

     Polisin evde inceleme yaptığını belirten Genç, medyaya görüntü vermekten kaçındı.