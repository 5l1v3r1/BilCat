Pakistan'ın Peşaver kenti bu sabah yeni bir intihar saldırısıyla sarsıldı. Bu kez hedefte bir başkomiser vardı.

Taliban ve El-Kaide&rsquo;ye bağlı militanların sık sık eylem düzenlediği Pakistan&rsquo;ın kuzeybatısındaki Peşaver kenti güne yeni bir patlamayla uyandı. 

İntihar bombacısı patlayıcı yüklü arabasıyla yaklaştığında, hedefteki polis komiseri devriye geziyordu. 

Patlamada başkomiser dahil 5 kişi hayatını kaybetti, 7 kişi de yaralandı. 

Yaralılardan bazılarının durumu ciddi. Ölü sayısının artmasından endişe ediliyor.

Saldırının sorumluluğunu henüz üstlenen olmadı. Ancak şüpheler, sık sık üst düzey Pakistanlı güvenlik görevlilerini hedef alan Taliban üzerinde yoğunlaşıyor.