Batı Şeria'da Yahudi yerleşimcilerle Filistinliler tarihlerinde ilk kez dostluk maçı yaptı. Hakem ise bir Türk'tü... 

Batı Şeria&rsquo;daki Filistinlilerle barış yanlısı örgütlerden Eretz Şalom, Türkiye kökenli işadamı Eliko Dönmez ve Filistin Barış Toplumu adlı örgüt tarafından ortaklaşa koordine edilen etkinliğin hakemliğinin, Türkiye&rsquo;nin Ortadoğu&rsquo;daki barış çabaları dikkate alınarak, bir Türkün yapması kararlaştırıldı. 

Maçı, İsrail&rsquo;deki büyük bir Türk inşaat firmasının çalışanlarından 25 yaşındaki Murat İslam Yılmaz yönetti. 

Filistinler Yerleşimcilere 6 Gol Attı 

Maç, Batı Şeria&rsquo;daki Filistin kentlerinden Beytüllahim yakınlarındaki Guş Etsion yerleşimler blokuna dahil Yahudi yerleşimlerinden Efrata&rsquo;nın girişindeki futbol sahasında yapıldı.

Filistinli Hadi Husan takımını Cenin, Nablus ve Beytüllahim&rsquo;den oyuncular oluştururken, adını Husan köyünden alan takımın Filistin liginde de oynadığı belirtildi. Yahudi yerleşimcilerin takımı için ise Tekoa ve Efrat&rsquo;taki yerleşimcilerden oluştu. 

Filistinli oyuncularla Yahudi yerleşimcilerin maçı, 6-3 Filistinlilerin üstünlüğü ile bitti. Maçın ikinci yarısında, bazı Türk işçiler de oyuna katıldı.

Dostluk ve barış maçını örgütleyenlerden, Filistinlilerle barış için çalışan Batı Şerialı Haham Menahem Froman, &quot;insanların doğasında kavga, karşısındakini yenme gibi doğal dürtülerin bulunduğunu&quot; belirterek, &quot;Biz bu alışkanlığı değiştirmek, savaşın yerine barış için mücadeleyi koymak istiyoruz. Futbolcuların formalarının üzerinde de hem Arapça, hem İbranice &rsquo;Kim galip gelecek? Barış&rsquo; yazıyor. Burada herkes barış için gol atıyor&quot; dedi.

Haham Froman, Ortadoğu&rsquo;ya barışı ancak Türkiye&rsquo;nin ve Başbakan Erdoğan&rsquo;ın getireceğine inandığını dile getirdi.