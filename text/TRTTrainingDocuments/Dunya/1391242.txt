Amerika Birleşik Devletleri Dışişleri Bakanı Hillary Clinton, Körfez ülkelerinden İran'a yaptırımların uygulanabilmesine destek olmalarını istedi.

Bölgedeki 3 ülkeyi kapsayan ziyaretinin ilk durağı olan Birleşik Arap Emirlikleri&rsquo;nde bulunan Clinton, yaptığı açıklamada, İran&rsquo;ın nükleer programının &quot;ciddi bir kaygı&quot; unsuru olduğunu söyledi.

Clinton, Amerika Birleşik Devletleri&rsquo;nin, Körfez&rsquo;deki ve diğer yerlerdeki müttefiklerinden,  yaptırımların uygulanmasının sağlanmasına destek için &quot;gereken her şeyi  yapmalarını&quot; beklediğini belirtti.

Amerika Birleşik Devletleri Dışişleri Bakanı, Birleşik Arap Emirlikleri&rsquo;nin ardından Umman ve Katar&rsquo;ı ziyaret edecek.