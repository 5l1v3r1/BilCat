Dergi, Washington'un Müslüman Ortadoğu'daki en yakın müttefiki Türkiye'yi daha dikkatli dinlemesinin iyi bir başlangıç olacağını yazdı. 


Ortadoğu&rsquo;da tek adama dayalı rejimler sallanmaya devam ederken, Amerika Birleşik Devletleri&rsquo;nin küresel boyutta geniş okur kitlesi bulunan Newsweek dergisinden Obama yönetimine çarpıcı bir öneri geldi.

Washington yönetiminin Ortadoğu politikasını mercek altına alan Newsweek, Beyaz Saray&rsquo;ın bölgeye ilişkin politikalarında Türkiye&rsquo;ye daha fazla kulak vermesi gerektiğini vurguladı.

Newsweek&rsquo;in genellikle Ortadoğu, İslam dünyası ve Türkiye ile ilgili yazılarıyla tanınan ünlü gazetecisi ve yazarı Stephen Kinzer tarafından kaleme alınan makalede, Washington&rsquo;un bölge politikasına ilişkin önemli değerlendirmelerde bulunuldu.  

Amerikan yönetiminin bölgede yeni yaklaşımlara ihtiyacı olduğunun altı çizilen makalede, &quot; Washington&rsquo;un Müslüman Ortadoğu&rsquo;daki en yakın müttefiki Türkiye&rsquo;yi daha dikkatli dinlemesi iyi bir başlangıç olur&quot; görüşüne yer verildi.

ABD Bölgede Yanlış Bir Strateji İzliyor

Washington&rsquo;un Ortadoğu&rsquo;daki bütün sorunlara İran ile anlaşmazlıklarını temel alarak yaklaştığı, bunun da bölgeye ilişkin politikalarda ikileme yol açtığı kaydedildi.

Makalede, &quot;Amerika İslam dünyasında demokrasinin gelişmesini İslamcı rejimlerin ortaya çıkmasıyla eş değer görüyor, Araplar demokrasiye geçerse İsrail karşıtı rejimler kurulur sanılıyor. Amerika bu fobiden artık kurtulmalı&quot; denildi.