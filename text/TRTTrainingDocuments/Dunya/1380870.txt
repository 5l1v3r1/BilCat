Kalkışa hazırlanan bir yolcu uçağında yangın çıktı ve ardından patlama oldu. Olayda 3 kişi hayatını kaybetti, 6'sı ağır 43 kişi de yaralandı.

Rusya&rsquo;nın Sibirya bölgesindeki Surgut kentinde kalkışa hazırlanan bir yolcu uçağında yangın çıktı ve ardından patlama oldu. Olayda 3 kişi öldü, 6&rsquo;sı ağır 43 kişi de yaralandı.

Surgut Moskova seferini yapmak üzere pistte ilerleyen özel bir havayolu şirketine ait Tupolev 154 tipi yolcu uçağının motorlarından biri alev aldı.

Yangının yayılmaya başlamasıyla uçaktaki 124 kişinin tahliyesine başlandı. Acil çıkış kapısının açılmasıyla yangın şiddetlendi ve paniğe kapılan yolcular birbirini ezerek alevlerden kaçmaya çalıştı.

Yangının yakıt tanklarına ulaşmasıyla infilak eden uçakta 3 kişi öldü 43 kişi yaralandı. 6 yaralının ciddi şekilde yandığı ve kritik durumda oldukları belirtildi.    

 Rus basını, olayla ilgili soruşturmanın başlatıldığını, terör saldırısı dahil her ihtimalin değerlendirildiğini yazdı.