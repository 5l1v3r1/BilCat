Göstericiler, devrik lider Zeynel Abidin Bin Ali'ye ait izlerin ülke yönetiminden tamamen silinmesini istiyor. 



Ne siyasi mahkumların salıverilmesi ne de yasaklı kitapların serbest bırakılması sokakları ikna etmeye yetti.

Tunus&rsquo;ta protestoların merkezi, Habib Burgiba meydanındaki İçişleri Bakanlığı oldu. 

Protestocular, Bin Ali döneminde görev yapanları yeni kabinede görmek istemediklerini dile getirdiler. 

Gösterilerde herhangi bir olay yaşanmazken polisin müdahaleden kaçındığı gözleniyor. 

Bu arada siyasi mahkumlara özgürlük tanıyan yeni geçici hükûmet, Bin Ali döneminde yasaklanan kitapları da serbest bıraktı.