Son zamanlarda başı fuhuş iddialarıyla dertte olan İtalya Başbakanı Silvio Berlusconi'den karşı atak...


İtalya Başbakanı Silvio Berlusconi, yargı mensuplarına sert eleştiriler yönelterek telefonlarının dinlendiğini ileri sürdü.

Liderliğini yaptığı Özgürlükçü Halk Partisi&rsquo;nin mensuplarına hitaben konuşan Berlusconi, bazı yargı mensupları tarafından hedef seçildiğini, fuhuş iddialarının da bu kişilerce kurgulandığını ileri sürdü.

Başbakan Berlusconi, telefonlarının dinlendiğini de savundu ve dinlenmesi hakkında &quot;Bunlar, suça ilişkin bir duyum üzerine telefon dinlemiyorlar. Tam tersine bir suç haberi uydurabilmek için dinliyorlar&quot; ifadelerini kullandı.

Başbakan Berlusconi, fuhuş iddiasıyla açılan soruşturmayla ilgili olarak ifade vermeyeceğini söylemiş, Milano Cumhuriyet Savcılığı hakkında &quot;yetkisizlik&quot; iddiasında bulunarak dosyanın Bakanlık Mahkemesi&rsquo;nin görev alanına girdiğini savunmuştu.