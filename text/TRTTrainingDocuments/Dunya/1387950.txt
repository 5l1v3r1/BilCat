AB Komisyonu: Almanya'dan Hollanda'ya gönderilen ancak dioksinli olup olmadığı kesin olarak bilinmeyen yumurtalar gıda sanayiinde kullanılmış olabilir

Almanya&rsquo;daki kanserojen madde skandalının boyutları büyüyor.

     Avrupa Birliği Komisyonu, Almanya&rsquo;dan Hollanda&rsquo;ya gönderilen ancak dioksinli olup olmadığı kesin olarak bilinmeyen yumurtaların  gıda sanayinde kullanılmış olabileceğini bildirdi. 
     

Almanya Tarım Bakanlığı, dioksin bulaşmış hayvan yemlerinin, 25 farklı üreticiye satıldığını açıkladı.

     Dioksinli hayvan yemlerinin, Kasım ayından itibaren ülke içinde dağıtımının yapıldığı belirlendi.

     Ancak son araştırmalar, dioksinli yumurtaların sadece Almanya&rsquo;da kullanılmadığını ortaya çıkardı.
     
     Avrupa Birliği Komisyonu yetkilileri, son verilere göre, 136 bin yumurtanın Hollanda&rsquo;ya gönderildiğini, ancak bu yumurtaların dioksinli olup olmadıkları yönünde kesin bir bilgiye sahip olmadıklarını belirtti.

     Öte yandan, yem fabrikalarına atık yağları temin eden firma ile ilgili yeni iddialar ortaya atıldı.

     Dioksinli hayvan yemini hazırlayan işletmenin yasadışı olarak faaliyet gösterdiği ve bu nedenle kontrol edilmediği ileri sürüldü.

      Firma yetkilileri, hammaddeyi Hollanda menşeli bir firmadan aldıklarını belirterek, kendilerinin suçlu olmadığını iddia ediyor. 

     Bu arada, kapatılan binlerce çiftliğin iflasın eşiğine gelebileceği bildiriliyor.

      Almanya&rsquo;da tavuk, hindi ve domuz çitfliklerinde kullanılan yemlere, sanayide kullanılan bir yan ürünün karışmasının, et ve yumurtada dioksin oranının yükselmesine neden olduğu saptanmış, binlerce çiftlik kapatılmıştı.