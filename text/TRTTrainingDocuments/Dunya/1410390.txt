Uluslararası Atom Enerjisi Kurumu eski Başkanı Muhammed el Baradey, "geçiş döneminde" ülkesine liderlik edebileceğini açıkladı. 


Baradey&rsquo;e atfedilen açıklama El Arabiya kanalında yayınlandı. Haberde konuya ilişkin detaylı bilgi verilmedi. 

Bazı Arap internet haber siteleri, Mübarek ve ailesinin İngiltere&rsquo;ye kaçtığı yolunda iddialara yer verdi. 

Gösteriler Üçüncü Gününde...  
Mısır&rsquo;da Mübarek karşıtı gösteriler 3&rsquo;üncü gününü geride bırakıyor. 

Mübarek yönetiminin gösterileri yasaklaması ve internete getirilen kısıtlamalara rağmen binlerce kişi yine sokaklara döküldü. 

Gösterilerde hayatını kaybeden vatandaşların ölümlerini protesto etmek için toplanan halk, başkent Kahire&rsquo;nin doğusundaki Süveyş kentinde polis karakolu yaktı. Sadece Süveyş&rsquo;teki çatışmalarda 500&rsquo;e yakın kişinin yaralandığı bildirildi. 

Kentteki gerginlik gündüz de devam etti. Polisin göstericilere gözyaşartıcı gaz, plastik mermi ve tazyikli suyla müdahele ettiği kaydediliyor. 

Mısır&rsquo;ın doğusundaki İsmailiye kentinde de yüzlerce kişi, Mısır Devlet Başkanı Hüsnü Mübarek&rsquo;e karşı gösteri düzenledi. Görgü tanıkları, yaklaşık 600 kişinin toplandığı kentte göstericilerle polis arasında çatışma çıktığını belirtti. 

Mısır&rsquo;da 30 yıldır iktidarda olan Mübarek&rsquo;in istifasını isteyen protestocuların Kahire ve Süveyş dahil çok sayıda kentte düzenlediği eylemlerde şu ana kadar 6 kişi öldü.

Mübarek&rsquo;in Oğluna Sloganlı Tepki 
Protestoların hedefindeki bir diğer isim ise Hüsnü Mübarek&rsquo;in en küçük oğlu Cemal Mübarek... 

Sağlık durumu kötüleşen babasından koltuğu devralacağı belirtilen Cemal Mübarek aleyhinde, &quot;Babanı da al git&quot; şeklinde sloganlar atılıyor.  Bu arada ülke genelinde Hüsnü Mübarek ve ailesinin fotoğrafları indiriliyor. 

Baradey Kilit İsim...  

Eski Uluslararası Atom Enerjisi Kurumu Başkanı Muhammed el Baradey, Mısır&rsquo;daki süreçte kilit bir pozisyona geldi. 

Mübarek&rsquo;e karşı halk ayaklanmasına dönüşmeye başlayan protestolar sürerken ABD&rsquo;den ülkesine dönen Baradey&rsquo;in &quot;geçiş sürecinde yönetime talip olduğu&quot; bildirildi.