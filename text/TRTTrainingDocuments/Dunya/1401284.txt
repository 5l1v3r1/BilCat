Dün Tikrit kentinde 65 kişinin öldüğü intihar saldırısının ardından bugün de Diyala'da polisler hedef alındı. 





Ambulans aracı kullandığı belirtilen intihar eylemcisinin Diyala vilayetindeki saldırıda ilk belirlemelere göre 12 kişi ölürken, 52 kişi de yaralandı. 

Diyala valisi, enkaz altında daha cesetler bulunduğunu, ölü sayısının daha da artabileceğini belirtti.

Dün Tikrit kentinde 2 bin yeni polisin işe alınacağını duyan yüzlerce kişi, başvuru yapmak için bir karakolun önünde toplanmış; kalabalığın arasına dalan bir intihar eylemcisi de, üzerindeki bombaların pimini çekerek, 65 kişinin ölümüne yol açmıştı. 

Saldırıyı üstlenen olmasa da, şüpheler El-Kaide ve bağlantılı örgütler üzerinde...