Afganistan'da sivil halka yönelik akıl almaz işkenceler yaptığı ortaya Amerikan askerleri mahkemeye sevk edildi. 5'i cinayet suçundan yargılanacak. 

Askeri mahkemeye gönderilenler arasında bulunan 25 yaşındaki Calvin Gibbs adlı askerin 3 Afgan sivili öldürdüğü ve öldürdüğü kişilerin vücutlarından &quot;savaş hatırası&quot; olarak çeşitli parçalar aldığı iddia ediliyor. 

Zanlı, 2010 yılın başlarında aralarında bir din adamının da bulunduğu 3 Afgan sivili önceden planlayarak öldürmek, ölen kişilere ait parmakları, dişleri ile ayak kemiklerini saklamak ve bunları teşhir etmekle suçlanıyor.

12 kadar ayrı suç işlediği iddiasıyla yargılanacak zanlı suçlu bulunması halinde ömür boyu hapis cezasına çarptırılabilecek.

Haklarında dava açılan askerlere yönelik deliller arasında kendilerini ölen Afganlarla gösteren çok sayıda fotoğraf var. 

Irak&rsquo;taki Ebu Gureyb hapishanesinde çekilenlere benzediği bildirilen fotoğraflar henüz basına dağıtılmadı.