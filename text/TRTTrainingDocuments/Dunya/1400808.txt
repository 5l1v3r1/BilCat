İran, sınırda bekleyen binden fazla tankere, 4 gün içinde Afganistan'a geçme izni verme taahhüdünde bulundu. 

   İran, 1 aydır, günde sadece 40 akaryakıt tankerinin Afganistan&rsquo;a geçmesine izin veriyor. Üç sınır kapısında binden fazla tanker haftalardır geçiş izni için bekliyor.

     Akaryakıt sıkıntısı yüzünden Afganistan&rsquo;da birçok benzin istasyonu kapandı, olanların önünde de uzun kuyruklar oluşuyor, benzin fiyatları da neredeyse yarı yarıya arttı. Akaryakıt sıkıntısı, Afganistan&rsquo;da gıda ve diğer malzemelerin nakliyatına da darbe vurdu, dükkanların birçoğu satacak mal getirtemiyor.

     Afgan yetkililer, bu durumun arkasında, İran&rsquo;ın akaryakıtın NATO askerlerine teslim edileceği kaygısının yattığı görüşünde.

     Afgan işadamları da, Tahran&rsquo;ı protesto için İran’la iş yapmayı durduracaklarını bildirdi.

     Kabil ve Herat&rsquo;ta gösteriler düzenlendi, İran&rsquo;a karşı 200 bin imza toplandı.

     İran da, ilişkilerin gerginleşmesi üzerine geri adım atarak, tankerlerin tamamının 4 gün içinde Afganistan&rsquo;a geçiş izni verileceğini duyurdu.

     İran&rsquo;ın Kabil Büyükelçisi, Afgan Devlet Başkanı Hamid Karzai&rsquo;yle görüşmesinde, Kabil&rsquo;in akaryakıtı Afgan halkı için ithal ettiğini bildirmesinin ardından, tankerlere izin verileceğini söyledi.