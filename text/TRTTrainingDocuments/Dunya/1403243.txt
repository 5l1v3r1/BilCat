Birleşmiş Milletler, Kıbrıs'ta Yeşil Hat üzerindeki mayın temizleme çalışmalarını tamamladı. Son mayın basın önünde törenle patlatıldı. 

Birleşmiş Milletler Mayın Harekat Merkezi  gözetiminde mayın temizleme çalışmaları, biri Kapalı Maraş Bölgesinde, üçü Rum Milli Muhafız Ordusuna ait 4 mayın tarlası dışında ara bölgedeki çalışmalarını tamamladı.

    Yaklaşık 10 kilometrekarelik alanda yapılan mayınsızlaştırma çalışmaları basına tanıtıldı. 

Birleşmiş Milletler, Kuzey Kıbrıs Türk Cumhuriyeti ile Güney Kıbrıs Rum Yönetimi arasındaki, kendi kontrolündeki ara bölgede 2004 yılından beri 27 bin mayın temizledi. Bu işi Mozambik ve Zimbabwe&rsquo;li işçiler yapıyor. Birleşmiş Milletler son mayını da basın önünde patlattı. 

Ancak henüz mayınlar bitmiş değil. Kuzey Kıbrıs ve Rum Milli Muhafız Ordusu&rsquo;na ait askeri bölgelerde daha 15 bin mayın olduğundan söz ediliyor

     Birleşmiş Milletler Barış Gücü Misyon Şefi ve Genel Sekreterin Kıbrıs&rsquo;taki Özel Temsilcisi Lisa Buttenheim, mayınlardan arınmış bir ara bölge için askeri mayın tarlalarının da temizleme çalışmalarına açılması konusunda iki topluma çağrıda bulundu. 
   
     Yeşil Hat&rsquo;ta kalan son mayın Birleşmiş Milletler Genel Sekreterinin temsilcisi tarafından patlatıldı.