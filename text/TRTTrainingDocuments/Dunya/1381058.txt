Cumhurbaşkanı Mübarek, Hristiyanların hedef alındığı ve 21 kişinin öldüğü saldırının ardından halka birlik beraberlik çağrısı yaptı. 


Mısır, kiliseye düzenlenen bombalı saldırıda ölenlerin yasını tutuyor. İskenderiye kentinde kiliseye yönelik saldırıda patlama anının görüntüleri yayınlandı. 

Mısırlı güvenlik yetkilileri, saldırının sorumlusu olarak El Kaide bağlantılı olduğu tahmin edilen yerel bir terör örgütü üzerinde duruyor.

Saldırıya hedef olan kilisenin yakınlarından Hıristiyanlar ile Müslümanlar ve polis arasında yer yer çatışmalar yaşanmıştı.

Sıkça televizyonlardan halka seslenmeyen Cumhurbaşkanı Hüsnü Mübarak saldırının ardından tüm ülkeye canlı yayında hitap etti. 

Mübarek, eylemin &quot;Mısır&rsquo;ı istikrarsızlaştırmak isteyen dış güçlerin işi olduğunu&quot; söyledi. Mısır lideri halka birlik beraberlik çağrısı da yaptı. 

Dış Tepkiler...  

ABD Başkanı Barack Obama saldırıyı barbarca bir eylem olarak niteledi ve sorumluluların yargıda hesap vermesinin sağlanması gerektiğini söyledi.

İtalya Dışişleri Bakanı Franco Frattini, &quot;Hristiyanların takibata maruz kaldığı ülkelere Avrupa yardımına son verilmelidir&quot; önerisinde bulundu.

İslam Konferansı Teşkilatı Genel Sekreteri Ekmeleddin İhsanoğlu, bir çok masum insanın hayatını kaybettiği &quot;bombalı terörist saldırıyı&quot; sert bir dille kınadı.

Avrupa Konseyi Parlamenter Meclisi Başkanı Mevlüt Çavuşoğlu da, &quot;Avrupa Konseyi&rsquo;nin dinsel hoşgörüsüzlük sebebiyle gerçekleştirilen saldırıların karşısındadır&quot; açıklamasını yaptı. 

Geçen ay kiliselerinin tamamlanmasına izin verilmemesi üzerine bazı Müslümanların destek vermesiyle gösteri yapan Hıristiyanlar polisle çatışmış, olayda iki kişi ölmüş, 150 kişi de tutuklanmıştı.

Nüfusun yaklaşık yüzde 10&rsquo;unu oluşturan Hıristiyan azınlık cami inşaatlarına kolayca izin verilirken kiliseler için şartların ağırlaştırıldığını savunuyor.