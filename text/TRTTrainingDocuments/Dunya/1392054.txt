İran, nükleer bilimci Mesud Ali Muhammedi'nin öldürülmesi olayına karışan Mossad bağlantılı bir casus şebekesini çökerttiğini bildirdi.

Devlet televizyonunda yayımlanan İstihbarat Bakanlığı açıklamasında, Mossad ile bağlantılı terörist ve casus şebekesinin çökertildiği duyuruldu.

Açıklamada, şebekenin bir yıl önce nükleer fizikçi Mesud Ali Muhammedi&rsquo;ye suikast düzenlediği, İran&rsquo;a karşı komplolar hazırladığı belirtildi.

Şebekenin Muhammedi&rsquo;yi öldürmek için bazı Avrupalı ya da Avrupalı olmayan komşu ülkeleri kullandığı iddia edildi, ancak ayrıntılı bilgi verilmedi.

Nükleer fizikçi olan Muhammedi, 12 Ocak 2010&rsquo;da başkent Tahran&rsquo;da otomobiline yerleştirilen uzaktan kumandalı bombanın patlatılması sonucu öldürülmüştü.