Güney Sudan'ın bağımsızlığının oylandığı referandum ikinci gününde... 

Afrika&rsquo;nın en büyük ülkesi Sudan&rsquo;ın güneyi bağımsızlık için sandık başında...

Sudan&rsquo;ın güneyinde 4 milyon seçmen, bölgenin kaderini belirleyecek referandum için oy kullanıyor. 
     
Bağımsızlık referandumu, 2005&rsquo;de merkezi hükümetle Güney Sudan&rsquo;daki isyancılar arasında imzalanan barış anlaşmasının bir parçası... 
     
Oylama 15 Ocak&rsquo;a kadar devam edecek. Sonuçların ise Şubat ayının başında açıklanması bekleniyor. 

Merkezi kuzeyde bulunan Sudan yönetimi, petrol zengini Güney&rsquo;in kopmasına sıcak bakmıyor.
    
Yarı özerk statüsü bulunan, nüfusun çoğunluğunu Hıristiyanların oluşturduğu, petrol zengini güney kesiminin Müslümanların çoğunlukta olduğu kuzeyden ayrılması ve dünyanın en yeni ülkesi olması bekleniyor.
      
George Clooney, Jimmy Carter ve John Kerry de İzliyor
Tarihi referandumu Hollywood yıldızı George Clooney ve eski Amerikan Başkanı Jimmy Carter ve  başkan adaylarından John Kerry de seçim gözlemcisi olarak izliyor. 
     
George Clooney&rsquo;nin de kurucuları arasında bulunduğu yardım örgütü suçla mücadele kapsamında yeni bir proje başlattı.
     
Uydu gözlem projesiyle Sudan&rsquo;ın güney-kuzey sınır hattındaki bölge gözleniyor. 
     
Uzmanlar tarafından incelenen görüntülerden gruplar halinde yer değiştirmelerle insan hakları ihlalleri gibi olası olaylar değerlendiriliyor.
     
Yeniden İç Savaş Çıkar mı?
Güney Sudan&rsquo;da bağımsızlık sonucu çıkması halinde ise özellikle ülkenin en önemli petrol yatağı Abyei bölgesinin paylaşımı dolayısıyla yeniden iç savaş çıkmasından endişe ediliyor. 
     
Kuzey ve Güney Sudan arasındaki en önemli sorun petrol gelirlerinin nasıl paylaşılacağı..
    
Karşı tarafta kalacak Hıristiyan ve Müslümanların akıbeti ile göçebelerin hangi tarafa geçecekleri konuları da henüz çözüme bağlanmış değil.
     
Sudan&rsquo;da 22 yıl süren ve 2 milyondan fazla kişinin ölümüne, 4 milyondan fazla kişinin göçmen durumuna düşmesine yol açan iç savaş 2005 yılında varılan anlaşmayla sona ermişti.
     
8 buçuk milyon kişinin yaşadığı Güney Sudan&rsquo;da halkın yüzde 85&rsquo;i okuma yazma bilmiyor, yüzde 90&rsquo;ı günde 1 dolardan daha az parayla geçiniyor.