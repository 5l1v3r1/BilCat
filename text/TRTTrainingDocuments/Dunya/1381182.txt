İsrail Genelkurmay Başkanı'nın Wikileaks'e sızan ifadelerine göre, İsrail, İran'ın olası bir füze saldırısına karşı sadece 10-12 dakikaya sahip... 

Norveç dilinde yayımlanan Aftenposten gazetesi Tel Aviv&rsquo;deki Amerikan büyükelçiliği tarafından hazırlanan bir kriptoyu yayımladı. 

İsrail basını da İsrail Genelkurmay Başkanı Gabi Aşkenazi&rsquo;nin ifadelerinin yer aldığı kriptoya detaylı olarak sayfalarında yer verdi. 

Aşkenazi, Missouri kongre üyesi Ike Skeleton başkanlığındaki Amerikan heyetine, İran&rsquo;ın elinde 300 kadar Şahab füzesi bulunduğunu, bunların dakikalar için İsrail&rsquo;e ulaşabileceğini ve etkili bir savunma için İsrail&rsquo;e çok az zaman bıraktığını iletti. 

Sözkonusu yazışmaya göre İsrail Genelkurmay Başkanı, Gazze&rsquo;yi kontrol eden Hamas&rsquo;ın ve Hizbullah&rsquo;ın askeri kapasitesinden büyük endişe duyduğunu da dile getirdi. 

Haberlere göre Gabi Aşkenazi, 15 Kasım 2009&rsquo;da Amerikan heyetine, İsrail&rsquo;in, Hamas ve Hizbullah&rsquo;a karşı geniş ölçekli bir savaşa hazırlandığını aktardı. 

İsrail Genelkurmay Başkanı, &quot;İsrail ordusunu geniş çaplı bir savaşa hazırlıyorum, çünkü bunu yaptıktan sonra operasyonun çapını küçültmek, tersini yapmaktan daha kolay&quot; ifadesini kullandı.

İsrail Genelkurmay Başkanı, Amerikalılarla görüşmesinde Hizbullah&rsquo;ın elinde 40 bin roket bulunduğunu da iddia etti. 

Aralık 2008 tarihinde İsrail&rsquo;in Gazze Şeridi&rsquo;ne yönelik &quot;Dökme Kurşun&quot; operasyonunda, çoğu sivil yaklaşık bin 400 Filistinli öldürülmüştü.