Queensland eyaletindeki sel felaketinde şimdiye kadar 10 kişi öldü, 90 kişi ise kayıp...

Avustralya&rsquo;nın kuzeydoğusundaki Queensland eyaleti, 1974 yılından bu yana en büyük sel felaketini yaşıyor.

Ülkenin 3&rsquo;ncü büyük kenti Brisbane, sular altında...

20 bin civarında evin sel felaketinden etkilendiği kentte, 45 bin kişi güvenli bölgelere ulaşmaya çalışıyor.

Sellerde ölen ve kaybolanların sayısının ise artmasından endişe ediliyor.

Zira elektrik ve telefon hatlarının kesildiği bölgelerde birçok kişiyle bağlantı kurulamıyor.

&quot;İç Tsunami&quot; Kasabayı Vurdu
Pazartesi günü ani ve şiddetli fırtına sonucu &quot;iç tsunami&quot; diye adlandırılan sel baskını Toowoomba kasabasını vurmuştu.

Olayın amatör kamera görüntüleri dehşet anlarını gözler önüne serdi.

Sel suları dakikalar içinde nehir yatağını aşıyor.

Nehrin kenarına park etmiş otomobiller, oyuncak gibi sürüklenmeye başlıyor.
 
Yetkililer Uyarıyor
Yetkililer halkı sürekli sel tehlikesi durumunda evlerini terk etmeleri, otomobil kullanmamaları konusunda uyarıyor.

Halk marketlere hücum edip yiyecek ve içecek stokluyor.
 
Selin vurduğu bölgenin Almanya ve Fransa&rsquo;nın toplam yüzölçümüne ulaşması, durumun vehametini ortaya koyuyor.

Üstelik yağışların devam edeceği uyarısı yapılırken, sellerin komşu New South Wales eyaleti sınırına ulaştığı bildirildi