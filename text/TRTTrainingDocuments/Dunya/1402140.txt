İsrail, soykırım suçundan Bosna Hersek'te aranan Sırp asıllı bir İsrail vatandaşını, Bosna'ya iade etme yolunda ilk adımı attı.


 
     İsrail mahkemesi, 42 yaşındaki Aleksandr Çvetkoviç&rsquo;in, tutukluluk halinin devamına karar verdi.

     Mahkeme, iade istemi karara bağlanana kadar Çvetkoviç&rsquo;in tutuklu olarak yargılanmasına hükmetti.

     Uzmanlar, bu kararla, Çvetkoviç&rsquo;in Bosna Hersek&rsquo;e iadesi yolunun açıldığını belirtiyor.

     Çvetkoviç, Bosna Hersek&rsquo;in iade istemi üzerine dün gözaltına alınmıştı.

      Çvetkoviç, 1995 yılında Srebrenitza katliamı sırasında Müslüman erkek ve çocukları kurşuna dizen Sırp timinde yeralmakla suçlanıyor.

     Çvetkoviç&rsquo;in yeraldığı timin, bir çiftlikte en az bin Boşnak&rsquo;ı öldürdüğü ileri sürülüyor.

     Aleksandr Çvetkoviç, 2006 yılında İsrailli bir kadınla evlenmiş ve bu ülke vatandaşlığına geçmişti.

     Srebrenitza katliamında 8 bin Müslüman erkek ve çocuk, Sırplar tarafından katledilmişti.