Filistin Yönetimi’nin, Doğu Kudüs’teki İsrail yerleşimleri hakkında vermeyi teklif ettiği taviz Ortadoğu'da deprem yarattı.



El Cezire&rsquo;nin elinde, 1999-2010 yıllarına ait e-mail, harita, özel görüşmelere ait detaylar, üst düzey takaslara ait bilgiler, stratejik notlar ve power point sunumlarına kadar binlerce sayfa belge bulunuyor.

 Belgelerin tamamının, 23 ile 26 Ocak tarihleri arasında açıklanacağı belirtildi. El Cezire, içerdikleri hassas bilgilerden dolayı, bu belgelere nasıl ulaştıklarını ve kaynaklarını açıklamayacaklarını ifade etti. El Cezire belgeleri, İngiliz gazetesi The Guardian&rsquo;la da paylaştı.

Belgelerde Neler Var?
Elde edilen belgelerde öne çıkan en önemli bilgiler arasında, Filistin Yönetimi’nin Doğu Kudüs’teki yasadışı İsrail yerleşimlerini kabul etmesi, Haremüşşerif’in statüsü hakkında “yaratıcı” olunması ve mülteciler ile Filistinlilerin ana vatanlarına geri dönmesi hakkında Filistin Yönetimi’nin vermeye hazırlandığı tavizler yer alıyor. 

Erekat: “Bir Yığın Yalan” 
Filistin Yönetimi Başmüzakerecisi Said Erekat, belgeleri “bir yığın yalan” olarak nitelendirerek haberlere tepki gösterdi. Belgelerin kamuoyuna duyurulmasının hemen ardından El Cezire televizyonuna konuşan Erekat, Filistinli liderlerin “saklayacak hiçbir şeyi olmadığını” söyleyerek haberleri yalanladı.

Erekat, “Ben her zaman Doğu Kudüs’ün Filistin’in bir parçası olduğunu söyledim. Hiç kimse hiçbir şeyden vazgeçmedi. Bir yıl önce Kudüs haritasını El Cezire’de kameralara gösterdim. Toprak takası prensibi daha önce konuşulmuştu” dedi. 

Bütün belgelerin daha önce Arap Birliği, Mısır, Ürdün ve Katar’la paylaşıldığını belirten Erekat , “Madem bu tavizleri verdik, İsrail neden barış anlaşması imzalamadı” dedi.

Ahmed Kurei: &quot;Belgeler Uydurma&quot;
2008 yılındaki görüşmelerde Başmüzakereci olarak görev yapan Ahmed Kurei ise Associated Press’e, “Belgelerin büyük bir kısmının Filistin Yönetimi ve Filistinli liderleri karalama kampanyasının bir parçası olarak uydurulduğunu” söyledi.

Hamas lideri Mahmud el Zahar ise Filistinli yetkililerin kendilerinden utanması gerektiğini belirtti.

Ramat Şlomo’daki İnşaat...
Geçtiğimiz yıl ABD Başkan Yardımcısı Joe Biden’ın İsrail’i ziyareti esnasında, Tel Aviv 1,600 yeni konutun inşa edilmesi kararını onayladı. ABD, İsrail’in Ramat Şlomo bölgesinde yeni konut birimleri inşa etme kararına tepki gösterirken, Biden, barış görüşmelerinin yeniden başlaması için “ihtiyaç duyulan güvene büyük zarar verildiğini” ifade etti. 

Ancak, El Cezire’nin ele geçirdiği Filistin belgeleri, İsrail’in Ramat Şlomo’daki inşaatı durdurmak için hiçbir nedene sahip olmadığını gösterdi. Belgelere göre, Filistin Yönetimi yetkilileri bu yerleşim dahil, Kudüs’teki yasadışı tüm inşaatların tümünü 2008’de kabul etti. Filistinli müzakereciler, neredeyse karşılığında hiçbir şey almadan, İsrail’in yasadışı yerleşimleri topraklarına katmasını onayladı. 

Eşi Benzeri Daha Önce Görülmemiş Teklif...
Filistin Yönetimi’nin yaptığı, eşi benzeri daha önce görülmemiş teklif, 15 Temmuz tarihinde Tel Aviv’de yapılan üç taraflı görüşmede geldi. Görüşme, dönemin ABD Dışişleri Bakanı Condolezza Rice, o dönem İsrail’in Başbakanı olan Tzipi Livni, yine dönemin Filistin Yönetimi Dışişleri Bakanı Ahmed Kurei ve Filistin Yönetimi başmüzakerecisi Said Erekat arasında yapıldı. 

Kurei: “Bu son teklif, takas sürecinde yardımcı olabilir. İsrail’in Cebel Mukebir (Har Homa) dışında, Kudüs’teki tüm yerleşimleri topraklarına katacağını teklif ettik. Tarihte bu tür bir teklifi ilk defa yapıyoruz. Camp David’de böyle yapmayı reddetmiştik” ifadesini kullandı.

İsrailliler, yerleşimler konusunda ciddi ayrılık yaşıyor. Geçtiğimiz yıl Yedioth Ahronoth ve Ha’aretz gazetelerinin düzenlediği anketlere göre, katılımcıların sırasıyla yüzde 46 ve yüzde 41’i, yerleşimlerdeki inşaatların durdurulmasını destekledi. 

                    				İlgili Haberler
				
					Abbas Yönetimine "Taviz" İddiası