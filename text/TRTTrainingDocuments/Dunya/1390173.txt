İran'dan Irak'a dönen Şii lider Mukteda Es Sadr Iraktaki işgalin reddedilmesi çağrısı yaptı. 

ABD karşıtı tutumuyla bilinen Iraklı Şii lider Mukteda Es Sadr, üç gün önce yıllardır yaşadığı İran&rsquo;dan dönmesinden sonra bugün Necef kentinde yandaşlarına seslendi.

Yandaşlarına &quot;Mücadeleyi sürdürüyoruz&quot; mesajını veren Sadr, ülkedeki bütün işgalcilerin reddedilmesi çağrısında bulundu.

ABD, İsrail ve İngiltere&rsquo;yi &quot;ortak düşman&quot; olarak niteleyen Sadr, mücadelelerini &quot;her anlamda&quot; sürdüreceklerini vurguladı. Ancak Sadr konuşmasında barışçı bir direnişe  işaret etti.

Irak&rsquo;ta Şiiler için kutsal olan Necef kentinde binlerce yandaşına hitap eden Sadr, Maliki liderliğinde kurulan yeni Irak hükümetine bir şans verilmesini de istedi.

&quot;Eğer Irak hükümeti halka, güvenliğine, emniyetine hizmet ederse onun yanındayız&quot; diyen Sadr, hükümetin halka hizmet etmemesi durumunda da bunu sağlamanın yolları olduğunu ancak bunun sadece siyasi bir yol olması gerektiğini ifade etti.

Irak&rsquo;ta işgalin başlarında kendisine bağlı Mehdi Ordusu ile ABD güçlerine karşı sıkı bir direniş gösteren Mukteda Es Sadr, 4 yıl önce Irak&rsquo;tan ayrılarak İran&rsquo;a gitmişti.