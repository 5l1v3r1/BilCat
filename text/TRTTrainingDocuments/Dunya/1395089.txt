Silahlı saldırıda ağır yaralanan ABD Kongre üyesi Gabrielle Giffords gözlerini açtı.

ABD&rsquo;nin Arizona eyaletinde düzenlenen silahlı saldırıda başından yaralanan Kongre üyesi Gabrielle Giffords&rsquo;un, hastaneye kaldırıldığından bu yana ilk defa gözlerini açtığı bildirildi. 
                  
Arizona Üniversitesinde, saldırıda ölenler anısına düzenlenen törene katılan ABD Başkanı Barack Obama&rsquo;nın, konuşmasında, yoğun bakımda bulunan Gabrielle Giffords&rsquo;un, ilk defa gözlerini açtığını söylemesi, dinleyiciler arasında sevinç çığlıkları atılmasına neden oldu.
                  

                 Parlementeri Tehdit Eden Kişiye Gözaltı
                  Los Angeles&rsquo;te, bir parlamentere ölüm tehdidinde bulunan 
                  kişinin gözaltına alındığı bildirildi.
                  Adli kaynaklar, 32 yaşındaki Charles Turner Habermann&rsquo;ın, 
                  Washington eyaletinin parlamenteri Jim McDermott&rsquo;a iki kez 
                  telefon ettiği, hakaretlerde ve ölüm tehdidinde bulunduğunu 
                  belirtti.
                  Aynı kaynaklara göre, ilk telefon konuşmasında Habermann, 
                  McDermott&rsquo;u, arkadaşlarını ve ailesini öldürmekle tehdit 
                  etmiş, ikinci telefon görüşmesinde ise Habermann &quot;birisini 
                  tutup McDermott&rsquo;u çöpe attıracağı&quot; yönünde ifadeler kullanmış.
                  
Tucson kentindeki halka açık bir etkinlik sırasında düzenlenen 
                  silahlı saldırıda, Kongre üyesi Gabrielle Giffords başından 
                  ağır yaralanmış, aralarında federal yargıç John Roll, 
                  Giffords&rsquo;ın yardımcılarından Gabe Zimmerman ve 9 yaşındaki 
                  Christina-Taylor Green&rsquo;in de bulunduğu 6 kişi ölmüştü. 
                  Saldırıda, 14 kişi de yaralanmıştı.