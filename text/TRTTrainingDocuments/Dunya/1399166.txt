Dağılan Yugoslavya'nın efsanevi lideri Tito'nun torunu Yosip Yoşka Broz'un Sırbistan'da kurduğu "Komünist Parti" 2012 seçimlerine hazırlanıyor.

Dağılan Yugoslavya&rsquo;nın lideri Josip Broz Tito&rsquo;nun torunu Yosip Yoşka Broz&rsquo;un bir süre önce Sırbistan&rsquo;da kurduğu &quot;Komünist Parti&quot;, kısa sürede bütün il ve ilçelerde örgütlenerek 2012 yılında yapılacak seçimlere hazırlanıyor.

Tito Hala Özlemle Anılıyor
Annesi Sloven, babası Hırvat olan Josip Broz Tito, Bosna-Hersek, Karadağ, Hırvatistan, Makedonya, Sırbistan ve Slovenya&rsquo;dan oluşan eski Yugoslavya&rsquo;yı İkinci Dünya Savaşının ardından öldüğü Mayıs 1980&rsquo;e kadar yönetti. Tito döneminde Avrupa&rsquo;nın sayılı ekonomisi ve askeri gücüne sahip olan ülke, 1990&rsquo;lı yıllarda birçok kanlı savaşın ardından dağıldı. 

Diğer komünist ülkelere göre fazla baskıcı olmayan, dini özgürlükleri tanıyan, &quot;fabrikaları işçilere&quot; ve &quot;toprağı köylülere&quot; veren özyönetim ilkesini uygulayan Yugoslavya&rsquo;nın efsanevi lideri Tito, ölümünün üzerinden 30 yıl geçmesine rağmen hala bölge ülkelerindeki halkın önemli bir kesimi tarafından özlemle anılıyor.

Torun Tito Partiyi 6 Aralık&rsquo;ta Kurdu
Doğum ve ölüm yıl dönümünde on binlerce insanın katılımıyla anılan Josip Broz Tito&rsquo;nun 64 yaşındaki torunu Yosip Yoşka Broz da dedesinin bir zamanlar gerçekleştirdiği &quot;güçlü ve müreffeh&quot; ülkeyi yeniden inşa etmek için 6 Aralıkta parti kurdu.

Tito&rsquo;nun büyük oğlu Jarko&rsquo;nun en büyük çocuğu olan, dedesi gibi dört kez boşanıp evlenen Yosip Yoşka Broz, parti kurma çalışmaları ve siyasi hedefleriyle açıklamalarda bulundu.

&quot;Eski değerler sistemini yeniden tesis etmek ve ülkedeki sorunları çözmek&quot; amacıyla parti kurduğunu ifade eden Broz, partisinin kısa sürede Sırbistan&rsquo;ın tüm il ve ilçelerinde teşkilatlandığını ve şimdiden 2012&rsquo;de öngörülen yerel ve genel seçimlere yönelik çalışmalarına başladıklarını söyledi.

17 Parti Koalisyonuyla Yönetilen Ülke: Sırbistan...
Sırbistan&rsquo;ın bugünkü durumunun &quot;içler acısı&quot; olduğunu savunan Broz, &quot;17 partinin koalisyonuyla yönetilen bir ülkeden başka ne beklenebilir? Biz hiçbir partiyle koalisyon yapmadan iktidara talibiz ve iktidara geleceğiz&quot; dedi.

&quot;Ülkenin İçinde Bulunduğu Durum Beni Parti Kurmaya Mecbur Etti&quot;
Hayatının dedesi Tito&rsquo;nun yanında geçtiğini ve &quot;dedesinden çok şey öğrendiğini&quot; anlatan Broz, &quot;Siyaset yapmayı hiç planlamadım, ama bu ülkenin içinde bulunduğu sıkıntı beni parti kurmaya mecbur etti. Bir zamanlar Yugoslavya dünyanın saygın ülkesiydi ve Avrupa&rsquo;ya gıda ihracatı yapıyordu. Biz bugün çocuklarımızı besleyemiyoruz&quot; diye konuştu.

&quot;Soyadım ve Yaşam Deneyimim Seçimlerde Rol Oynayacak&quot;
Broz, seçimlerde &rsquo;&rsquo;soyadının&rsquo;&rsquo; ve &rsquo;&rsquo;yaşam deneyiminin&rsquo;&rsquo; önemli derecede rol oynayacağına inandığını belirterek, dedesinin bu ülkeye bıraktığı mirası korumak ve yeniden ayağa kaldırmak zorunda olduklarını kaydetti.

&quot;Bizim İçin Tek Alternatif Avrupa Birliği Değil&quot;
Ülkenin en güçlü partisi olacaklarına inandığını ve eski Yugoslavya&rsquo;yı oluşturan diğer ülkelerdeki komünist ve sol partilerle yaptıkları işbirliğiyle bölge ülkelerine yeni vizyon sağlayacaklarını anlatan Broz, &rsquo;&rsquo;Bizim için tek alternatif Avrupa Birliği değil. Kendi coğrafyamız var ve bu coğrafyamızda güçlü iş birlikleri oluşturarak daha güçlü bir konumda olabiliriz&rsquo;&rsquo; dedi.

&quot;Bütün İnançlara Saygılıyız&quot;
Broz, insanların etnik ve dini kimliğine bakılmaksızın parti üyesi olabileceğini tüzüklerinde belirttiklerine işaret ederek, bu nedenle kendilerinin hiçbir dinle problemleri olmadığını ve tüm inançlara saygı duyduklarını vurguladı.

&quot;Böl ve Yönet Politikası İtibarımızı Düşürdü&quot;
&rsquo;&rsquo;Böl ve yönet&rsquo;&rsquo; politikası kapsamında eski Yugoslavya&rsquo;nın dağıldığını, küçük ülkelere bölündüğünü kaydeden Broz, sözlerini şöyle tamamladı:
&rsquo;&rsquo;Eskiden güçlü ve halkına güven veren bir devletimiz vardı. Halkımız, elindeki pasaportla dünyanın her yerine gidebiliyor, itibarlı bir şekilde yaşayabiliyordu. Ancak şu anda parçalara bölündük, itibarımız kalmadı.&quot;