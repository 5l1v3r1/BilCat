Hüsnü Mübarek, yeni atadığı başbakandan acilen Mısır halkının memnuniyetsizliğini giderecek adımları atmasını istedi.


Mısır&rsquo;da 30 yıllık Hüsnü Mübarek iktidarına karşı protestolar sürerken; Devlet Başkanı Mübarek de tansiyonu düşürmenin yollarını arıyor.

Hüsnü Mübarek, yeni atadığı başbakandan acilen Mısır halkının memnuniyetsizliğini giderecek adımları atmasını istedi.

Mısır devlet televizyonunun haberine göre, Devlet Başkanı Mübarek, yeni atadığı başbakan Ahmet Şefik&rsquo;ten ekonomiyi canlandıracak tedbirleri acilen uygulamaya koymasını istedi.

Mübarek yayınladığı mesajında, Mısır&rsquo;ın yeni başbakanından enflasyonu kontrol altına almasını, işsizlere yeni istihdam alanları oluşturmasını ve çiftçilere yönelik sübvansiyonları artırmasını talep etti.

Başbakan Ahmet Şefik&rsquo;ten yolsuzluklara karşı savaş açmasını da isteyen Mübarek mesajında siyasi reformlar yapılması konusunda harakete geçilmesi gerektiğini de vurguladı.

Mübarek, muhalefet partilerinin siyasi sistemde daha fazla söz sahibi olmasına olanak tanıyacak anayasal değişikliklerin de yapılması gerektiğinin altını çizdi.