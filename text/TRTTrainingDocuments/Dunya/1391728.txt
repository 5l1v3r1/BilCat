İsrail basını, Avrupa Birliği ülkelerinin, Doğu Kudüs'ü Filistin devletinin başkenti olarak görmeye başladıklarını iddia etti. 


Haaretz gazetesi, Kudüs ve Ramallah&rsquo;taki Avrupa ülkelerinin diplomatik temsilcilerinin geçen ay hazırladığı bir raporu yayınladı. 

Brüksel&rsquo;e gönderilen rapora göre, Avrupalı diplomatlar, Doğu Kudüs&rsquo;ün Filistin&rsquo;in başkenti olarak görülmesini, Doğu Kudüs&rsquo;te üretilen İsrail ürünlerinin boykot edilmesini, şiddet olaylarına karışan Doğu Kudüs&rsquo;teki Yahudi yerleşimcilerin Avrupa Birliği ülkelerine sokulmamasını tavsiye ediyor.

Raporda, Doğu Kudüs&rsquo;teki Yahudi konutlarının hızla arttığına, sağlık hizmeti ve eğitimde Filistinlilere ayrımcılık yapıldığına dikkat çekiliyor. 

Raporda ayrıca Avrupa Birliği yetkililerinden, Doğu Kudüs&rsquo;e geçtiklerinde Yahudilerin işlettiği otellerde kalmamaları, Yahudilerin işlettikleri tarihi yerlerin gezilmemesi, yine Yahudilerin ulaşım şirketlerinden faydalanılmaması isteniyor.

İsrail&rsquo;in Doğu Kudüs&rsquo;te hafta sonunda Yahudi konutu yapmak için bir Filistin otelini yıkması, hem Avrupa Birliği&rsquo;nin, hem de Amerika Birleşik Devletleri&rsquo;nin tepkisine yol açmıştı.

 Bu arada İsrail&rsquo;de de 165 akademisyenin, Batı Şeria&rsquo;daki Yahudi yerleşim birimlerinden Ariel&rsquo;deki kampüste ders vermeyi reddetmesi, ülkede tartışmaya yol açtı.

Akademisyenler, Batı Şeria işgal altındaki bir toprak olduğundan, Ariel de yasadışı inşa edildiğinden, burada ders veremeyeceklerini bildirdi.

Batı Şeria&rsquo;nın iç kesiminde yeralan Ariel yerleşim merkezinde, 19 bin Yahudi yaşıyor.