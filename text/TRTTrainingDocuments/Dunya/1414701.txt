Mısır'da Mübarek yönetiminin internete getirdiği kısıtlamalara karşı sanal dünyanın devleri işbirliğine gidiyor. 



Ülkedeki son faal internet servis sağlayıcısının da engellendiği ve Mısır&rsquo;ın dünya ile internet üzerinden ilişkisinin hemen hemen tamamıyla kesildiği bildirildi. 

İnternete halk şimdilik sadece cep telefonu şebekeleri üzerinden bağlanabiliyor. 

Amerikan internet grubu Google da, Mısırlıların cep telefonu aracılığıyla Twitter üzerinden mesaj gönderebilmelerini sağlayacak bir sistem kurmak üzere, Twitter ile işbirliğine gideceğini duyurdu. 

Google yetkilileri, kurdukları sistemin çalıştığını ve açıkladıkları üç uluslararası telefon numarasına mesaj bırakılabileceğini, bu şekilde Twitter&rsquo;a mesaj aktarılabileceğini duyurdu. 

Sözkonusu Google yöneticileri, bu hizmetten yararlanmak için hiçbir internet bağlantısının gerekmediğini ve insanların aynı telefon numaralarını tuşlayarak ya da &quot;twitter.com/speak2tweet&quot; internet sitesine girerek, mesajları dinleyebileceklerini bildirdiler.