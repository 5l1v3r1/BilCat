Clinton ve Ashton,İsrail'in Doğu Kudüs'te Yahudi yerleşimine yer açmak için bir oteli yıkmasını şiddetle kınadı.

Amerika Birleşik Devletleri ve Avrupa Birliği&rsquo;nden İsrail&rsquo;e tepki...

Amerika Birleşik Devletleri Dışişleri Bakanı Hillary Clinton ve Avrupa Birliği Dışişleri Yüksek Temsilcisi Catherine Ashton, İsrail&rsquo;in Doğu Kudüs&rsquo;te Yahudi yerleşimine yer açmak için bir oteli yıkmasını şiddetle kınadı.

Hillary Clinton, İsrail&rsquo;in otel yıkmasına tepki göstererek, bunun barış çabalarına zarar verdiğini söyledi.

Hillary Clinton, İsrail&rsquo;in bu hareketinin, &quot;Özellikle de Kudüs&rsquo;ün statüsüne ilişkin taraflar arasında gerekli ve makul bir anlaşmanın mantığına aykırı olduğunu&quot; belirtti.

  Avrupa Birliği Dışişleri Yüksek Temsilcisi Ashton da Filistin topraklarındaki Yahudi yerleşim yerlerinin uluslararası hukuka aykırı olduğu, taraflar arasında güveni tehdit ettiği ve barışa engel oluşturduğu uyarısında bulundu.

 Ashton, &quot;Doğu Kudüs işgal altındaki Filistin toprakları arasındadır. Avrupa Birliği  İsrail&rsquo;in ilhakını tanımayacaktır&quot; dedi.

   İşgal altındaki Filistin topraklarında son dönemde şiddetin tırmanışa geçmesinden ve can kayıplarından endişe duyduğunu belirten Ashton, taraflara şiddeti durdurma çağrısı yaptı.

  Doğu Kudüs&rsquo;teki Shepherd Oteli, yerine 20 apartman dairesi inşa etmek isteyen İsrail tarafından yıkılmıştı.