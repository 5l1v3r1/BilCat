İçinde göçmenlerin bulunduğu iki teknenin batması sonucu, 43 kişi öldü, 40 civarında göçmen de kayboldu.




Afrika&rsquo;dan Yemen&rsquo;e gitmeye çalışan Afrikalıların içinde bulunduğu bir tekne alabora oldu, 43 kişi boğularak can verdi. Bir başka tekne faciasında ise 40 kadar göçmen kayboldu.

     Yemen İçişleri Bakanlığı tarafından yapılan açıklamaya göre, tekneden sadece 3 Somalili kurtulabildi.
     Teknedekilerin çoğunun Etyopyalı oldukları bildirildi. 

     Açıklamada, bir diğer teknenin de Yemen açıklarında battığı, içindeki 40 yasadışı göçmenden haber alınamadığı bildirildi.

     Binlerce Afrikalı her yıl Yemen üzerinden zengin Ortadoğu ülkelerine ya da Batılı ülkelere gitmeye çalışıyor.