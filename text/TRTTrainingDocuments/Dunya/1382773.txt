Mısır'ın olağanüstü halin kalkmasını isteyen göstericiler, sloganlar atarak sivil yönetim talebinde bulundu.


Mısır&rsquo;ın İskenderiye kentinde bir Kiliseye yılbaşında düzenlenen saldırının ardından ülkede gösteriler sürüyor.

Saldırı Kahire&rsquo;de Mısırlı Hıristiyan ve Müslümanlar tarafından birlikte protesto edildi.

Başkent Kahire&rsquo;de akşam saatlerinde bir araya gelen Hıristiyan ve Müslümanlar, Mısır&rsquo;ın birlik beraberliği ve Müslüman-Hıristiyan kardeşliği lehinde sloganlar attı. 

Göstericiler, kiliseyi korumadığını iddia ettikleri güvenlik güçleri, içişleri bakanı ve askeri yönetim aleyhinde de sloganlar attı. 

Olağanüstü halin kalkmasını isteyen göstericiler, sivil yönetim talebinde bulundu.

Muhalefet partileri yönetimi suçlayan açıklamalar yaparken olağanüstü hal kanununun kaldırılmasını istiyor. 

Hristiyan &quot;kardeşleri&quot; için mum yaktığını ifade eden Mühendis Hasan Sabık: &quot;Ben burada bir Müslüman olarak, terör tarafından acımasızca öldürülen Hıristiyan kardeşler için mum yakıyorum. Bu bizim yapabileceğimiz en küçük harekettir. Sivil devlet istiyoruz&quot; ifadesini kullandı.

Saldırıyı henüz üstlenen olmazken Mısır İçişleri Bakanlığı, şimdiye kadar 17 kişiyi gözaltına aldı.

Mısır&rsquo;da 80 milyonluk nüfusun yüzde 10&rsquo;unu hristiyan Kıptiler oluşturuyor.

İskenderiye kentinde yılbaşı akşamı Kıpti adı verilen Mısırlı Hristiyanların kilisesine düzenlenen saldırı ve ardından çıkan çatışmalarda 21 kişi ölmüş, onlarcası da yaralanmıştı.