Mahmud Abbas, barış müzakereleriyle ilgili olarak sızdırılan gizli belgeler ile kasıtlı olarak kafaların karıştırılmak istendiğini söyledi.



Filistin Devlet Başkanı Mahmud Abbas, Mısır Cumhurbaşkanı Hüsnü Mübarek ile Mısır&rsquo;ın başkenti Kahire&rsquo;de bir araya geldi. 
 
Görüşme sonrası yaptığı açıklamada Abbas, İsrail ve Filistin arasındaki barış müzakereleriyle ilgili belgelerin ortaya çıkmasına şaşırdığını, bu belgelere nereden ulaşıldığını bilmediğini söyledi.

Abbas, &rsquo;&rsquo;Arap kardeşlerimizden bir şey saklamıyoruz. Sırrımız yok bütün görüşmelerimizi Arap kardeşlerimizle belgeler ile sunuyoruz. Kasıtlı olarak kafa karıştırılmak isteniyor&rsquo; şeklinde konuştu. 

El Cezire televizyonu tarafından yayınlanan ve Guardian gazetesiyle paylaşılan belgelerde, Filistinli müzakerecilerin İsrail&rsquo;e büyük imtiyazlar verdiği iddia ediliyor.