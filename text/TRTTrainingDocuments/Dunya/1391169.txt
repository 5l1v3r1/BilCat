Urumiye yakınlarında düşen uçakta 70 kişi hayatını kaybetti, 32 kişi yaralandı.

İran&rsquo;da, bir yolcu uçağı düştü. Kazada ilk belirlemelere göre 70 kişi öldü, 32 kişi yaralandı.

       Tahran-Urumiye seferi yapan Boeing 727 tipi uçağın, Urumiye havaalanına inişe geçmek için alçaldığı sırada,  elverişsiz hava koşulları nedeniyle düştüğü açıklandı.

          Kaza yerindeki 70 santimetreye ulaşan kar kalınlığı ve olumsuz hava koşullarının kurtarma çalışmalarını güçleştirdiği belirtildi.

        Uçakta toplam yolcu ve müretebat sayısıyla ilgili çelişkili ifadeler ise sürüyor. Kaynakların bir bölümü uçakta 102 kişi, bir bölümü ise 106 kişi olduğunu bildiriyor.

        Kazada daha önce 50 kişinin kurtulduğu bildirilmişti.