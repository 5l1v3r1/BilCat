Filistin Devlet Başkanı Mahmud Abbas yönetiminin, 2008 yılında İsrail'e Kudüs konusunda tavizler verdiği iddia edildi.


Merkezi Katar&rsquo;da bulunan El Cezire Televizyonu&rsquo;nun yayınladığı bir belgede, Abbas yönetiminin, İsrail&rsquo;e, 1967&rsquo;de işgal ettiği Kudüs&rsquo;te ve çevresindeki Yahudi yerleşimlerinin çoğunu ilhak etmesini önerdiği öne sürüldü.

Belgeye göre, Haziran 2008&rsquo;de Amerikalı, Filistinli ve İsrailli yetkililer arasında yapılan görüşmede, dönemin Filistinli üst düzey müzakerecisi Ahmed Kurey &rsquo;&rsquo;Tarihte ilk kez bu türden bir öneride bulunuyoruz&rsquo;&rsquo; dedi.

Belgede ayrıca Filistinlilerin, açıkça ifade ettiklerinden daha çok taviz vermeye hazır olduğu savunuldu.

Abbas, geçen haftalarda yaptığı bir açıklamada, Kudüs&rsquo;ün kaderinin müzakere konusu olmadığını söyleyerek, &rsquo;&rsquo;Bizim açımızdan Kudüs konusu tartışılamaz. Kudüs bizimdir&rsquo;&rsquo; diye konuşmuştu.

El Cezire, belgenin, İsrail-Filistin barış süreciyle ilgili olarak elde ettiği bin 600 dolayındaki belgeden biri olduğunu bildirdi.