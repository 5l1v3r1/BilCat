Mahkeme, terör örgütü PKK'nın Avrupa'daki liderlerinden Nizamettin Toğuç'un Türkiye'ye iadesinin reddine ve salıverilmesine karar verdi.

İtalya, terör örgütü PKK&rsquo;nın önemli isimlerinden biri olduğu gerekçesiyle Türkiye tarafından iadesini istenen Nizamettin Toğuç&rsquo;u serbest bıraktı. 

Venedik İstinaf Mahkemesi&rsquo;nin, Türkiye&rsquo;nin Toğuç&rsquo;un iadesi talebinin reddine ve Toğuç&rsquo;un salıverilmesine karar verdiği öğrenildi. Gelişme, Toğuç&rsquo;un İtalyan avukatlarından Arturo Salerni tarafından da doğrulandı. 

Daha önce terör örgütünün başı Abdullah Öcalan&rsquo;ın avukatlığını da yapmış olan Salerni, konuyla ilgili olarak, &quot;Venedik İstinaf Mahkemesi, Türkiye&rsquo;nin iade talebinin reddini uygun görmüş ve müvekkilimin serbest bırakılmasını kararlaştırmıştır. Pazartesi günü gerekçeli kararın da elimize ulaşacağını düşünüyorum&quot; diye konuştu.

Venedik İstinaf Mahkemesi&rsquo;nin verdiği karar, daha önceki şartlı tahliye kararı doğrultusunda Padova yakınlarındaki bir beldede yaşadığı belirtilen 59 yaşındaki Toğuç&rsquo;un artık karakola imza verme zorunluluğunun kalkması, İtalya&rsquo;da veya vatandaşı olduğu Hollanda&rsquo;da serbestçe dolaşmasının mümkün hale gelmesi anlamına geliyor. 

Toğuç, Diyarbakır ve Ankara mahkemelerinin çıkarılmış yakalama emrine istinaden, tatil için geldiği İtalya&rsquo;da 18 Temmuzda Padova yakınlarındaki Albignasego beldesinde yakalanarak, Padova Cezaevi&rsquo;ne sevkedilmişti. 

Ağustos&rsquo;un 13&rsquo;ünde yapılan duruşmada, Toğuç&rsquo;un kamu güvenliği açısından bir tehlike oluşturmadığı iddiasıyla, açık adres bildirme ve karakola imza koşuluyla gözetim altında tutulmasının yeterli olacağına karar verilmişti. 

Toğuç, Venedik İstinaf Mahkemesi&rsquo;nin kararının ardından, İtalya&rsquo;da yaklaşık 6 aylık bir zorunlu ikamet sürecinin ardından tümüyle serbest kalmış oldu.