Amerika Birleşik Devletleri'nin başkenti Washington'da, uçuşa yasak bölgeye giren bir uçak paniğe yol açtı.

Başkent Washington&rsquo;da yeni yılın ilk gününde uçak paniği yaşandı.

Polis, Amerikan Kongresi çalışanlarını yasak bölgeye giren bir uçak nedeniyle elektronik postayla uyardı.

Polis terörist saldırı endişesiyle önlem olarak Kongre binasının tahliyesini istedi.

Bu arada, Andrews Hava üssünden havalanan 2 adet F - 16 savaş uçağı bölgeye hareket etti.

Olay kısa sürede aydınlığa kavuştu.

Paniğin, DC- 9 tipi bir yolcu uçağının Kongre yakınındaki Reagan Havaalanına inişe hazırlandığı sırada uçuş kontrol kulesiyle iletişimi kaybetmesi sonucu yaşandığı anlaşıldı.

 Amerikan polisi, yolcu uçağının daha sonra havaalanına inişinin gerçekleştiğini  ve durumun normale döndüğünü belirtti.

Amerikan Kongresi&rsquo;nin tatilde olması ve yılbaşı tatili nedeniyle Kongre binasında az sayıda çalışan bulunduğu kaydedildi.