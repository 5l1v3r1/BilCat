Yunanistan sözcüsü, "Türkiye ile AB arasındaki mültecilere ilişkin Geri Kabul Anlaşması'nın, Yunanistan için büyük önem taşıdığını" söyledi.


  Yunanistan Dışişleri Bakanlığı Sözcüsü Grigoris Delavekuras,          Atina Haber Ajansı&rsquo;na yaptığı açıklamada, Geri Kabul  Anlaşması&rsquo;nın, kaçak göçmen konusuyla mücadelede, Türkiye ile Yunanistan arasında Avrupa Birliği düzeyinde işbirliğini güçlendireceğini kaydetti.

          Avrupa Birliği&rsquo;nde henüz onay aşamasında bulunan düzenlemeyle ilgili teknik bilgiler veren Delavekuras, anlaşmanın, üç  yıllık bir geçiş döneminin ardından, &quot;süratli geri gönderme&quot; ve &quot;normal geri  gönderme&quot; olarak iki şekilde uygulanmasının öngörüldüğünü açıkladı.

         Sözcü, süratli geri gönderme uygulamasının, Türkiye ile ortak sınırı olsun ya da olmasın üye ülkelerin dış sınırlarına 20 kilometre uzaklıktaki bir alanda yakalananlarla ilgili olduğunu söyledi.
      
          Delavekuras, yeni anlaşmanın uygulama alanının sadece Türkiye ile sınırları değil, Avrupa Birliği üyesi ülkelerin dış sınırlarını da kapsadığını belirtti.