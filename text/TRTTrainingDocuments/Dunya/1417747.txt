ABD Başkan Yardımcısı Biden, şiddeti engellemenin sorumluluğunun Mısır hükümetine ait olduğunu söyledi.

Amerika Birleşik Devletleri, Mısır&rsquo;daki şiddetin son bulması için Kahire yönetimi üzerindeki baskısını artırıyor.

     Amerika Birleşik Devletleri Başkan Yardımcısı Joe Biden, Mısırlı mevkidaşı Ömer Süleyman&rsquo;a barışçı gösterilerin şiddet olaylarına dönüşmemesinin sorumluluğunun Mısır hükümetine ait olduğunu söyledi.


     Beyaz Saray&rsquo;dan yapılan açıklamaya göre, Biden, Süleyman ile telefonla görüştü. Biden görüşmede, Mısır&rsquo;da demokratik bir hükümetin bir an önce kurulması için ülkedeki bütün kesimlerle müzakerelerin başlatılması gerektiğini belirtti.

     Biden, Kahire yönetiminin, gözaltına alınan gazetecileri ve insan hakları savunucularını bir an önce serbest bırakarak işlerinin başlarına dönmesi için gereken adımları atması gerektiğini kaydetti.

     Amerika Birleşik Devletleri Başkan Yardımcısı, Cuma namazı sonrasında yaşanabilecek olası şiddet olaylarından büyük kaygı duyduklarını da sözlerine ekledi.