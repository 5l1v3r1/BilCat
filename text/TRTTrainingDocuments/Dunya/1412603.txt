Dünya kamuoyu Mısır'ı sarsan kanlı olaylara kilitlenmiş durumda... Bu ülkede yaşananlara dünya siyaset çevrelerinden farklı tepkiler geliyor.

Mısır&rsquo;daki kanlı olaylar dünya gündeminin en üst sıralarında yer alıyor. Olaylar dünya siyaset çevrelerinde farklı tepkiler geliyor. 

ABD Mübarek&rsquo;i Uyardı ve Reform İstedi 
ABD&rsquo;den uzun yıllardır yakın müttefiki olan Mısır Devlet Başkanı Hüsnü Mübarek&rsquo;e uyarı geldi. Yeni isimler atamanın çözüm için yeterli olmadığının altını çizen Washinghton, Mübarek&rsquo;ten gerçek reformlar istedi.

Mübarek ile telefonla görüşen ABD Başkanı Barack Obama, muhatabına Mısır halkı için daha fazla demokrasi ve ekonomik özgürlük yönünde yeni adımlar atılmasını tavsiye ettiğini açıkladı.
Obama&rsquo;dan Dengeli Üslup
Daha sonra Ulusal Güvenlik Birimi ile yaptığı 2 saatlik toplantının ardından konuşan Başkan Barack Obama, dengeli bir üslup kullanmaya özen gösterdi. 

Obama, &quot;ABD, Mısır halkının haklarını savunmaya ve onların hükûmetiyle birlikte çalışarak daha adil, özgür ve umut dolu bir gelecek için çaba gösterecektir&quot; şeklinde konuştu.

Obama Mübarek&rsquo;i açıkça eleştirmekten kaçındı. 

Ancak ABD Dışişleri Bakanlığı Sözcüsü Philip Crowley, &quot;Sadece ekibi değiştirmek yetmez, reform sözleri de eyleme geçmeli&quot; şeklinde açıklama yaptı. 
Suudi Arabistan Kralı&rsquo;ndan Mübarek&rsquo;e Destek
Bölgedeki yangından etkilenebilecek ülkelerden Suudi Arabistan&rsquo;da Kral Abdullah, gösterilerin hedefindeki Mübarek&rsquo;e desteğini açıkladı. Kral Abdullah, göstericilerin Mısır&rsquo;ın güvenlik ve istikrarına müdahale ettiği belirterek, &quot;Bu tahammül edilemez&quot; ifadesini kullandı.
İran: &quot;Mısır Halkı Adalet Peşinde&quot;
İran&rsquo;dan ise tam tersi bir tepki geldi. İran Dışişleri, Mısır halkının adalet peşinde olduğunu kaydederek, &quot;Kahire yönetiminden beklenen, halkın sesine kulak vermesi, onların haklı taleplerini dikkate alması ve şiddetten kaçınmasıdır&quot; ifadelerini kullandı.
BM Genel Sekreteri: &quot;Bu Bir Fırsat&quot;
Birleşmiş Milletler Genel Sekreteri Ban Ki-Mun da, Davos&rsquo;ta yaptığı konuşmada, şiddetten kaçınılması ve Mısırlı yöneticilerin bu olayları halkın isteklerine karşılık için bir fırsat olarak görmeleri çağrısında bulundu.
AB&rsquo;den İtidal Çağrısı
Avrupa Birliği ise Mısır&rsquo;da taraflara itidal çağrısında bulunurken ülkede reformların gerekli olduğuna dikkat çekti.
İsrail Kaygılı
İsrail ise gelişmeleri kaygıyla izliyor. Mısır&rsquo;daki olası bir rejim değişikliğinin Filistin&rsquo;e de sıçramasından endişe eden Başbakan Netanyahu, Mısır&rsquo;daki durumla ilgili açıklama ya da yorum yasağı getirdi.
Petrolün Fiyatı 100 Dolara Yaklaştı
Mısır olaylarına bir tepki de piyasalardan geldi. Mısır&rsquo;daki gösterilerin etkisiyle uluslararası piyasalarda Brent petrolün varil fiyatı 100 dolar sınırına yaklaştı.
Olaylar Gazze&rsquo;yi Sıkıntıya Soktu
Mısır&rsquo;da süren çatışmalar, Gazze&rsquo;de benzin ve gıda sıkıntısına yol açıyor.

İsrail ablukası altındaki Gazzeliler, Mısır sınırındaki tüneller yoluyla temel ihtiyaçlarını karşılıyor. Ancak Mısır&rsquo;da günlerdir süren isyan, tünellerdeki sevkiyatı da vurdu. Filistinliler, gıda ve benzin sıkıntısıyla karşı karşıya...
                    				İlgili Haberler
				
					Mısır'da Kaos Sürüyor
					Halk Hareketleri Yayılıyo