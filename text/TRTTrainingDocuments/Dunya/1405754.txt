Güney Kore komandoları, geçen hafta Somalili deniz haydutları tarafından kaçırılan Güney Kore yük gemisine kurtarma operasyonu düzenledi. 

Güney Kore komandoları, geçen hafta Somalili deniz haydutları tarafından kaçırılan Güney Kore yük gemisine kurtarma operasyonu düzenledi. Operasyonda 8 deniz haydutu öldürüldü.

Güney Koreli komandolar, Umman Denizi&rsquo;nde deniz haydutlarının kaçırdığı yük gemisine, sabaha karşı  baskın düzenledi. 

Operasyonda sekiz korsanın öldürüldüğü, beşinin yakalandığı açıklandı. 

Gemideki 21 mürettebatın ise tamamının kurtarıldığı duyuruldu. Geminin kaptanı ise, deniz haydutlarının ateş açması sonucu midesinden yaralandı, ancak hayatı tehlikesi bulunmuyor.

Geminin 1 hafta önce deniz haydutları tarafından ele geçirilmesi üzerine, Seul yönetimi bölgeye bir savaş gemisi göndermişti. 

Somalili korsanlar, geçen yıl yine aynı firmaya ait  başka bir gemiyi kaçırmış; 9 buçuk milyon dolar tutarında rekor bir fidye almıştı.