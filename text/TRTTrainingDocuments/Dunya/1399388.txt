Belçikada bir web sitesi, 218 gündür hükümetin kurulamadığı ülkenin, siyasi krizde, Irak'ın elindeki dünya rekorunu kırabilmesi için gün sayıyor. 


13 Haziran 2010 seçimlerinin ardından geçen 218 günde yeni hükümetin kurulamadığı Belçika&rsquo;nın bu alanda dünya rekoru kırabilmesi için açılan bir web sitesi, günleri sayıyor.

&quot; http://lerecorddumonde.be &quot; adlı internet sitesinde, hükümetsiz gün sayısında Hollanda&rsquo;yı geride bırakarak Avrupa şampiyonu olan Belçika&rsquo;nın önünde sadece, Irak&rsquo;ın kaldığı belirtiliyor.

İnternet sitesinde, &quot;Irak&rsquo;ta hükümetin kurulması 289 gün aldı. Daha iyisini yapabileceğimizi düşünüyor musunuz? Evet biz Belçikalılar yapabiliriz&quot; deniliyor.

Sitede, dünya rekoruna talip Belçika, &quot;3 bölge, 3 dil, çok sayıda son derece aptal politikacı, biralar, 10 milyon koyun ve halihazırda Avrupa rekortmeni. Oldukça yüksek potansiyel&quot; şeklinde tanımlanıyor.

İnternet sitesinde, seçimlerin üzerinden 50 gün geçtiği halde 2 adayın başkanlık iddiasında bulunduğu Fildişi Sahilleri&rsquo;nin ise &quot;yarışma dışı kaldığı&quot; yorumu yapılıyor.