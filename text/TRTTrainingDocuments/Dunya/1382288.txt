3 Cumhuriyet savcısı, Deniz Feneri soruşturmayla ilgili çalışmaları kapsamında Almanya'ya geldi.

Almanya bağlantılı Deniz Feneri e.V. davasının Türkiye uzantısıyla ilgili soruşturmayı yürüten 3 Cumhuriyet savcısı, soruşturmayla ilgili çalışmaları kapsamında Almanya&rsquo;ya geldi.

         Hakimler ve Savcılar Yüksek Kurulu (HSYK) Cumhuriyet savcıları Nadi Türkaslan, Abdülvahap Yaren ve Mehmet Tamöz&rsquo;ü Frankfurt havaalanında Frankfurt Başkonsolosu İlhan Saygılı karşıladı.

         Edinilen bilgiye göre savcılar, Almanya&rsquo;daki Deniz Feneri davasına ilişkin dosyaları inceleme konusunda Alman savcılarla görüşmeye başladı. Savcılar burada gerekli gördükleri evrakların fotokopisini alacak ve bazı kişilerin ifadelerine başvurabilecek.

         Savcıların Almanya&rsquo;daki çalışmalarının yaklaşık 2 hafta sürmesi bekleniyor.