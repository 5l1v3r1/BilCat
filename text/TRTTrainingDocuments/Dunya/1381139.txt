Pakistan'da koalisyonun ikinci büyük partisi Müttehide Kavmi Hareketi zamlar üzerine hükümetten ayrılma kararı aldı. 


Parti sözcüsü Vasay Celil, Başbakan Yusuf Rıza Gilani&rsquo;nin benzin fiyatlarına ilişkin politikalarını tasvip etmediklerini, koalisyondan ayrılma kararını bundan dolayı aldıklarını açıkladı. 

Koalisyon hükümetinin ikinci, ülkenin mali başkenti Karaçi&rsquo;nin en büyük partisi Müttehide Kavmi Hareketi, güvenliğin sağlanması konusunda hükümetin başarısız olmasını gerekçe göstererek geçen hafta kabineden iki bakanını çekmişti.

Bu gelişmeyle birlikte Gilani liderliğindeki koalisyon parlamentodaki çoğunluğunu kaybetti. Ancak Pakistan Başbakanı Yusuf Rıza Gilani, Müttehide Kavmi Hareketi&rsquo;nin ayrılmasının hükümetin düştüğü anlamına gelmediğini açıkladı. 

Gilani, &quot;Hükümet yıkılmıyor. Bir kriz görmüyorum&quot; ifadesini kullandı. 

Hiçbir parti, Navaz Şerif liderliğindeki Pakistan Müslüman Birliği ile iyi ilişkilere sahip olmadığı için yeni bir koalisyon hükümetinin kurulmasının çok zor olduğu yorumu yapılıyor. 

Bu yüzden hükümetin yıkılması, normalde 2013&rsquo;te sandık başına gidecek olan ülkeyi erken seçim sürecine sokabilir. 

Pakistan Cumhurbaşkanı Zerdari&rsquo;nin devreye girip petrol fiyatlarında yeni ayarlamayla Müttehide Kavmi Hareketi&rsquo;nin dönmesini ikna etmeye çalışabileceği de gelen haberler arasında...