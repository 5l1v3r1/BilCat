İtalya'nın Napoli kentinde bir köpek, yürümemekte inat edince ilginç görüntüler ortaya çıktı. Tekrar yürümeye karar verdiği an da bir o kadar komikti.

     Araç trafiğine kapalı yolda yürümemekte ısrar eden köpek, tasmasından çekilmesine, karnından tutularak itelenmesine rağmen yerinden kımıldamadı.

     Köpeğin bu hali çevredekiler için eğlence kaynağı oldu.

     Bacaklarını açarak yüzüstü yere yatan köpeğin görüntüleri internette de binlerce kişi tarafından tıklandı ve İtalyan televizyonunda da yayınlandı.
  
     Çevresi bir anda bu duruma gülenlerle dolan köpeği hareket ettirme çabaları sonuç vermedi.

     Ancak, sahibinin, bir başka köpeği kucağına alarak yürümeye başlamasıyla köpek inadı bıraktı. 

     İnatçı köpeğin hemen yerinden kalkarak sahibini takip etmeye başlaması da çevredekileri kahkahaya boğdu.