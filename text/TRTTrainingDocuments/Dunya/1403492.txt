ABD yönetiminin, Türkiye'nin, Tahran'ın nükleer programına ilişkin görüşmelere ev sahipliği yapmasını takdirle karşıladığı bildirildi.

Amerikan yönetimi, Türkiye&rsquo;nin İran ile Birleşmiş Milletler Güvenlik Konseyi&rsquo;nin daimi 5 üyesi ve Almanya arasındaki Tahran&rsquo;ın nükleer programına ilişkin görüşmelere ev sahipliği yapmasını takdirle karşıladığını belirtti. 

Amerika Birleşik Devletleri Dışişleri Bakanlığı Sözcüsü Crowley, Türkiye&rsquo;nin İran&rsquo;ın nükleer programına ilişkin görüşmelere büyük destek verdiğini söyledi.

İstanbul görüşmelerinin İran için bir fırsat olduğunu ifade eden Crowley, &quot;Türkiye&rsquo;nin bu önemli toplantıdaki evsahipliğini takdirle karşılaşıyoruz&quot; dedi.

Sözcü Crowley, Türkiye&rsquo;nin İran&rsquo;ı uluslararası toplumla işbirligi yapması konusunda cesaretlendirmeye devam ettiğini kaydetti. 

Türkiye&rsquo;nin bu mesajının önemli olduğunu vurgulayan Crowley, İran&rsquo;ın uluslararası toplumu nükleer programının barışçı olduğuna ikna etmesi gerektiğini kaydetti.

Crowley, bir soru üzerine Amerika Birleşik Devletleri Dışişleri Bakanı Hillary Clinton&rsquo;ın gelecek ay Türkiye&rsquo;ye gerçekleştireceği ziyaretin tarihinin yakında açıklanacağını belirtti. 

Crowley, Ankara&rsquo;ya giden yeni Amerikan Büyükelçisi Ricciardone&rsquo;nin Senato engeline rağmen Başkan Obama tarafından doğrudan atanmasının ikili ilişkilere verilen önemi gösterdiğini vurguladı. 

Sözcü Crowley, İran&rsquo;dan Lübnan&rsquo;a kadar çeşitli sorunlara çözüm arayışlarında önemli rol oynayan Türkiye&rsquo;nin Amerika Birleşik Devletleri ile ikili ve çok boyutlu ilişkilerine ve çalışmalarına dikkat çekti.