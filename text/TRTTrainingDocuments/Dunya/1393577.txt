Ülkede 3 haftadır süren çatışmalar sahil kesimine de sıçradı. Devlet Başkanı Bin Ali olayların dış mihraklı terör eylemleri olduğunu söyledi.


     Tunus&rsquo;ta işsizlik, yoksulluk ve yolsuzluğu protesto gösterilerinde hafta sonundan bu yana hayatını kaybedenlerin sayısı 21&rsquo;e çıktı.

     Gassrine kasabasında gençler demir çubuklarla, molotof kokteylleriyle karakollara saldırıyor. Ülkede lise ve üniversiteler de tatil edildi.
     Tunus Eğitim Bakanlığı, şiddet olayları yüzünden ülkedeki bütün üniversite ve liselerde derslere ara verildiğini duyurdu.

     Alınan bütün güvenlik önlemlerine rağmen, olaylar yayılarak devam ediyor. Çatışmalar ilk defa sahil kesimine de sıçradı. Görgü tanıkları, Bizerte kasabasında yüzlerce gencin bir bankayı ve yoldaki araçları ve bir polis otosunu ateşe verdiğini anlattı.

     Gassrine kasabasında da gençler karakollara, hükümet binalarına saldırıyor. Göstericilerden 4&rsquo;ü polis tarafından öldürüldü, 8 polis ise yaralandı.

     Yine cenaze törenlerinin düzenlediği bir kasabada 2 bin kişi polisle çatıştı, kasaba kuşatma altına alındı.

     Tunus Devlet Başkanı Zeynel Abidin Bin Ali, olayları, dış mihraklı terör eylemleri şeklinde nitelendirdi.

     Bin Ali, ülkede yeni iş sahaları açmak için acil önlemler alacaklarını, 2 yılda 300 bin kişiye istihdam sağlayacaklarını, ancak çıkan olayları hiçbir şekilde haklı göremeyeceklerini bildirdi.

     Tunus&rsquo;ta işsizlik ve yoksulluğu protesto ile başlayan ve 3 haftadır devam eden olaylar geçen haftasonunda isyana dönüşmüştü. Göstericiler 3 kasabada hükümet binalarına saldırmıştı.

     Tunus&rsquo;ta resmi rakamlara göre işsizlik oranı yüzde 13&rsquo;ün üzerinde bulunuyor. Gençler, üniversite diplomalarının bir işe yaramadığından ve kamu kesimindeki yolsuzluklardan şikayet ediyor.