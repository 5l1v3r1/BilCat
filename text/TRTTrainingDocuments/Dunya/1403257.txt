Cenevre'de 26 Ocak'ta yapılacak Kıbrıs Zirvesi öncesinde adada yoğun bir diplomasi trafiği yaşanıyor.

Amerika Birleşik Devletleri&rsquo;nin  Avrupa ve Avrasya&rsquo;dan Sorumlu Dışişleri Bakan Yardımcısı Philip Gordon liderler tarafından kabul edildi. 

Kuzey Kıbrıs Türk Cumhuriyeti Cumhurbaşkanı Derviş Eroğlu, Amerikalı diplomatı makamında kabul etti. 
     
Güney Kıbrıs Rum Yönetimi Lideri Dimitris Hristofyas ile de bir araya gelen Philip Gordon, ülkesinin, Kıbrıs sorununa iki toplumlu, iki kesimli federal çözüm bulunması çabalarına destek verdiğini söyledi. 
     
Rum radyosunun haberine göre Gordon, Kıbrıs sorununa çözüm bulunmasının en iyi yolunun doğrudan müzakereler olduğunu ifade etti.
     
 İki tarafın perspektiflerine ilişkin daha iyi bir anlayışa sahip olmak amacıyla adayı ziyaret ettiğini vurgulayan Amerikalı diplomat,  Washington&rsquo;un işlevsel olmayacak bir çözümü empoze etmeyeceğini kaydetti.