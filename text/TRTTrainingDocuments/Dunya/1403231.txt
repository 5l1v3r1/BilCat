Tunus'taki sosyal patlamanın ardından Ortadoğu'ya da sıçrayan halk tepkisine karşı bölge hükümetleri harekete geçiyor.

Ürdün Başbakanı Samir Rifai, yakıt ve temel gıda maddelerine yönelik desteklerin genişletildiğini, devlet memurları ve emeklilerin maaşının yükseltildiğini açıkladı. 

    Başbakan Rıfai, destek paketinin 2011 yılı için 425 milyon doları bulduğunu söyledi. 

    Ürdün Başbakanı Rifai, yeni paketle çiftlik hayvanları ile ısınma ve yemek yapımında kullanılan gaz için de destek uygulanacağını kaydetti.

    Geçen hafta yakıt ile şeker ve pirinç gibi temel gıda maddeleri için açıklanan 125 milyon dolarlık destek paketi yetersiz bulunmuş, halktan büyük tepki görmüştü.