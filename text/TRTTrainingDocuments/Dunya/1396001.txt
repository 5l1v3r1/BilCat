Anayasa Mahkemesi, Berlusconi'nin başını ağrıtacak bir karara imza attı. 

İtalya Başbakanı Silvio Berlusconi&rsquo;nin başı son zamanlarda yolsuzluk davalarından dolayı dertte... Anayasa Mahkemesi, Berlusconi&rsquo;nin başını daha da ağrıtacak bir karara imza attı ve dokunulmazlığını kısmen de olsa kaldırdı.
Dokunulmazlığı Kalktı
Berlusconi hakkında açılmış iki dava, dokunulmazlık yüzünden askıda bekliyor. Yeni kararla Başbakan mahkeme önüne çıkabilecek.

Mevcut dokunulmazlık kanunu, davalıların başbakan ve bakan olmaktan kaynaklanan &quot;meşru bir engel&quot; göstermeleri durumunda davaların otomatik olarak 6 aydan 18 aya ertelenmesini öngörüyordu.
   
Anayasa Mahkemesi, kararıyla bu &quot;otomatik erteleme&quot; ifadesini iptal etti, fakat &quot;meşru engel&quot;den dolayı erteleme hakkını saklı tuttu. 

Karar alındığı sıralarda Berlusconi karşıtları mahkeme önündeydi. Grup mahkeme kararını coşkuyla karşıladı.
Berlusconi &quot;Gülünç&quot; Dedi
Başbakan Berlusconi ise davaların devam etmesi ya da durdurulmasının önemli olmadığını söyledi ve davaları gülünç olarak niteledi. Berlusconi, ayrıca kararın hükümetini etkilemeyeceğini de savundu.