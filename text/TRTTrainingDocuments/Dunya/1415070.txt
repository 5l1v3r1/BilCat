Batı Şeria ve Gazze Şeridi'nde Mısır halkına destek gösterileri yasaklandı. 


Batı Şeria&rsquo;da, Devlet Başkanı Mahmud Abbas&rsquo;a bağlı güvenlik güçleri, Mısır Büyükelçiliği önünde düzenlenmesi planlanan gösteriye izin vermedi. 

Filistin Yönetimi, geçen hafta da Tunus&rsquo;la dayanışma gösterilerini yasaklamıştı.

Öte yandan uluslararası İnsan Haklarını İzleme Örgütü-Human Rights Watch, Batı Şeria&rsquo;da olduğu gibi, Gazze Şeridi&rsquo;nde de Hamaslı yetkililerin, Mısır&rsquo;daki hükümet karşıtlarıyla dayanışma gösterilerine izin vermediğini duyurdu.

Hamaslı polislerin Gazze kentinde bir parka gösteri için gelen 6 kadını tutukladığını, 20 kadar kişiyi de tutuklamakla tehdit ettiğini bildiren örgüt, görgü tanıklarına dayanarak, polisin kadınlardan gösterilere katılmayacaklarına yönelik tahahhütname imzalamalarını istediğini bildirdi.

Filistinli Liderler de Suskun 

Hem Hamas hem de Filistin Yönetimi liderlerinden, Mısır&rsquo;daki olaylarla ilgili herhangi bir yorum gelmemesi de dikkat çekiyor.

Hamas ve El Fetih liderlerinin, bu konuda yorum yapılmaması talimatı verdiği öne sürülüyor. 

Buna gerekçe olarak ise Irak&rsquo;ın Saddam Hüseyin&rsquo;in iktidarı döneminde Kuveyt&rsquo;i işgalinde, eski Filistin lideri Yaser Arafat&rsquo;ın Saddam&rsquo;a büyük destek vermesi ve bu desteğin, o dönemde Körfez ülkelerinde çalışan binlerce Filistinlinin bu ülkelerden kovulmasına neden olması gösteriliyor.

Filistinlere ait haber televizyonlarında ve gazetelerde de olaylar, sadece yorumsuz olarak ve kısaca aktarılıyor.