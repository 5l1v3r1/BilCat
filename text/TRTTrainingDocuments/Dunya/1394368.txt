Tunus'ta işsizlik, yoksulluk ve yolsuzluğu protesto gösterileri yayılıyor. 23 kişinin öldüğü olaylar başkent Tunus'a sıçradı. 


Üniversite mezunu bir seyyar satıcının sebze arabasına el konulması üzerine kendisini ateşe vermesi 17 Aralık&rsquo;tan bu yana ülke çapında gösterileri tetiklemiş bulunuyor. 

Hafta sonunda isyana dönüşen olaylar, başkente sıçradı. 

Başkent Tunus&rsquo;un batısındaki işçi mahallesi Ettadamen&rsquo;de, yüzlerce genç dükkanlara saldırıp, bir banka ile otomobilleri ateşe verdi. Polisin kalabalığın üzerine ateş açması sonrasında olaylar kent merkezine kaydı. 

Fransız Büyükelçiliği yakınlarında çatışmalar yaşandığı ve sokaklarda askeri birliklerin devriye gezdiği bildiriliyor. 

Başkentteki gösterilere katılan yüze yakın sanatçı da çatışmaların ortasında kaldı. Bazı sanatçılar polis tarafından dövüldü ve yerlerde sürüklendi.

     Başkente ulaşan gösterilerde, resmi rakamlara göre ölü sayısı 23... Ancak muhalifler, hayatını kaybedenlerinin sayısının 50&rsquo;ye yaklaştığını belirtiyor. 

     Olaylarda güvenlik güçlerinin, &quot;orantısız güç&quot; kullanımına ABD ve AB&rsquo;den tepki yağıyor. 
     
     Göstericilerin istifasını istedikleri Devlet Başkanı bin Ali ise, yoğun eleştirilere maruz kalan İçişleri Bakanı Rafik Belhaj Kacem&rsquo;i görevden aldı yerine Ahmet Fria&rsquo;yı atadı. 

     Hükümet göstericilerin sanal ortamda örgütlendikleri Facebook ve benzeri sosyal paylaşım ağlarına sınırlama getiriyor. 

     Tunus&rsquo;un yurtdışındaki temsilcilikleri ise, hükümet karşıtı protestolara sahne oluyor. 

     Paris&rsquo;teki büyükelçilik önünde gösteriler düzenlenirken, Tunus&rsquo;un İsviçre&rsquo;nin başkenti Bern&rsquo;deki büyükelçiliğine geceyarısı kundaklama girişiminde bulunuldu. Binada küçük çaplı hasar meydana geldi.