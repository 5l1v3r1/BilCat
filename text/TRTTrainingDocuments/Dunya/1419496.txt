ABD'li Profesör Justin McCarthy anlattı...Ermeniler hem Profesör McCarthy’ye, hem de Türk dinleyicilere hakarete varan tepki gösterdi.

İngiltere&rsquo;nin saygın eğitim kurumlarından London School of Economics binasında düzenlenen konferansta konuşan McCarthy,  bilimsel verilere dayanan sinevizyon gösterisiyle desteklediği sunumunda, arşiv araştırmalarından elde ettiği bulguları ortaya koyarak, 1800&rsquo;lerin sonunda Anadolu coğrafyasında yaşanan olaylara ilişkin Ermeni iddialarını çürüttü.

Aralarında çok sayıda Ermeni dinleyicinin de bulunduğu yaklaşık 350 kişiye seslenen McCarthy, iki saat süren sunumunda, Ermeni iddialarının temel kurgusundaki mantık hatalarını teker teker ortaya koyarak, çarpıtılan tarihi gerçekleri ve tahrif edilmiş istatistikleri dinleyenlerle paylaştı.

McCarthy&rsquo;nin sözleri salonda bulunan Ermeni dinleyicileri kızdırdı.
 
McCharty&rsquo;nin verdiği tarihsel somut örnekler karşısında sinirlenerek herhangi bir eleştiri yöneltemeyen ve bu tip bir etkinliğe hazırlıksız geldikleri gözlemlenen Ermeni dinleyiciler, zaman zaman seslerini de yükselterek, gerek Profesör McCarthy&rsquo;ye, gerekse Türk dinleyicilere hakarete varan tepki gösterdiler. 
   
Bu provokasyona kapılmayan İngiltere&rsquo;deki Türk toplumu mensupları ise sağduyulu ve soğukkanlı bir yaklaşım sergilediler.

Tepkileri değerlendiren McCarthy, konferansta Ermeni tezlerinin iflas ettiğinin bir kez daha ortaya çıktığını belirterek &quot;Ermeniler kendileriyle aynı fikirde olmayan herkesin Şeytan olduğuna inanıyor&quot; dedi.