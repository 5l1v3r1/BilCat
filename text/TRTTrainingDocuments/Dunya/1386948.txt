Grev, İsrail'e gerçekleştirilecek resmi ziyaretlerin iptaline neden oldu. Hükümet, diplomaside büyük sıkıntı yaşıyor.

İsrail Dışişleri Bakanlığı çalışanları ücret konusundaki anlaşmazlık nedeniyle bu hafta başında greve gitti. 

Bakanlık çalışanları, maaşlarının İsrail istihbarat servisi MOSSAD ve İsrail Savunma Bakanlığı çalışanlarıyla aynı seviyeye yükseltilmesini talep ediyor. 

İsrail&rsquo;de diplomatların grevi yüzünden, Rusya Cumhurbaşkanı Dimitri Medvedev&rsquo;in ardından, Hırvatistan ve Solvenya liderleri de İsrail ziyaretlerini iptal etmek zorunda kaldı. 

İsrail Başbakanı Binyamin Netanyahu&rsquo;nun Mısır Cumhurbaşkanı Hüsnü Mübarek ile Şarm Eşşeyh&rsquo;te İsrail-Filistin görüşmelerinin geleceğini ele alacağı ziyaretin hazırlıklarına da, Dışişleri Bakanlığı mensupları katılmadı.
     
Bu ay sonunda Almanya Başbakanı Angela Merkel&rsquo;in İsrail&rsquo;e yapacağı ziyaretin hazırlıklarının da Dışişleri Bakanlığı yerine İsrail Başbakanlığı ve diğer bakanlıklar tarafından koordine edileceği konuşuluyor.

Merkel&rsquo;in ziyaretinin gerçekleşip gerçekleşmeyeceği konusundaki belirsizliğin de sürdüğü ifade ediliyor.