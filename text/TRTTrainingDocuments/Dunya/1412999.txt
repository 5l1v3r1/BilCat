Cephanelikte yangın çıktı... İlk belirlemelere göre 40 yaralı var...


Venezuela&rsquo;da bir silah ve mühimmat deposunda meydana gelen patlamada 40 kişi yaralandı.
         
Savunma Bakanı Carlos Mata Figueroa, devlet televizyonuna yaptığı açıklamada, kuzeydeki Maracay kentinde bulunan devlete ait askeri bir depoda meydana gelen patlamadan sonra yangın çıktığını belirtti.
         
Aragua valisi Rafael Isea da, patlamanın meydana geldiği yerin 5 km. çevresinin önlem olarak boşaltıldığını, 40 kişinin yaralandığını, ölen olup olmadığına ilişkin henüz bilgi bulunmadığını söyledi.
         
Bölgeye itfaiye ekiplerinin gönderildiği, yangının henüz kontrol altına alınamadığı bildirildi.