Kalabalığın üzerine ateş açmakla suçlanan Ulusal Muhafızlara bağlı 6 subay hakkında tutuklama emri çıkarıldı.



Arnavutluk&rsquo;ta 3 kişinin öldüğü yönetim aleyhtarı protesto gösterilerinde siyasi gerginlik tırmanıyor. Kalabalığın üzerine ateş açmakla suçlanan Ulusal Muhafızlara bağlı 6 subay hakkında tutuklama emri çıkarıldı.

Arnavutluk&rsquo;ta Cuma günkü olaylarda, hükümeti yolsuzlukla suçlayan halk, başbakanlık binasına taş, yumurta ve sopalarla saldırmıştı.

 Başbakan Sali Berişa, çıkan çatışmada 3 kişinin, göstericilerin silahından açılan ateş sonucu öldüğünü duyurmuştu.

 Ancak kamera görüntüleri, başbakanlık binasından kalabalığa ateş açıldığını gösteriyor.

 Görüntülerin ortaya çıkması üzerine, Ulusal Muhafızlardan 6 subay hakkında tutuklama emri çıkarıldı.

Polisin henüz bu emri yerine getirmediği bildiriliyor.

 Öte yandan Başbakan Berişa, önümüzdeki Çarşamba günü bütün halkı barış için yürümeye davet etti.

  Muhalefet ise hükümeti yolsuzlukla ve 2009 seçimlerini çalmakla suçluyor, erken seçim istiyor.