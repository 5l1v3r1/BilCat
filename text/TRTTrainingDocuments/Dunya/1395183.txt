Çin Halk Cumhuriyeti'nin başkenti Pekin'de sivil hava trafiğini rahatlatmak için yeni bir havaalanı yapılması düşünülüyor.

Çin basınında yer alan haberlere göre, yeni havaalanının yıllık yolcu kapasitesi en az 60 milyon kişi olacak.
Pekin&rsquo;de halen hizmet veren Başkent Uluslararası Havaalanı, yıllık 73,9 milyon yolcu kapasitesiyle dünyada ikinci sırada bulunuyor. Bu havaalanı 2015 için planlanan 76 milyon yolcu hedefine yaklaştı.

Sivil Havacılık Kurumu Başkanı Li Ciaşiang, şu anda Pekin&rsquo;deki hava trafiğine bir uçuş daha eklemenin mümkün olmadığını söyleyerek, yeni bir havaalanı yapılmasının acil olduğunu vurguladı.

Hazırlıkların sürdüğünü ve projenin Devlet Konseyi tarafından onaylanması gerektiğini belirten Li, projenin en az 100 milyar yuana (15 milyar ABD Doları) mal olacağını söyledi. 
Çinli yetkili yeni havaalanının yeri konusunda bilgi vermedi, ancak Çin basınında daha önce havaalanının inşasının 2010 yılında başlayacağı ve Pekin&rsquo;in güneyindeki Daşing bölgesinde yer alacağı şeklinde haberler yer almıştı.

Çin Sivil Havacılık Kurumu, 2011 yılında 11 yeni havaalanının inşasına başlamayı planlıyor.