Robot Spirit, sadece 3 ay için Mars'a gitti ancak tam 7 yıldır orada...


Amerikan Havacılık ve Uzay Dairesi&rsquo;nin (NASA) Mars&rsquo;a sadece 3 aylığına gönderdiği tekerlekli robotlardan Spirit, Kızıl Gezegen&rsquo;de 7. yılını doldurdu.

Golf arabası boyutlarındaki robotlardan 4 Ocakta Mars&rsquo;a inen Spirit, 1,5 yıl önce saplandığı kumluk arazide hala mahsur bulunuyor.
 25 Ocakta Kızıl Gezegen&rsquo;e inen ikizi Opportunity ise, dev Endeavour kraterinde çalışmaya ve gözlem yapmaya devam ediyor.

Mars&rsquo;ın geçmişteki su faaliyetiyle ilgili kanıt bulmak üzere gönderilen ve &quot;kullanım süreleri&quot; çoktan biten robotlardan Spirit, kuma saplanmasının ardından mart ayında da Dünya ile iletişimi kesti.

Ancak Mars&rsquo;ın robot programı yöneticileri, &quot;gözü pek&quot; Spirit&rsquo;in birkaç ay sonra uyanabileceğini düşünüyorlar.

Mars yüzeyinde yaklaşık 2 bin 500 gün geçiren iki robot da Kızıl Gezegen&rsquo;in bir zamanlar sulu, sıcak bir yer olduğuna dair birçok kanıt bularak bilimadamlarının bu gezegenle ilgili anlayışlarında köklü değişiklikler sağladı.

Spirit ve Opportunity, ayrıca yeni teknolojileri deneyerek ve nelerin mümkün olduğunu ortaya koyarak ilerideki robot programları için önemli birer yol gösterici oldu.