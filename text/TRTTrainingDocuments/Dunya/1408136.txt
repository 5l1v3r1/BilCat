Rusya Başbakanı Vladimir Putin, havaalanına terör saldırısını düzenleyenlerden intikam alınmasının kaçınılmaz olduğunu açıkladı. 

Rusya&rsquo;da havaalanına düzenlenen intihar eyleminin yankıları sürüyor. 35 kişinin öldüğü saldırının sorumluluğunu henüz üstlenen olmadı. Bir Amerikan düşünce kuruluşu, saldırının sorumluluğunu Emir Doku Umarov liderliğindeki bir Çeçen grubun üstlenmeye hazırlandığını ileri sürdü.

IntelCenter uzmanlarına göre, Umarov, 72 saat içinde saldırının sorumluluğunu üstlendiğine dair bir video kaydı yayınlayacak.

     &quot;Kafkas Emirliği&quot; adlı grubun lideri olan Umarov, Moskova metrosuna 29 Martta düzenlenen, 38 kişinin ölümüyle sonuçlanan çifte saldırının sorumluluğunu da üstlenmişti.

     Gözlemciler, saldırıda hayatını kaybedenlerin 4&rsquo;ünün yabancı olduğuna dikkat çekerek, son saldırının Çeçenler tarafından düzenlendiğinin ortaya çıkması halinde, bunun taktik değişikliği anlamına geldiğini, Çeçenlerin ilk defa yabancıların da bulunma ihtimali yüksek yerleri hedef aldığını belirtiyor.

Dehşet Dakikaları...  

     Öte yandan saldırı anında çekilmiş görüntüler de ortaya çıktı.

     Görüntülerde, yolcular bagajlarını teslim alıp çıkarken, bir anda patlama meydana geliyor, ortalık bir anda can pazarına dönüyor.

     Patlamanın olduğu yer, biletsiz insanların da girebildiği bölüm. İnterfax ajansı, muhtemel intihar eylemcisinin başının ele geçirildiğini açıkladı. Kadın intihar eylemcisine yardım eden bir kişi daha bulunduğu, onun da patlamada öldüğü belirtiliyor.

     Cumhurbaşkanı Medvedev, terör saldırının, havaalanı güvenliğinin boşluğundan kaynaklandığını söyledi. &quot;Bir intihar eylemcisi, 7 kilo TNT ile nasıl elini kolunu sallayarak Rusya&rsquo;nın en büyük havaalanına girebilir&quot; diyen Medvedev, havaalanı yöneticilerinin cezalandırılmasını istedi.

     Rus yetkililer, patlamanın olduğu yerde metal dedektörü olmadığını, dedektörün sonradan getirildiğini belirtiyor.

     Havaalanı yetkilileri ise kendilerini savunuyor. 

Putin Esti Gürledi...  

Devlet Başkanlığı yıllarında Çeçenistan&rsquo;daki ayaklanmayı çok kanlı bir şekilde bastıran Vladimir Putin ise &quot;intikam yemini&quot; etti. 

Saldırının sorumlularından intikam alacaklarını açıklayan Putin, kime karşı ne yapılacağı konusunda ise bilgi vermedi. 

     Türk Yolcular Kılpayı Kurtuldu 

     Domodedovo havaalanında Türk yolcular ise kıl payı kurtuldu.

     Türk Hava Yolları&rsquo;nin Anadolujet uçağı, patlamadan sadece 1 saat önce havalandı. 

	İstanbul&rsquo;a inen yolcular, patlamadan 1 saat önce saldırının bulunduğu yerdeydi. 



                    				İlgili Haberler
				
					Rusya'da Terör Şoku