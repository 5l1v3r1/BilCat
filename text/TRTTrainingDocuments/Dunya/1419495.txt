Eroğlu, her ne kadar azınlık bir grup tarafından yapılıyor olsa da Anavatan Türkiye'yi hedef alan eylem ve ifadelerin kabul edilemez olduğunu söyledi.

KKTC Cumhurbaşkanı Derviş Eroğlu, Başbakan Recep Tayyip Erdoğan&rsquo;ın da tepki gösterdiği 28 Ocak&rsquo;ta yapılan eylemde yapılan bazı davranışlar, açılan pankartlar ve atılan bazı sloganların, hak arama ve uygar davranış sınırlarını aştığını, hakarete varan boyutlara ulaştığını belirtti.
 
Eroğlu, &quot;Bunlar karşısında Anavatan Türkiye yetkililerinin haklı bazı tepkiler içine girmesini doğal karşılamak lazımdır. Ancak, verilen tepkilerin  bazılarının yanlış veya eksik bilgilendirmeden kaynaklandığı  açıktır. Kullanılan bazı ifadeler ise, on yıllardır Ada&rsquo;da ulusal varoluş mücadelesi veren  halkımızı üzmüştür&quot; diye konuştu.

Başbakan Erdoğan&rsquo;a 24 Ocak&rsquo;ta bu konudaki düşünce ve endişelerini bir mektupla ilettiğini hatırlatan Eroğlu, Anavatan yetkilileri ile iletişim ve istişare içinde olmaya devam edeceğini kaydetti. 

&quot;Anavatan Türkiye ile ilişkilerin güçlü kalması, Kıbrıs&rsquo;ta adil ve kalıcı bir uzlaşıya varmak açısından da elzemdir. Aksi takdirde, karşı taraf, içteki sorunlarımızı masada bir zaaf olarak algılayıp bunu istismar etmeye, bundan yararlanmaya kalkışacaktır. Nitekim bunun somut işaretlerini görmekteyiz&quot; ifadelerini kullanan Eroğlu, açıklamasında, bu kritik dönemde, Kıbrıs Türk halkı olarak, yaşamsal haklarımıza zarar vermeyecek şekilde hareket etmenin şart olduğunu söyledi. 

Eroğlu, &quot;Bizi bu günlere getiren, birlik ve beraberliğimizle Anavatan Türkiye ile olan sağlıklı ilişkilerimiz olmuştur.  Herkesi bu ilişkilerin yaşamsallığının bilinci içinde hareket etmeye davet ediyorum&quot; dedi. 
 

                    				İlgili Haberler
				
					Kılıçdaroğlu'ndan Erdoğan'a KKTC Tepkisi