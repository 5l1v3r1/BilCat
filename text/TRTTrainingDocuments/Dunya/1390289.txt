Almanya'da aşırı miktarda dioksin maddesi yemlerden tavuklara ve yumurtalara geçti, binlerce çiftlik kapatıldı. 


Son yayımlanan tahlil sonuçları, yemlerdeki dioksin seviyesinin, onaylanan düzeyin 77 katı olduğunu ortaya koydu.

Yaklaşık 5 bin çiftlik yemlerde yüksek oranda dioksin bulunması üzerine kapatıldı.

Alman yetkililer, 3 bin ton dioksin bulaşmış yağı, 25 yem üreticisine sağladığı iddia edilen şirketin faaliyetlerini mercek altına aldı. 

Yeme karışan kimyasallar, tavuklardan yumurtalarına geçerken, yumurtaların Hollanda ve İngiltere&rsquo;ye ihraç edilmiş olması krizi Avrupa geneline taşıdı. 

Şu ana dek sadece bir çiftlikte 8 bin tavuk itlaf edildi. Hayvanların itlafı henüz bir zorunluluk değil, karar üreticiye bırakılmış durumda... 

Dioksin insanlarda kanser gelişimi ile bağlantılı kabul ediliyor.

Ancak çoğu uzman, tek bir yumurtadan alınacak dioksin miktarının son derece küçük olacağını, dolayısıyla tehlike yaratmayacağını belirtiyor.

Dioksinin hayvan yemine karışmasına üretici fabrikadaki bir karışıklığın yol açtığı tahmin ediliyor.

Aynı fabrika, kağıt üretimi gibi sanayi kollarında da çalışıyor ve bu alanlarda dioksin sıkça kullanılan bir madde.

Almanya&rsquo;daki çiftliklerde dioksin karışan 150 bin ton yemin domuz ve kanatlı hayvanlarca tüketildiği tahmin ediliyor.