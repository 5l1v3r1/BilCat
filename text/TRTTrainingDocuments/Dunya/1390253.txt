İşsizlik, hayat pahalılığı ve gıda fiyatlarına yüksek zamları protesto gösterilerinde ilk kez bir kişi yaşamını yitirdi. 


Cezayir basınına göre, başkent Cezayir&rsquo;in 300 kilometre güneydoğusundaki M&rsquo;Sila bölgesinde dün polisle çatışan göstericilerden 18 yaşında bir genç vurularak öldürüldü. 

Haber henüz resmi kaynaklarca doğrulanmasa da İzzeddin Lebza adlı gencin ölümü halk arasındaki tepkiyi arttırdı. 

Haberlerde, polisin M&rsquo;Sila yakınlarındaki Ain Lahcel kaymakamlık ve karakoluna zorla girmeyi başaran göstericileri dağıtmaya çalıştığı ve çatışmalarda 3 göstericinin yaralandığı kaydedildi. 

Cezayir&rsquo;de işsizlik, hayat pahalılığı ve temel gıda fiyatlarına yüksek zamları protesto eden göstericiler, dün başkent Cezayir, Oran ve doğudaki Annaba kentinde de polisle çatışmıştı. 

Cezayir&rsquo;de bir haftayı aşkın süredir ülke nüfusunun büyük bölümünü oluşturan gençler, ülkenin hemen her yerinde, işsizlik, hayat pahalılığı, barınma sorunu, torpil, iltimas ve yolsuzluğu protesto ediyor.

İşsizlik oranı, 35,6 milyon nüfuslu ülkenin yüzde 75&rsquo;ini oluşturan 30 yaş altı gençler arasında resmi rakamlara göre yüzde 10 olmasına karşın, gerçek oranın bunun çok üzerinde olduğu belirtiliyor.