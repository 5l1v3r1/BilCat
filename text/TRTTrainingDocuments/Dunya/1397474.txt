Ülkede 60 gün içinde devlet başkanlığı seçimi gerçekleştirilecek. Meclis Başkanı geçici devlet başkanı olarak görev yapacak. 

    Kuruluşundan beri Tunus&rsquo;un ikinci devlet başkanı olan Zeynelabidin Bin Ali&rsquo;ye iktidar yolu tamamen kapandı.

      Anayasa Konseyi, Bin Ali&rsquo;nin iktidardan nihai olarak uzaklaştırılmasına karar verdi ve devlet başkanlığı makamının boş olduğu belirtildi.

      Anayasa gereği devlet başkanlığı seçimlerinin 60 gün içinde yapılması gerekiyor.

     Meclis Başkanı Fuad Mebazza geçici devlet başkanı ilan edildi.

      Tunus&rsquo;un kurucusu ve ilk cumhurbaşkanı Habib Burgiba&rsquo;nın radikal dincileri sindirdiği için içişleri bakanıyken başbakan olarak atadığı Zeynel Abidin Bin Ali, halk baskısıyla ülkesinden kaçan ilk ve tek Arap devlet adamı olarak tarihe geçti.

       Zeynel Abidin Bin Ali&rsquo;yi ülkeyi terk etmek zorunda bırakan protesto gösterilerine sahne olan Tunus&rsquo;ta, sokağa çıkma yasağının kalkmasının ardından yaşanan gözler önüne serildi.

     Başkent Tunus&rsquo;ta garın tamamen yandığı, başkent dışında büyük bir mağaza zincirinin binasının hasara uğradığı ve yağmalandığı görülürken,  ordunun yağmayı durdurmaya çalıştığı bildirildi.

     Tunus resmi TAP haber ajansı ise dün olağanüstü hal ilan edilmesinin ardından kapatılan Tunus hava sahasının açıldığını ve tüm havaalanlarının 
 uçuşlara açık olduğunu duyurdu.