En az 11 kişinin öldüğü, 50 kişinin ise kayıp olduğu bildirildi.


Endonezya&rsquo;da, Cava ile  Sumatra adaları arasında sefer yapan  bir feribotta çıkan yangında en az 11 kişinin öldüğü, 50 kişinin ise kayıp olduğu bildirildi.

Ulaştırma Bakanlığı&rsquo;ndan yapılan açıklamada, Sumatra&rsquo;ya giden feribotta, Merak Limanı&rsquo;ndan ayrılmasından birkaç dakika sonra yangın çıktığı belirtildi.

Feribotta 200 civarında yolcu bulunduğu, yangından kurtulan 100 kadar yolcunun kurtarma tekneleriyle Merak Limanı&rsquo;na getirildiği kaydedildi.

Yaralılar hastanede tedavi altına alınırken, kayıp yolcuları arama kurtarma çalışmaları  sürüyor.