Haaretz gazetesi İsrail Başbakanı için "Manipülasyon Kralı" yorumunu yaptı. 

Yazıda Başbakan Netanyahu için, &quot;Siyahı beyaza, başarıyı başarısızlığa çevirebilir&quot;, &quot;Kentin dış kesimlerinde durarak doğan güneşe bakıp, rahatlıkla şu anda gece olduğunu iddia edebilir...&quot; denildi. 

Netanyahu&rsquo;nun bu tutumuna örnek olarak, 22 yaşına gelen ve din eğitimi alan tüm öğrencilerin askerlikten kaçmasını yasalaştırması, ancak akabinde tam tersini yaparak tüm ilahiyat öğrencilerinin orduya alınacağını duyurması gösterildi. 

Netanyahu, geçen ay tüm evli ilahiyat öğrencilerine burs ödemeye devam edilmesine karar verdi. Ancak diğer yandan halka ödemelerin durdurulduğunu ve ilahiyat öğrencilerinin bursu sadece 5 yıl daha alabileceklerini açıkladı.

Makalede Netanyahu&rsquo;nun, kendisini bir siyonist ve vatansever olarak gösterdiği, ancak hakikatte bu ikisi de olmadığı belirtildi. 

Aşırı Dinci Yahudilere Ayrıcalık... 

Aşırı dincilere askerlikten toptan muafiyet tanıyarak devletin temel değerlerini zayıflatan Netanyahu&rsquo;nun, &quot;ülkenin kuzey ve güneyindeki çatışmaları duyduktan sonra aşırı dinci ebeveynlerin rahat uyuyacakları, ancak laik ebeveynlerin rahat uyuyamayacağı bir durumu sürekli kılarak, farklı gruplar arasındaki nefreti artırdığı&quot; yazıldı.

Aşırı dinci gençlerin hastanelerde, itfaiyede ve hatta emniyette çalışmasının bazılarınca yüceleştirildiği, ancak bu kişilere oralarda ihtiyaç olmadığı, profesyonellere ihtiyaç olduğu belirtilen makalede, İsrail toplumunun temel bir ilkesini tahrip etmesinin Netanyahu&rsquo;nun umurunda olmadığı yazıldı.

Makalede, Netanyahu&rsquo;nun ülkedeki ayrımcılığı derinleştirmekten pek kaygı duymadığı, aşırı dincilerin asker kaçağı olmasına kolaylık sağlamak suretiyle yükü laik gençlerin üzerine yıktığı belirtildi.

&quot;Başbakana göre en önemli şey siyasi beka&quot; denilen makalede, bu amaca ulaşmak için kendisinin her siyonist ilkeden ödün vermeye hazır olduğu kaydedildi.