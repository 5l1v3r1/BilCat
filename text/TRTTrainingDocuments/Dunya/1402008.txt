Cenevre Zirvesi öncesinde, BM Genel Sekreteri'nin Kıbrıs Özel Danışmanı,  yeni yol haritasının sunulacağının işaretini verdi.


     Birleşmiş Milletler Genel Sekreteri&rsquo;nin Kıbrıs Özel Danışmanı Alexander Downer, on yıllardır süren Kıbrıs müzakerelerinin, sonuca ulaştırılması gerektiğini söyledi.

     Cenevre Zirvesi öncesinde Kuzey Kıbrıs Türk Cumhuriyeti Cumhurbaşkanı Derviş Eroğlu tarafından kabul edilen Downer, 
   &quot;Eski politikalar başarısız oldu, yani başarısızlıkları tekrarlamanın bir anlamı yok&quot; dedi.




     Kıbrıs&rsquo;ta Türk ve Rum tarafları 26 Ocak&rsquo;ta Birleşmiş Milletler Genel Sekreteri Ban Ki-Moon&rsquo;un davetiyle bir araya gelerek durum değerlendirmesi yapacak. 

     Genel Sekreterin Özel Danışmanı Alexander Downer, müzakerelerin seyrinin de belirlenmesinin beklendiği zirvede, Birleşmiş Milletlerin yeni yol haritası sunacağının işaretlerini verdi. 

     Downer, eğer bir anlaşmaya varılabilirse, bunun tüm dünyada yankı uyandıracak muazzam başarı olacağını kaydetti.

     Son birkaç haftada müzakerelerde ilerleme sağlandığını anlatan Downer, iki tarafın da teklifler arasında köprü kurmak ve mesafeyi kapamak için çaba gösterdiğini ifade etti.       

     Genel Sekreter Ban Ki- Moon, Cenevre Zirvesini, Downer&rsquo;ın raporuna göre şekillendirecek.