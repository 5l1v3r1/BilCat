ABD Başkanı, Hüsnü Mübarek'e halka kulak vererek karar vermesi yönünde çağrı yaptı.


      Amerika Birleşik Devletleri Başkanı Barack Obama, Mısır&rsquo;da geçiş dönemi görüşmelerinde muhalefet gruplarının da yer alması gerektiğini söyledi.

Mısır&rsquo;da eski günlere dönmenin mümkün olmadığını belirten Barack Obama, Mısır Devlet Başkanı Hüsnü Mübarek&rsquo;in halka kulak vererek karar vermesi gerektiğini vurguladı.

Beyaz Saray&rsquo;da Kanada Başbakanı Stephen Harper ile görüştükten sonra düzenlenen ortak basın toplantısında konuşan Obama, Mısır&rsquo;da geçiş sürecinin hemen başlaması gerektiği görüşünü tekrarladı.  

Mısır&rsquo;da adil ve özgür seçimlerin yapılmasını isteyen Obama, onurlu ve vatansever olarak tanımladığı Hüsnü Mübarek&rsquo;in de ülkedeki gelişmeler çerçevesinde etrafındaki kişileri dinleyerek arkasında nasıl bir iz bırakacağına karar vermesi gerektiğini kaydetti.

Obama, bir soru üzerine gelişmeler başladıktan sonra Mübarek ile iki defa telefon gorüşmesi yaptığını hatırlattı ve Mısır&rsquo;da eski günlere dönmenin mümkün olmadığını söyledi. 

Mısır&rsquo;la ilgili kararı halkın vermesi gerektiğini dile getiren Obama ancak Mısır&rsquo;da baskı, şiddet kullanımı ya da iletişimi kesmek gibi yöntemlerin geçerli olamayacağını ifade etti.