Amerikalı bir konsolosluk görevlisi, kendisine ateş açan 2 Pakistanlıyı öldürdü. 


Pakistan&rsquo;da Amerikalı bir konsolosluk görevlisinin kendisine silahlı saldırı düzenleyen 2 kişiyi öldürdüğü bildirildi.
     
Olayda bir Pakistanlı da konsolosluğa ait otomobilin çarpması sonucu hayatını kaybetti.

Lahor kentinde bir Amerikan elçilik görevlisi, trafik ışıklarında aracında beklerken motosikletli iki kişinin silahlı saldırısına uğradı. Polis, Amerikalı görevlinin, söz konusu iki kişiyi silahla vurarak öldürdüğünü belirtti.

Saldırıya  uğrayan aracı korumakla görevli ikinci bir Amerikan konsolosluk  aracının çarpması sonucu da Pakistanlı bir kişi hayatını kaybetti.

Olay sonrası Amerikalı görevlilerin tutulduğu Lahor polis binası önünde bir grup Pakistanlı protesto gösterisi düzenledi. 

Lahor polisi, Amerikalı görevlinin cinayet ve yasadışı silah taşıma nedeniyle suçlanabileceğini açıkladı.