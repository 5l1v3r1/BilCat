108 insan hakları eylemcisi, bin ton dolayında tıbbi malzeme, giysi, bebek mamasının bulunduğu 8 kamyon ile 4 ambulansı Gazze'ye götürdü. 


Gazze halkı ile dayanışma için Hindistan&rsquo;dan başlayarak yaklaşık 7 bin kilometre yol yapan &quot;Asya 1&quot; konvoyu, Refah kapısından Gazze&rsquo;ye girdi. 

Konvoydaki 108 insan hakları eylemcisi, Gazze&rsquo;ye bin ton dolayında tıbbi malzeme, ilaç, giysi, bebek maması ve yaralılar için ihtiyaç malzemelerinin bulunduğu 8 kamyon ile 4 ambulansı Gazze&rsquo;ye götürdü.

Konvoydaki aktivistler arasında üniversite hocaları, gazeteci, avukat, üniversite öğrencileri, sivil toplum kuruluşu temsilcileriyle değişik din ve ırklara mensup kişiler yer alıyor.

Yardım malzemeleri, aktivistlerden ayrı olarak dün (03.01.2011) akşam Mısır&rsquo;ın El Ariş liman kentine bir gemi ile ulaşmıştı.

Konvoyun Başkanı Hintli Feyruz Mesbrola, Refah&rsquo;ta düzenlediği basın toplantısında, İsrail&rsquo;in konvoyun Gazze&rsquo;ye ulaşmasını engellemeye yönelik teşebbüslerini kınadı.

Hindistan&rsquo;ın Yeni Delhi kentinden yola çıkan konvoy, İran, Türkiye, Lübnan ve Suriye&rsquo;den geçerek Gazze&rsquo;ye ulaştı.