ABD Başkanı Obama, Mısır'daki olaylarla ilgili olarak Başbakan Erdoğan'la bir telefon görüşmesi gerçekleştirdi.

Mısır&rsquo;da olaylar giderek büyürken Amerika Birleşik Devletleri Başkanı Obama Başbakan Recep Tayyip Erdoğan&rsquo;ı telefonla aradı. 

Görüşmede, bölgedeki son gelişmeler değerlendirildi. 

Obama dün gece (29.01.2011), Başbakan Erdoğan&rsquo;ı arayarak; bölgede demokratik gelenekleri güçlü Türkiye&rsquo;nin birçok kez başarılı seçim sonuçları elde ederek iş basına gelmiş lideri olarak Başbakan Erdoğan ile bölgedeki yeni gelişmeleri değerlendirmeye önem verdiğini belirtti.

Görüşmede bölge halklarının meşru ve doğal demokratik haklarının karşılanması gerektiği hususunda görüş birliğine varıldı.

Bu bağlamda halklara karşı şiddet kullanılmaması yönündeki hassasiyetin altı çizilerek, bölge ülkelerinde gelişen olayların derin ve köklü istikrarsızlıklara yol açmaması arzusu dile getirildi.

İstikrarsızlıkların bölge ülkelerine zarar verici sonuçları olacağı hususundaki endişelerin de paylaşıldığı görüşme, tarafların bundan sonraki gelişmelerde daha sık temas halinde olmaya karar vermeleriyle sona erdi.