Mısır'da muhalefetin önde gelen isimlerden biri olan Muhammed El Baradey, "Cumhurbaşkanlığı'na aday gösterilirsem bundan vazgeçecek değilim" dedi. 

     45 Dakika adlı programda soruları yanıtlayan Uluslararası Atom Enerjisi Kurumu&rsquo;nun eski Başkanı Baradey, Mısır halkının, 30 yıllık diktatörlüğe son vermek istediğini belirtti.

          Hüsnü Mübarek&rsquo;in meşruiyetinin bittiğini ve artık gitmesi gerektiğini belirten Baradey, diktatörlükten demokrasiye geçiş sürecinde rol oynayabileceğini söyledi. 

          Baradey, diğer yandan, &quot;Eğer Mısır halkı beni Cumhurbaşkanlığına aday gösterirse bundan vazgeçecek değilim, bundan feragat edecek değilim&quot; diye konuştu. 

           Başbakan Recep Tayyip Erdoğan&rsquo;ın şahsi arkadaşı olduğunu ve kendisine saygı duyduğunu da belirten Baradey, Erdoğan&rsquo;ın açıklamalarının gayet makul ve yerinde olduğunu kaydetti.

          Baradey, &quot; Türkiye yıllar önce demokrasiye geçti, Arap halkının da geçeceğine inanıyorum&quot; ifadesini kullandı.
          
     Baradey, Mısır&rsquo;da yaşananları da, &quot;Arap halkının ilkbaharı&quot; olarak nitelendirdi.