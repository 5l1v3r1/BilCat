Tunus'ta halkın tek adam yönetimine son vermesi, krallık ya da diktayla yönetilen diğer Müslüman ülkelerde de yönetim karşıtı gösterileri tetikledi. 

Cezayir&rsquo;in başkentinde, aralarında milletvekillerinin de bulunduğu muhalifler gösteri yapmak isteyince güvenlik güçlerinin müdahelesine maruz kaldı. Olaylarda en az 30 kişi yaralandı. 

Gösteriyi ana muhalefetteki Kültür ve Demokrasi Partisi organize etti. 

Başkent Cezayir&rsquo;de güvenlik önlemleri arttırılırken, kentin çeşitli noktalarında küçük gruplar &quot;Özgür, Demokratik Cezayir&quot; sloganları attı. 

Fas: 
Bir başka Kuzey Afrika ülkesi Fas&rsquo;ta üç kişinin kendini yakma girişiminde bulundu. 

Essabah gazetesinin haberinde, Batı Sahra bölgesinde kendini yakma girişiminde bulunan bir kişiye görevlilerin müdahale ettiği ve ardından hastaneye kaldırıldığı belirtildi. Ülkenin orta kesimindeki Beni Mellal&rsquo;da da kendini yakma girişiminde bulunan bir kişinin elinden hafif yaralandığı kaydedildi.

Suudi Arabistan: 
Müslüman ülkelerde &quot;kendini yakma&quot; eylemlerinin arttığı gözleniyor. Suudi Arabistan&rsquo;ın Yemen sınırındaki Cizan vilayetinde de bir adam kendini yaktı. Evinde kendini yakan adamın daha sonra hastanede öldüğü açıklandı. 

Yemen:  
Başkentteki Sanaa Üniversitesi&rsquo;nde toplanan öğrenciler ve muhalif gruplar, Devlet Başkanı Ali Abdullah Salih aleyhine, &quot;Ali, arkadaşın Bin Ali&rsquo;ye katıl&quot; şeklinde slogan attı.

Polis, göstericileri dağıtmak için gözyaşartıcı gaz kullandı.

Arap dünyasının en yoksul ülkesi Yemen, 30 yıldan fazla bir süredir Salih tarafından yönetiliyor.