Avrupa Birliği liderleri Mısır'da geniş tabanlı hükümet için geçiş sürecinin hemen başlaması çağrısı yaptı.


Brüksel&rsquo;de biraraya gelen 27 ülkenin devlet ve hükümet başkanları adına yapılan açıklamada, Mısırlı yetkililerin halkın taleplerine baskıyla değil reformla karşılık vermesi çağrısında bulunuldu.
  
Birliğin Mısır&rsquo;daki şiddet olaylarını ve faillerini kınadığı vurgulanan açıklamada, geniş tabanlı hükümetin yolunu açacak geçiş sürecinin başlatılması için tüm tarafların çaba göstermesi istendi.
    
Dış ilişkiler ve Ortak Güvenlik Yüksek temsilcisi Catherine Ashton da, Mısır&rsquo;da muhalefetin hükümetçe dikkate alındığı bir ulusal diyalog sürecinin önemli olduğuna dikkat çekti.

Öte yandan Ashton&rsquo;un Mısır Başbakan yardımcısı Ömer Süleyman ile dün telefonla görüştüğü açıklandı.

Ömer Süleyman&rsquo;ın Ashton&rsquo;a Eylül ayında ülkedeki başkanlık seçimlerinin yolunu açacak reformların yol haritası üzerinde bilgi verdiği belirtildi.
   
Ashton&rsquo;un da önümüzdeki günlerde Kahire&rsquo;de Ömer Süleyman&rsquo;la buluşarak birliğin bu geçiş sürecine yapabileceği katkıyı ele alması bekleniyor.
                    				İlgili Haberler
				
					İşte Mübarek'i İndirme Formülü
					"Sen Gitmeden Biz Gitmeyeceğiz!