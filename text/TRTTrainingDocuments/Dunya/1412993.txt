Halkın sokaklara dökülmesinin 6'ncı gününde polisle göstericiler arasında çatışmalar yaşanıyor. Ülkede kaos büyüyor.


Mısır&rsquo;da olaylar devam ediyor... 

Sokağa çıkma yasağına rağmen protestoların ve polisle göstericiler arasındaki çatışmaların yaşandığı ülkede yağma olayları ülkedeki kaosu körüklüyor.

Olaylarda ölenlerin sayısı 100&rsquo;ü geçti.

Halkın sokaklara dökülmesinin 6&rsquo;ncı gününde protestocular hala meydanlarda... 
     
&quot;Mübarek Uçak Seni Bekliyor&quot;
Başkent Kahire&rsquo;nin merkezinde toplanan binin üzerinde gösterici, Hüsnü Mübarek&rsquo;in istifa etmesini istedi.
     
Göstericiler zaman zaman Tunus Devlet Başkanı Zeynel Abidin Bin Ali&rsquo;nin uçakla kaçmasına atıfla bulunarak &quot;Mübarek uçak seni bekliyor&quot; diye slogan attı.
     
 Ölü Sayısı 100&rsquo;ün Üzerinde
Resmi rakamlara göre son 2 günde 62&rsquo;den fazla kişi hayatını kaybetti.  Ancak bağımsız kaynaklar, gerçek sayının 100&rsquo;ün üstünde olduğunu duyuruyor.

Çatışmalar yüzünden halk can ve mal güvenliği endişesiyle satır ve sopalarla evlerinin önünde bekliyor.

İşadamları Ülkeden Ayrılıyor
Mısır&rsquo;ın önde gelen işadamlarından bazıları, 10 özel jetle ülkeden ayrıldı.
     
Bin kadarı turist yaklaşık 2 bin kişi ülkeyi terk edebilmek için Kahire Havalimanına akın etti.

İçişleri Bakanlığı Korunuyor
Göstericilerin daha önce saldırı girişiminde bulunduğu İçişleri Bakanlığı binasını koruma görevini, Mısır ordusu üstlendi.

El Cezire&rsquo;nin Yayınları Askıda
Bu arada Mısır hükümeti ülkedeki olayları canlı yayında dünyaya duyuran El Cezire Televizyonunun ülkedeki tüm faaliyetlerini askıya aldı.
    
Mısır&rsquo;da protesto gösterilerinin artarak devam etmesi dünya kamuoyunun da ana gündemi oldu.

Amerika Birleşik Devletleri yönetimden şiddetten kaçınılması ve siyasi reformlar yapılmasını gerektiğini dile getirirken, Mısır&rsquo;daki vatandaşlarından ülkeyi terketmelerini istedi.

İsrail Tedirgin
Mısır hükümetiyle yakın ilişki içinde olan İsrail ise gösterilerin devam etmesinden tedirgin...

İsrail Başbakanı Benyamin Netanyahu &quot;Mısır&rsquo;la barışın devam edeceği umudunda olduklarını&quot; söyledi.