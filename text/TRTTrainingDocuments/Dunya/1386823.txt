Avustralya'da turistler, "Timsah Dundee" filminin çekildiği bölgeye gitmeye çalışırken kendilerini timsah dolu bir nehrin içinde buldu.

Alman turistlerin timsah merakı, az kalsın bir faciayla sonuçlanıyordu. 4 turist, timsah Dundee filminin çekildiği Kakadu Ulusula Parkına gitmek istedi. Ancak turistler, araçlarıyla bir nehri geçmeye çalışınca bir anda kendilerini timsahların arasında buldu. 

     Turistler 1 metre derinliğinde suya gömülünce, Dundee&rsquo;nin arkadaşları da hemen harekete geçti. Alman turistler, görmek için can attıkları timsahlardan araçlarının üzerine çıkarak kurtulabildi.

    Cep telefonlarıyla yardım ekiplerine ulaşan turistler güçlükle kurtarıldı. Polis yetkilisi, turistlerin yolun kapalı olduğuna ilişkin tabelayı görmediklerini söyledi.