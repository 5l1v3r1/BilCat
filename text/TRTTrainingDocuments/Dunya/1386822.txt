Almanya'da tavuk ve domuz çiftliklerinde kullanılan yemlerde kansere yol açan atık yağlara rastlanması sonucu yüzlerce çiftlik kapatıldı.


Almanya&rsquo;da tavuk, hindi ve domuz çitfliklerinde kullanılan yemlere, sanayide kullanılan bir yan ürünün karışmasının, et ve yumurtada dioksin oranının yükselmesine neden olduğu saptandı.

Üstelik, bazı eyaletlerde bu yemlerle beslenen domuzların marketlere satılmış olduğu belirlendi.

Yüzbinlerce yumurtanınsa çoktan satışa sunulmuş olma ihtimali üzerinde duruluyor.
      
Kaygı verici gelişmelerden biri de daha önce 527 ton olarak açıklanan yemden daha fazlasının çiftliklere dağıtılmış olabileceği.

Tüm bu tartışmalar, dioksinli yem vakalarının saptandığı eyaletlerin ilgili bakanlıklarını alarma geçirdi.

Alman Çiftçiler Birliği, zararın karşılanmasını isterken, bakanlık yetkilileri yem fabrikalarına ağır yaptırımlar uygulanmasının gümdeme gelebileceğini konuşuyor.

Bu olayı bir skandal olarak nitelendiren Alman halkı ise endişeli.
     
Dioksin, birçok uzman tarafından yüksek oranda alınması halinde kanser riskini artıran bir madde olarak değerlendiriliyor.