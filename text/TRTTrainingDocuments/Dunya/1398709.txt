Muhalif gruplar ve parlamentoya giremeyen eski milletvekilleri alternatif parlamento kurduklarını ilan etti.

Mısır&rsquo;da parlamentoya giremeyen çeşitli partilere mensup eski milletvekilleri ile muhalif gruplar ve sivil toplum örgütlerinin temsilcileri, alternatif parlamento kurduklarını ilan ettiler.


          
          Mısır basınında yer alan haberlere göre, Vefd Partisi&rsquo;nde toplantı yapan Mısırlı muhalifler, aralarında Gad Partisi Genel Başkanı Eymen Nur ile ülkenin en büyük muhalif grubu sayılan Müslüman Kardeşler Örgütü&rsquo;nden çok sayıda eski parlamenterin de bulunduğu alternatif parlamentonun kurularak çalışmaya başladığını duyurdu.

          Kurucular adına açıklama yapan eski milletvekili Ala Abdül Moneim, alternatif parlamentonun 50 eski milletvekili ile 43 akil adamdan oluşacağını belirterek, Mısır&rsquo;da anayasa değişikliği istediklerini söyledi.

           Mısır&rsquo;da geçen ay yapılan seçimlerde muhalif partiler ve gruplar seçimlerden bekledikleri sonucu alamamış, 508 üyeden oluşan Mısır Parlamentosu&rsquo;nda 420 koltuğu iktidardaki Ulusal Demokrasi Partisi kazanmıştı.