Avrupa Birliği Komisyonu Başkanı Jose Manuel Barroso, çıktığı Orta Asya gezisinde, Azerbaycan'dan sonra Türkmenistan'a geçti.

Jose Manuel Barroso, Aşkabat&rsquo;ta Devlet Başkanı Gurbanguli Berdimuhamedov&rsquo;la bir araya geldi.

Barroso, burada yaptığı açıklamada, Türkmenistan&rsquo;ın, Hazar Denizi&rsquo;nin altından doğal gaz boru hattı geçirme projesini desteklediklerini belirtti.

Bu proje için bir çalışma grubu oluşturulmasını isteyen Barroso, bu yıl içinde gerekli anlaşmaların imzalanmasını hedeflediklerini ifade etti.

Türkmenistan Devlet Başkanı Gurbanguli Berdimuhamedov da Türkmen doğal gazının Avrupa&rsquo;ya ulaştırılması konusunda, AB ile görüş birliği içinde olduklarını söyledi.

Berdimuhamedov, doğal gazı, sadece boru hatlarıyla değil, sıvılaştırarak veya sıkıştırarak tankerlerle ihraç etmek için de gerekli çalışmalara başladıklarını belirtti.

Berdimuhamedov, yeni bulunan doğal gaz yatakları sayesinde, gaz arzında bir sıkıntıyla karşılaşmadıklarını sözlerine ekledi.

İki taraf heyetleri arasında yapılan görüşmelerde, Hazar&rsquo;ın altına döşenmesi düşünülen boru hattı konusunda finansal ve teknik detaylar da ele alındı.