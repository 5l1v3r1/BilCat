Halk, Cumhurbaşkanı Hüsnü Mübarek aleyhinde yapılacak dev gösteri için Kahire'de toplanıyor. 


Çok sayıda gösterici, geceyi, protestoların merkez üssü Tahrir Meydanı&rsquo;nda geçirdi.

Sabah saatlerinden itibaren binlercesi de dev yürüyüş için meydanlara akın etmeye başladı. &quot;Defol Mübarek&quot; diye slogan atan göstericiler Cumhurbaşkanı&rsquo;nı asılmış gösteren veya fotoğrafında &quot;kafan düşecek&quot; yazılı afişler taşıyor. 

Kentin üzerinde helikopterler düzenli uçuşlar yaparken, Mısır ordusu da Kahire merkezine girişleri kontrol ediyor. 

Mısır ordusu bir milyona yakın kişinin katılması beklenen yürüyüşe müdahele etmeyeceğini açıkladı. 

Kahire&rsquo;nin Bağlantısı Kesiliyor 

El Arabiya televizyonu, başkent Kahire&rsquo;yi İskenderiye, Beni Suef, İsmailiye ve Feyyum kentlerine bağlayan karayolları ile otobanların ulaşıma kapatıldığını duyurdu.

Haberde, bu yolların ordu denetiminde olduğu, acil durumlar dışında hiçbir şekilde ulaşıma izin verilmediği belirtildi.

STK&rsquo;lardan Mübarek&rsquo;e &quot;İktidarı Bırak&quot; Çağrısı... 

Mısır&rsquo;da 50 insan hakları örgütü yayınladığı ortak bildiriyle, halk isyanının 8&rsquo;nci gününe girdiği ve en az 125 kişinin öldüğü ülkede daha fazla kan akmaması için, Cumhurbaşkanı Mübarek&rsquo;i iktidardan çekilmeye davet etti.

Bildiriye Kahire İnsan Hakları Araştırmaları Merkezi, Mısır Ekonomik ve Sosyal Haklar Derneği ve Arap Adli Bağımsızlık Merkezi gibi sivil toplum kuruluşlarının da aralarında bulunduğu Mısır&rsquo;ın en önemli insan hakları koruma örgütleri imza koydu. 

ABD: &quot;Mübarek ile Karşıtları Arasında Bir Seçim Yapmıyoruz&quot; 

Mısır&rsquo;da yaşananlar, ABD yönetimi tarafından da yakından izleniyor.

Beyaz Saray sözcüsü Robert Gibss, Mısır&rsquo;da muhalifler dahil olmak üzere çeşitli kesimler arasında anlamlı müzakereler yapılması çağrısında bulundu ve ABD&rsquo;nin sokaktaki Mısırlılarla, hükümet yetkilileri arasında bir seçim yapmadığını, taraf tutmadığını bildirdi. 

Gibbs, &quot;Mısır&rsquo;ın geleceğine ilişkin seçimi biz yapmayacağız&quot; ifadesini kullandı. 

Sözcü, Mısırlı muhalif lider Muhammed el Baradey ile Kahire&rsquo;deki ABD büyükelçiği aracılığıyla bağlantı kurulmadığını da kaydetti. 

150 Türk Kahire Havaalanında Bekliyor 

Mısır&rsquo;daki belirsizlik, ülkede yaşayan yabancıları da etkiledi.

Pek çok ülke, vatandaşlarını geri çağırdı.

150 kadar Türk vatandaşı da tahliye edilmek üzere Mısır’ın başkenti Kahire’deki havalimanında bekliyor.

Başbakanlık Afet ve Acil Durum Yönetimi Başkanlığı, Türk vatandaşlarını getirmek üzere gönderilen 5 uçağa ilave olarak 2 uçak daha gönderileceğini bildirdi.

Türk Kızılayı, Başbakan Recep Tayyip Erdoğan’ın talimatıyla havaalanında mahsur kalan Türkler için 1000 kişilik kumanya gönderdi.

Öte yandan 5 Türk mahkumun da bulunduğu Kanatur Hayriye cezaevinde yüzlerce tutuklu kötü muamele ve işkenceden şikayet ederek açlık grevi başlattı.

Türkiye’nin Kahire Büyükelciliği yetkilileri, Türk mahkumlarının durumuyla yakından ilgilenildiğini ve Mısır makamlarıyla temas kurmaya çalıştıklarını söylediler. 

Bu arada ABD de, dün 1,200 vatandaşını tahliye etti. Tahliye edilenler, Kahire&rsquo;den Larnaka ve Atina ve İstanbul&rsquo;a getirildi. Mısır&rsquo;dan ayrılmak için başvuran Amerikalı sayısının 2,600 olduğu bildirildi. 

Mübarek&rsquo;in Muhalefetle Diyalog Çabası 

Mısır Cumhurbaşkanı Hüsnü Mübarek, yardımcısı Ömer Süleyman&rsquo;ı muhalefetle acil diyalog başlatmakla görevlendirdi. 

Süleyman, televizyonda yayınlanan açıklamasında, ülkede yeni kurulan hükümetin önceliğinin yoksulluk, işsizlik ve yolsuzlukla mücadele olduğunu belirterek, hükümetin ayrıca, kamu sektöründeki düşük ücretlerle yüksek enflasyon arasında bilanço yapmak için çalışacağını kaydetti. 

                    				İlgili Haberler
				
					Hüsnü Mübarek Kimdir?
					ABD Arada Sıkıştı Kaldı!
					Türkiye İçin Çarpıcı Yorum