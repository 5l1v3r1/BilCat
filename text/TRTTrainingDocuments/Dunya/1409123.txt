Avusturya'da başlayan zorunlu askerliğin kaldırılmasına yönelik tartışmalar, Genelkurmay Başkanı Edmund Entacher'in görevden alınmasıyla sonuçlandı.


 
Son yıllarda ordularını küçültme kararı alan Avrupa ülkeleri, profesyonel orduya geçiş yapıyor.

Avusturya&rsquo;da da başlayan zorunlu askerliğin kaldırılmasına yönelik tartışmalar, Genelkurmay Başkanı Edmund Entacher&rsquo;in görevden alınmasıyla sonuçlandı. 
Savunma Bakanı Norbert Darabos, gönüllü askerlik ve profesyonel orduyla ilgili çalışmaya karşı çıkan Genelkurmay Başkanı&rsquo;nın önce emekliliğini istedi, talebi yerine getirilmeyince de görevden aldığını açıkladı.
 Başbakan Werner Faymann&rsquo;ın da bu konuda Savunma Bakanı&rsquo;na tam destek verdiği öğrenildi.
 Avusturya&rsquo;nın zorunlu askerliği kaldırmasıyla birlikte Avrupa&rsquo;da bu uygulamaya devam eden sadece yedi AB ve NATO üyesi ülke kalmış olacak.
 
Avusturya Savunma Bakanı Norbert Darabos&rsquo;un gönüllü askerlik ve profesyonel orduyla ilgili taslak çalışmasının kamuoyu tarafından kabul görmesi, Genelkurmay Başkanı Edmund Entacher&rsquo;in tepkisine neden olmuştu. Entacher, profesyonel ordu ve gönüllü askerliğe karşı olduğunu açıklamış, yürürlükteki uygulamanın devam etmesi gerektiğini söylemişti.
 Yeni sistemin riskli olduğunu öne süren Genelkurmay Başkanı, hiçbir sağduyulu kişinin böyle bir şey yapmayacağını ifade ederek bakanı hedef almıştı. 
Bunun üzerine kendisiyle aynı siyasi görüşte bir generalin görevine son veren Darabos, Entacher&rsquo;in yerine Othmar Commenda&rsquo;yı genelkurmay başkanı olarak atadı. 


Avusturya&rsquo;nın da zorunlu askerliği kaldırmasının ardından, Avrupa&rsquo;da bu uygulamaya devam eden sadece yedi AB ve NATO üyesi ülke kalmış olacak: Türkiye, Arnavutluk, Estonya, Finlandiya, Yunanistan, Norveç ve Kıbrıs Rum Kesimi.