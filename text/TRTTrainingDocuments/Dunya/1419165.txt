Ayaklanma 12. gününe girerken göstericiler, Mübarek istifa edinceye kadar direnmekte kararlı. Mübarek'in gündemi ise başka...

Sokağa çıkma yasağına aldırmayan binlerce protestocu başkent Kahire&rsquo;nin Tahir Meydanı&rsquo;nda sabahladı.

Göstericiler, Devlet Başkanı Hüsnü Mübarek istifa edinceye kadar direnmekte kararlı. 

Güne Mübarek karşıtı sloganlarla başlayan kalabalığa, her geçen saat yeni protestocular katılıyor.

Eylül&rsquo;de görevi bırakacağını ve tekrar aday olmayacağını söyleyen Devlet Başkanı Mübarek ise içerden ve dışardan gelen tüm çağrılara karşın henüz istifa sinyali vermedi. 

Mübarek bu sabah ekonomi kurmaylarıyla bir araya gelerek, durum değerlendirmesi yaptı. 

Ülkeyi saran kaotik hava nedeniyle günlerdir kapalı olan bankaların yarın (06.02.2011), borsanınsa Pazartesi günü açılması bekleniyor. 

Birleşmiş Milletler, son 12 günde yaşanan çatışmalarda en az 300 kişinin hayatını kaybettiğini bildiriyor.

Mısır&rsquo;daki Gösterilere Destek
Bu arada Mısır&rsquo;daki Mübarek karşıtlarına destek için dünyanın çeşitli yerlerinde gösteriler düzenleniyor.

Amerika Birleşik Devletleri&rsquo;nde yaşayan Mısır asıllı Amerikalılar, New York kentindeki Times Meydanı&rsquo;nda gösteri düzenledi. Yaklaşık 500 gösterici, Mübarek karşıtı sloganlar attı.

 Arjantin&rsquo;de de, başkent Beunos Aires&rsquo;in merkezinde toplanan çoğu üniversite öğrencisi yaklaşık 200 kişi, &quot;Mübarek Güle Güle&quot;, &quot;Çok Yaşa Arap Devrimi&quot; yazılı pankartlar taşıdı.

     Venezuela&rsquo;nın başkenti Karakas&rsquo;ta da benzer sahneler yaşandı.

     Arap kökenli bir grup, Mısır bayrağı açarak Mübarek karşıtı sloganlar attı.

Japonya&rsquo;nın başkenti Tokyo&rsquo;da da Mübarek karşıtı gösteri düzenlendi. Yaklaşık 200 kişinin katıldığı gösteride, &quot;Mübarek İstifa&quot; &quot;Mısır&rsquo;a Özgürlük&quot; şeklinde sloganlar atıldı.


                    				İlgili Haberler
				
					Obama ve Erdoğan Mısır'ı Konuştu
					Obama: Kararı Halk Vermeli
					AB'den Mısır'a Ortak Çağrı
					Münih'de Gündem: Mısır
					Hamaney'den Mısır Yorumu...
					Kahire Yine Karıştı
					Taşa Karşı Tencere, Tava!
					İşte Mübarek'i İndirme Formülü
					Mısır'da Gerginlik Sürüyor
					ABD Baskıyı Artırıyor