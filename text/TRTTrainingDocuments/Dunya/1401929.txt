Afganistan'da yol kenarına yerleştirilen mayının patlaması sonucu 13'ü çocuk 20 kişi hayatını kaybetti. 

Afganistan&rsquo;ın güneyindeki Paktia vilayetinde meydana gelen olayda, hastaneye giden bir aracın geçtiği sırada, yol kenarına yerleştirilen mayın infilak etti. Ölenlerin 13&rsquo;ünün çocuk, 6&rsquo;sının kadın olduğu bildirildi.

     Saldırının sorumluluğunu üstlenen olmadı, ancak Taliban&rsquo;dan şüpheleniliyor.

     Olayın, Afganistan&rsquo;da son 6 aydır sivilleri hedef alan en büyük saldırı olduğu haber veriliyor.

     Bu arada Devlet Başkanı Karzai, seçimlerde yolsuzluk yapıldığı iddialarını soruşturan özel mahkemenin süre istemesi nedeniyle parlamentonun açılışının bir ay ertelenmesi talimatını verdi.

         Karzai&rsquo;nin makamından yapılan açıklamada, parlamento oturumunun açılışını 22 Şubatta yapacağı bildirildi.

         Afganistan&rsquo;da kurulan özel seçim mahkemesi, eylül ayındaki genel seçimlerde yolsuzluk yapıldığı iddialarını daha fazla araştırması gerektiğini belirtmiş, bunun için meclisin açılışının bir ay ertelenmesi çağrısında bulunmuştu.