Alman Hükümet Sözcüsü Steffen Seibert, "Merkel'in Kıbrıs sorunu ile ilgili tarih dersi almaya ihtiyacı yok" dedi.

Kıbrıs&rsquo;taki çözümsüzlükten Türk tarafını sorumlu tutan Almanya Başbakanı Angela Merkel&rsquo;e, Başbakan Recep Tayyip Erdoğan başta olmak üzere Türk ve KKTC&rsquo;li yetkililer tepki göstermişti.

Almanya&rsquo;dan, tepkilere de yanıt geldi.

Hükümet Sözcüsü Seibert&rsquo;den Tepkilere Yanıt
Alman Hükümet Sözcüsü Steffen Seibert, başkent Berlin&rsquo;de düzenlediği haftalık basın toplantısında, &quot;Almanya Başbakanı&rsquo;nın Annan Planı&rsquo;nın Kıbrıslı Rumlar tarafından reddedildiğini bilmediği iddiası yanlış. Bunu çok iyi biliyor. Bu konuda Kıbrıs Rum Kesimi&rsquo;nin lideri Dimitris Hristofyas ile de konuştu. Bu konuda tarih dersi almaya ihtiyacı yok&quot; dedi.

Seibert, &quot;Türkiye Başbakanı&rsquo;nın açıklamaları, eksik bilgilendirilmiş olmasından kaynaklanıyor olabilir&quot; şeklinde konuştu.  

Merkel&rsquo;in ziyareti sırasında Türkiye ile sürdürülen AB üyelik müzakerelerinde yeni fasılların açılması konusunun da gündeme gelip gelmediğinin sorulması üzerine Seibert, &quot;Kıbrıs&rsquo;taki ziyaretin konusunun bu olmadığını, ziyaretin amacının Kıbrıs&rsquo;taki bölünmüşlüğü yerinde görmek ve bu sorunun çözümünde gelişmeler sağlamak olduğunu&quot; ifade etti.

Başbakan Erdoğan&rsquo;a hangi bilgilerin eksik iletilmiş olabileceğinin sorulması üzerine ise Seibert, &quot;Türkiye Başbakanı&rsquo;nın Başbakanımıza, Annan Planı&rsquo;nı hangi tarafın kabul etmediği konusunda ders vermesi için bir neden olmadığını ifade etmeye çalıştım. Bu sorun dışarıdan müdahale ile çözülemez. Sadece Kıbrıslılar tarafından çözülebilir&quot; diye konuştu.

&quot;Avrupa&rsquo;da Bölünmüş Bir Ülke Kabul Edilemez&quot;
Seibert, &quot;Başbakan, Kıbrıs&rsquo;taki durum ile yakından ilgileniyor. Uzun vadede Avrupa&rsquo;da bölünmüş bir ülke bulunması kabul edilemez. Kıbrıslılar bu durumdan hoşnut olmadığını söylüyor. Özellikle de adanın kuzeyinde yaşayanlar bu durumdan olumsuz etkileniyor. Almanya bu bölünmüşlüğün aşılabilmesi için her türlü çabayı harcayacaktır&quot; dedi.