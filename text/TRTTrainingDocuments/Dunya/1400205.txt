Ulusal birlik hükümetinde kilit önem taşıyan görevlerin devrik Cumhurbaşkanı Bin Ali'ye yakın isimlerden oluşması tepkiye yol açtı. 



Genel seçime kadar yaklaşık 6 ay görev yapması planlanan geçici hükümette 3 muhalif lider yer alıyor. 

Ülkeyi seçimlere hazırlayacak süreçte görevde kalması planlanan ulusal birlik hükümetine Başbakan Muhammed Gannuşi liderlik edecek.

Başbakan Gannuşi, yeni kurulan ulusal birlik hükümetindeki, eski Devlet Başkanı Zeynelabidin Bin Ali rejiminde görev yapmış ve koltuklarını koruyan bakanların &quot;ellerinin temiz olduğunu&quot; ve bu isimlerin her zaman ulusal çıkarları korumak için hareket ettiklerini savundu.

     Gannuşi Europe 1 radyosuna yaptığı açıklamada, &quot;Bu isimler koltuklarını muhafaza ettiler, çünkü bu aşamada, altı ay içinde seçimlerin hazırlanması, demokratik inşa için onlara ihtiyacımız var&quot; diyerek, geçiş döneminde güvenlik ve asayişi sağlamanını önemine işaret etti.

Birleşmiş Milletler ve uluslararası toplum da, Tunus&rsquo;a &quot;düzeni bir an önce sağlayın ve halkın beklentilerine yanıt verin&quot; çağrısı yapıyor. 

Ancak başkent Tunus&rsquo;ta yine gösteriler vardı. İçişleri Bakanlığı&rsquo;na yürümeye çalışan yaklaşık 200 kişilik gruba polis müdahele etti. 

Gösterilerde resmi rakamlara göre 78, bağımsız kaynaklara göre ise 100&rsquo;den fazla kişi öldü. Başkentte olaylar büyük ölçüde yatışıtı. Toplu taşıma hizmetleri başladı ve bazı dükkanlar açıldı. 

İşsizlik ve yolsuzluktan şikayet eden Tunus halkının Devlet Başkanı Zeynel Abidin Bin Ali&rsquo;yi sokak gösterileriyle yönetimden indirmesi bölgede de büyük yankı buldu. 

Tunus&rsquo;ta yaşananlar Mısır, Cezayir ve Ürdün gibi tek adam yönetimlerinin bulunduğu ülkelere de ilham kaynağı olmuş durumda... 

Özellikle ekonomik eşitsizliklerden şikayet edenler bu ülkelerde ard arda gösteriler düzenlemeye başladı.