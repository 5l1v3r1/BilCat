Tilkiler, kuşlar ve balinaların göç sırasında kullandıkları akıl almaz yön bulma yeteneğini  avlanırken devreye sokuyor. 


Alman Duisburg Üniversitesi&rsquo;nden uzmanlar, Çek Cumhuriyeti&rsquo;nde 65 farklı noktada 84 vahşi kızıl tilkinin davranışlarını aylar boyu gözlemledi ve oldukça şaşırtıcı sonuçlara ulaştı. 

Araştırmacılar tilkilerin fare, tavşan ve avlanması oldukça zor benzeri hayvanları takip ederken dünyanın manyetik alanını kullandıklarını keşfetti. 

Tilkilerin eşi benzeri olmayan zıplayıp avını yakalama yeteneğini sadece iyi duyan keskin kulaklarına değil, algılarını pusula gibi kullanabilmelerine bağlı olduğu ortaya çıktı. 

Araştırmacılar 2 yıl boyunca 84 kızıl tilkiyi avlanırken gözlemledi ve 592 atlayışlarını kayıt altına aldı. 

Ekibin başkanı Profesör Hynek Burda, tilkilerin avlarına atlarken vücutlarını pusula doğrultusunda kuzey doğuya çevirdiklerini ve bu açıyla avlarını genelde kaçırmadıklarını belirtiyor. 

Profesör Burda, tilkilerin yeryüzündeki manyetik alanı adeta bir &quot;menzil ölçer&quot; gibi kullandığına da özellikle işaret ediyor. Tilkiler bu şekilde avlarına mesafeyi ölçüyor ve çoğunlukla kuzey doğu yönüne doğru atlayıp, avlarını rahatça yakalıyor.