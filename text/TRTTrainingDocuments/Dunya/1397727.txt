Dünyada 2009 yılında 32 milyon bagaj havalimanlarında kayboldu. Kayıp bagajlar için ödenen para ise yaklaşık 2 milyar dolar. 

140 ülkede 270 üyesi olan Uluslararası Hava Taşımacılığı Birliği verilerine göre 2009 yılında 2 milyar 300 milyon bagaj taşınırken, bunlardan 32 milyonu kayboldu. Kaybolan bagajlar için 2 milyar dolar ödeme yapıldı.    

Kayıp bagajların yüzde 95&rsquo;i iki gün içinde sahiplerine teslim edilirken, bagajların kaybolma sebepleri ise çeşitli... 

Bagajlarının yüzde 49&rsquo;u aktarmalı uçağa yetişememe, yüzde 16&rsquo;sı yüklenememesi, yüzde 13&rsquo;ü güvenlik, yüzde 8&rsquo;i varış noktasındaki sorunlar, yüzde 6&rsquo;sı havaalanı şartları- gümrük denetlemesi-meteorolojik olaylar, yüzde 3&rsquo;ü de etiketleme hatasından kayboluyor.

Peki bagajları için yolcuların yapması gerekenler nedir?
Yolcularımız kontuarlarımıza bilet işlemleri için başvurduklarında bagajlarının üzerine mutlaka isim etiketi takmaları gerekiyor. Bu isim etiketlerini kontuarlarımızdan temin edebilirler. Etiketlerin üzerine mutlaka iletişim bilgilerinin yazılması gerekir.
Kayıp Ofisine Başvurun
Bagajınız vardığınız noktada çıkmıyor ise kayıp eşya ofislerine başvurarak rapor tutturmanız gerekiyor. 

Bagajlarının detaylı bilgilerini vermeleri gerekir. Rengi, tipi , tekerlekli, çekçekli, İçerik bilgilerinin mutlaka verilmesi gerekiyor ki üzerinde etiket bulunmayan bir bagajı biz içerik karşılaştırarak buluyoruz. 

Kilo Başına 20 Dolar Ödeniyor
    Eğer bagajınız bir ay içinde bulunamazsa uçtuğunuz havayolu taşıma hakkınız kadar bir ödeme yapıyor. 

     Kilo başına yaklaşık 20 dolarlık bir ödeme yapılıyor

     Yani biletinde 30 kilo taşıma hakkı olan bir kişi 600 dolar kayıp bagaj parası alıyor. 

    Ancak bagajınıza altın, mücevher, yada değerli evraklarınızı koymamanız, yanınızda bulundurmanız gerekiyor, çünkü bunlar sigorta kapsamında değil.