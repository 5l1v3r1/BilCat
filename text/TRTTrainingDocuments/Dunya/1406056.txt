Başbakan Sali Berişa anayasa, hukuk devleti ve demokratik kurumlara saygı göstereceklerini açıkladı. 

Berişa, Tiran&rsquo;da, muhalefetteki sol partilerin düzenlediği ve üç kişinin öldüğü gösterilerden sonra ortaya çıkan gelişmeleri değerlendirmek üzere ABD&rsquo;nin Tiran Büyükelçisi ve AB&rsquo;nin Tiran Temsilcisi ile AB&rsquo;nin dönem başkanlığını yürüten Macaristan&rsquo;ın Tiran Büyükelçisiyle bir araya geldi. 

Arnavutluk Başbakanlık basın bürosu, &rsquo;&rsquo;Başbakan Berişa yönetmekte olduğu hükümetin Anayasa, hukuk devleti ve demokratik kurumlara saygı göstereceği güvencesi verdi&rsquo;&rsquo; açıklamasını yaptı. 

Berişa da yazılı açıklamasında şunları kaydetti: 

&quot;Muhalefetin protesto hakkına saygı gösterdim. Ana muhalefet Sosyalist Parti Genel Başkanı Edi Rama, bu protesto aracılığıyla kendi hedeflerini gerçekleştirmek istedi. Rama bu çirkin senaryonun başındaydı. Polis kuvvetlerine, provokasyonlardan uzak durma öğütü verilmişti. Protesto sırasında 27 polis ve Cumhuriyet muhafızları olan 81 kişi yaralandı. Darbe hakkında parlamentoda soruşturma komisyonu kuracağız.&quot;

Başbakan Berişa, hükümetin toplantısı sırasında Başsavcı İna Rama&rsquo;ya da sert eleştirilerde bulundu. Başsavcı  Rama&rsquo;nın, Cumhuriyet Muhafızları Kurumunun altı yöneticisinin tutuklanması emrini verdiğini belirterek, &rsquo;&rsquo;Fakat bu belgelerdeki yanlışlıklar nedeniyle bu emirler polis tarafından uygulanmamıştır. Buna rağmen, Cumhuriyet Muhafızlarından altı yönetici her anda savcılığa ifade vermeye hazırdır. Cumhuriyet Muhafızları Kuvvetleri yalnız havaya kurşun attı. Öldürmeler Başbakanlık binasından olmadı&rsquo;&rsquo; dedi. 

Ülkede demokratik kurumları korumaya kararlı olduklarını vurgulayan Başbakan Berişa, tüm vatandaşlara 29 Ocakta Tiran&rsquo;da yapılacak &rsquo;&rsquo;baskıya karşı&rsquo;&rsquo; mitingine katılma çağrısında bulundu.

Ana muhalefet Sosyalist Parti Genel Başkanı Edi Rama, düzenlediği basın toplantısında, muhalefetin 28 Ocak Cuma günü başkentte protesto eylemi düzenleyeceğini açıkladı.

                    				İlgili Haberler
				
					Arnavutluk'taki İç Karışılık
					Bu Kez Arnavutluk Karışt