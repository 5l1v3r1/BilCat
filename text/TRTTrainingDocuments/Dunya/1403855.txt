ABD Başkanı Obama'nın Çin Devlet Başkanı Jintau onuruna verdiği tarihi nitelikteki yemeğe davet edilenler arasında Muhtar Kent de vardı. 


Dünyanın iki büyük gücünün liderleri Washington&rsquo;da bir araya geldi. Çin Devlet Başkanı Hu Jintao&rsquo;nun ziyareti, 13 yıl aradan sonra Çinli bir liderin ülkeye yaptığı ilk resmi gezi oldu.

Hu&rsquo;nun ziyaretinin en renkli kısmı Beyaz Saray&rsquo;da onuruna verilen yemekti. 

Çin lideri Obama&rsquo;ya ziyaret öncesinde &quot;tam bir amerikan deneyimi yaşama istediğini&quot; aktarmıştı. Bu istek doğrultusunda yemekte Maine eyaletinin meşhur ıstakozları, mısır, et, tatlı olarak da elmalı pay ve vanilyalı dondurma ikram edildi.

Yemeğe Barbara Streisand&rsquo;dan medya imparatoru Rupert Murdoch&rsquo;ın Çinli eşi Deng Murdoch&rsquo;a dek pekçok ünlü isim katıldı. 

Masada ABD - Çin İş Konseyi Başkanı, tanınmış iş adamı Muhtar Kent de vardı. Kent, Barack Obama&rsquo;nın eşi Michelle Obama ve Çin Devlet Başkanı&rsquo;nın yanında oturdu.

Ancak Kent, Çin Devlet Başkanı Hu Jintao şerefine kadeh kaldırırken davetlileri tebessüm ettiren bir gaf yaptı. 

Kent, Çince yerine Japonca &quot;şerefe&quot; yani &quot;Kanpai&quot; dedi.

Kent&rsquo;in bu sözlerinin ardından aralarında ABD eski Dışişleri Bakanı Henry Kissinger ve ABD&rsquo;nin Çin eski büyükelçisi James Sasser&rsquo;in de bulunduğu kalabalıktan kahkaha sesleri yükseldi. 

Çince&rsquo;de &quot;şerefe&quot; anlamına gelen &quot;ganbei&quot; sözcüğü ile Japonca&rsquo;da &quot;şerefe&quot; anlamına gelen &quot;kanpai&quot; kelimesi aynı karakterlerle yazılıyor ancak okunuşta farklılık gösteriyor.

Günümüzde sıkı ekonomik bağlara sahip Çin ve Japonya, 1937&rsquo;den 1945&rsquo;e kadar savaş halindeydi.