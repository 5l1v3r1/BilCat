Eski bir İsviçreli bankacı olan Elmer, aralarında siyasilerin de olduğu 2 bin kişinin offshore hesaplarının detaylarını Wikileaks'e teslim edecek.


Açıkladığı belgelerle dünya gündemini sarsan Wikileaks&rsquo;e offshore hesapların bilgisi gidecek. 

Habertürk&rsquo;ün haberine göre, eski bir İsviçreli özel bankacı olan Rudolf Elmer&rsquo;in bugün (17.01.2010) sağlamayı vaat ettiği veriler ışığında aralarında politikacıların da bulunduğu 2 bin kişiye ait offshore hesabının detayları ortaya çıkacak. 

Elmer, 2002 yılında Julius Baer&rsquo;dan kovulmuş, ardından Wikileaks&rsquo;e veri sağlamış ve bu nedenle mahkemeye verilmişti. Mahkeme süreci devam eden Rudolf Elmer&rsquo;in Wikileaks&rsquo;e yeni bilgiler sağlamaya devam ettiği, bugün iletmesi beklenen offshore hesapların da son olarak sağladığı bilgilerden derleme olduğu belirtiliyor. 

Hesapları açıklanacak 2 bin kişi arasında iş adamları, siyasetçiler ve sanatçıların olduğu dile getiriliyor. İş dünyasından isimlerin arasında ABD, Almanya ve İngiltere&rsquo;den milyonerlerin yanı sıra uluslararası şirketlerin yöneticilerinin de bulunduğu ifade ediliyor. 

19 Yılın Tüm Hesapları...
Açıklanacak belgelerin 1990-2009 yılları arası dönemi kapsadığı belirtilirken, en az 3 finansal kurumdan sızan belgelerin gün ışığına çıkacağı dile getiriliyor. 

Hatırlanacağı üzere, gizli hesaplar ile ilgili bilgi paylaşımı hakkında baskıya maruz kalan İsviçre, son birkaç yıldır bu konuda işbirliği yapacağı mesajları vermişti. Özellikle vergi kaçırdığından şüphelenilen kişi ve kurumlar ile ilgili İsviçre&rsquo;deki hesapların daha şeffaf olması konusunda talepler artıyor.