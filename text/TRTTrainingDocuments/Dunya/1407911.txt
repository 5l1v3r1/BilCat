Lübnan'da hükümeti kurma görevi Hizbullah önderliğindeki muhalefetin desteklediği Necip Mikati'ye verildi. 


Başbakanlık için mecliste yapılan oylamada Mikati 68 oy alırken Saad Hariri 60 oyda kaldı. 

Cumhurbaşkanı Mişel Süleyman da bu sonuç üzerine Mikati&rsquo;yi başbakan olarak atadı.

     Mikati, ilk resmi demecinde tüm Lübnanlıları parti ve hizip farklılıklarını bir kenara bırakmaya çağırdı ve tüm Lübnan&rsquo;ı kucaklayacak hükümeti kurmaya hazır olduğunu bildirdi.      

&quot;Darbe Girişimi&quot; 
Eski Başbakan Saad Hariri yanlıları ise, gelişmeleri Hizbullah&rsquo;ın Suriye ve İran&rsquo;ın himayesinde Lübnan&rsquo;da bir darbe girişimi olarak nitelendiriyor.

     Hariri yandaşları Mikati&rsquo;ye karşı protesto gösterileri düzenliyor. Gösterileri dağıtmak isteyen güvenlik güçlerinin zaman zaman havaya ateş açtığı bildiriliyor. 

Ülkenin kuzeyindeki Trablusşam şehrinde El Cezire ve NBN kanalının canlı yayın cihazları yakıldı. Göstericilerin Trablus&rsquo;ta bürosu bulunan bakan Muhammed Safadi ve Necip Mikati&rsquo;nin ofisini de yaktıkları belirtiliyor.

Başkent Beyrut&rsquo;ta ise artan protestolar karşısında düzeni sağlamak için ordu birlikleri görevlendirildi. 

Mikati: &quot;Tek Kaygım Lübnan&rsquo;ın Bütünlüğü&quot; 
Mikati ise, Hizbullah ile herhangi bir bağı olmadığını savunuyor ve tek kaygısının Lübnan&rsquo;ın bütünlüğü olduğunu dile getiriyor. 

Necib Mikati ABD&rsquo;de eğitimi almış, telekomünikasyon sektöründe faaliyet gösteren Sünni gruba mensup bir işadamı... 

Lübnan&rsquo;daki siyasi sistem, iktidarın farklı gruplar arasında paylaşılmasını öngörüyor, dolayısıyla başbakan Sünni, cumhurbaşkanı Hristiyan ve meclis sözcüsü Şii nüfus arasından seçiliyor.

Mikati daha önce de geçici olarak başbakanlık görevini üstlenmişti.

Şii Hizbullah ve Hristiyan grupların desteklediği, milyarder Sünni işadamı, &rsquo;&rsquo;Beni performansımla değerlendirin&rsquo;&rsquo; diyor. 

Mikati tek taraflı değil, uzlaşma hükümeti kurmayı amaçladığını, ama bunu sağlayamazsa o zaman teknokrat hükümeti kurmayı tercih edebileceğini kaydediyor.

Mikati, siyasi krize neden olan Hariri suikastına ilişkin BM soruşturması konusundaysa bu konunun Lübnan içinde tartışılması gerektiğini söylüyor.

ABD ve İsrail Endişeli...  

İran destekli Hizbullah&rsquo;ın İsrail&rsquo;e komşu Lübnan&rsquo;da gücünü arttırması İsrail ve baş müttefiki ABD&rsquo;de büyük kaygı yaratıyor. 

ABD yönetimi Hizbullah&rsquo;ın yeni hükümette ağırlığa sahip olma ihtimalini &rsquo;&rsquo;büyük kaygıyla&rsquo;&rsquo; karşıladığını açıkladı.

Dışişleri Bakanlığı sözcüsü Crowley, &rsquo;&rsquo;Hizbullah konusundaki görüşlerimiz iyi biliniyor. Biz Hizbullah&rsquo;ı terör örgütü olarak görüyoruz. Dolayısıyla Hizbullah&rsquo;ın hükümette lider rolü alması kaygı vericidir&rsquo;&rsquo; dedi.

Lübnan&rsquo;da ay başında Hizbullah ve yandaşları, ülkenin eski başbakanı Refik Hariri&rsquo;nin öldürülmesine dair Birleşmiş Milletler soruşturmasının taleplerini karşılamaması sebebiyle meclisten çekilmiş ve hükümet düşmüştü.