Romanya'da yönetimin vergiye bağladığı büyücü ve falcılar Cumhurbaşkanı'na kara büyü yaptı. 



Batıl inançların çok yaygın ve güçlü olduğu Romanya&rsquo;da büyücü ve falcılara fatura kesme zorunluluğu getiren tasarının yasalaşması sektörü ayağa kaldırdı. 

Ülke nüfusunun neredeyse yüzde sekseninin batıl inançlara sahip olduğu belirtilen ülkede, büyücü ve falcılara yüzde 16 oranında gelir vergisi ödeme zorunluluğu getirildi. 

Bunun üzerine sinirlenen büyücüler ve falcılar toplanarak Cumhurbaşkanı Trayan Başesku ve Başbakan&rsquo;a lanet okudu. Bazıları köpek leşi ve kedi dışkısı kullanarak Başesku&rsquo;ya kara büyü bile yaptı. 

Romanya medyasına göre, büyüye inananlar arasında yer alan Cumhurbaşkanı Başesku, &quot;kötü ruhlardan korunmak için&quot; perşembe günleri pembe renk giyiyor. 

     2009 seçiminde Başesku karşısında yenilen Mircea Geoana da kendisine büyü yapıldığını iddia etmişti.

      Komünist diktatör Nikolay Çavuşesku&rsquo;nun da zaman zaman başvurduğu özel bir falcısı vardı.