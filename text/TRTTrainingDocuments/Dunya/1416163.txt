Avusturalya  bu kez ülke tarihinin en şiddetli kasırgasının yaklaştığı haberiyle sarsıldı. Polis alarmda, halkta büyük panik var.



35 kişinin hayatını kaybettiği sel felaketinin izlerini silmeye çalışan Avustralya, yeni bir felaket için alarma geçti.

Bu kez felaketin adı Yasi Kasırgası.... Üstelik ülke tarihinde yaşananların en şiddetlisi...

Yetkililer, ülkenin kuzeyindeki Queensland bölgesinde saatteki hızı 300 kilometreyi bulması beklenen kasırga sebebiyle bölge halkını uyardı.

Halka evlerini boşartarak güvenli yerlere yerleşme çağrısı yapan yetkililer olası kayıpların önüne geçmeye çalışıyor.

Evlerinde kalanlar ise yiyecek ve içecek stoklayarak evlerini korumak için önlemler alıyor.

Bölgede onbinlerce kişi uyarıları dikkate alarak oluşturulan 20 merkeze akın etti.

Öte yandan, Avustralya Başbakanı Julia Gillard, 400 binden fazla insanın yaşadığı bölgede etkili olması beklenen kasırga sonrası için yardım ekipleri ve askerlerin hazır beklediğini belirterek bölge halkına maddi yardım sözü verdi.