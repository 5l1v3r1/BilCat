Tunus'taki olaylar bölge ülkelerinde eylemleri tetikliyor. Kötü yaşam koşullarını protesto eden bir kişi daha kendini yaktı. 


Başkent Kahire&rsquo;nin kent merkezinde kendini ateşe veren kişinin bir avukat olduğu bildirildi. 

Tunus&rsquo;ta, geçen ay sebze arabasına el konulmasının ardından kendini yakan bir seyyar satıcının ölmesi ülkede büyük infial yaratmış, gösteriler çığ gibi büyümüş ve tepkilere direnemeyen Devlet Başkanı Zeynelabidin Bin Ali ülkeyi terk etmek zorunda kalmıştı.

Mısır&rsquo;da dün de kötü yaşam koşullarını protesto etmek isteyen bir kişi, parlamento yakınlarında üzerine benzin dökerek kendini ateşe vermişti.

Cezayir&rsquo;de de Kendilerini Yakıyorlar...  

Mısır&rsquo;dan sonra Cezayir&rsquo;den de benzer bir haber geldi. 

Tunus sınırı yakınlarındaki El Ued bölgesinde 36 yaşında bir işsiz kendini ateşe verdiği bildirildi.

Cezayir gazetelerinde yer alan habere göre, 6 çocuk babası işsiz, iş ve konut istemek için geldiği bölge meclisi binasında, üzerine benzini dökerek yaktı.

Bölge meclisi başkanı tarafından kurtarılan eylemcinin El Ued hastanesine kaldırıldığı belirtildi.