Yapılan araştırmalar, önümüzdeki on yıllarda aç insanlara milyonlarca kişinin daha katılacağını ortaya koydu

Afrika ülkelerindeki yüreğimiz sızlayarak izlediğimiz açlık tablosu önümüzdeki yıllarda kapımızda olabilir.

Dünya gıda üretimi üzerine yapılan en kapsamlı araştırma, radikal değişiklikler olmazsa önümüzdeki on yıllarda aç insanlara milyonlarca kişinin daha katılacağını ortaya koydu.

İngiltere hükümetinin yaptırdığı Gıda Üretiminin Geleceği Raporu, bugün Londra&rsquo;da dünya kamuoyuna açıklanacak.

35 ülkeden 400 bilim adamının iki yıllık emeğinin ürünü olan rapor, şimdiye kadar bu alanda yapılan çalışmaların en kapsamlısı.

Rapor dünya gıda üretimindeki mevcut sistemin başarısız olduğunu savunuyor.

Bunun temel sebebi, dünya nüfusu hızla artarken gıda üretiminin düşmesi.

Radikal değişiklikler yapılmazsa, aç insanlara milyonlarca kişinin daha katılacağı belirtiliyor.

Rapora göre, artan nüfusu besleyebilmek için gıda üretiminin önümüzdeki 40 yılda ikiye katlanması gerekiyor.

Bilim adamları bu 40 yıllık dönemde, sadece nüfus artışının değil, iklim değişikliği, su, toprak ve enerji açığının da gıda üretimi üzerinde baskı oluşturacağına dikkat çekiyor.

Raporun gıda üretiminin arttırılması yolundaki uluslararası çabalara hız vermesi umuluyor.