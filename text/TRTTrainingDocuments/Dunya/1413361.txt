Mısır'da olaylar devam ederken, Cumhurbaşkanı Hüsnü Mübarek'e reform yönündeki baskılar artıyor.

İktidarın kimde olduğunun değil, halkın isteklerine cevap verilip verilmediğinin önemli olduğunu belirten Amerika Birleşik Devletleri, Mısır&rsquo;da yönetim boşluğu görmek istemediğini bildirdi.

Amerika Birleşik Devletleri, bir an önce demokrasiye geçilmesi konusunda Mısır&rsquo;a çağrıda bulundu.

Dışişleri Bakanı Hillary Clinton, Mısır&rsquo;da yönetim boşluğu yaşanmayacak, demokratik bir dönüşüm arzuladıklarını bildirdi, &quot;Mısır&rsquo;ı demokrasiye değil, yeni bir baskıcı rejime götürecek yeni bir yönetim istemiyoruz&quot; dedi.

Başkan Barack Obama, Mısırlı yetkililere, barışçı protestoculara karşı şiddet kullanmaktan kaçınmaları çağrısında bulundu. 

Birçok ülke de, vatandaşlarından zorunlu haller dışında Mısır&rsquo;a gitmemelerini istedi. 

Amerika Birleşik Devletleri, Mısır&rsquo;daki diplomat ve vatandaşlarını tahliye etmek için hazırlıklara başladı. 

İsrail&rsquo;in Tutumu
İsrail Başbakanı Benyamin Netanyahu da, Kahire ile barışçı ilişkilerini sürdürmek istediklerini söyledi, bakanlarına da Mısır hakkında açıklama yapmama talimatı verdi.

Basın ise, &quot;2011 Ortadoğu&rsquo;da giderek tecrit edilmiş hale gelen İsrail için kritik bir yıla dönüşüyor, Türkiye gitti, Mısır da gidiyor gibi&quot; yorumunu yaptı. 

Lübnan, Sudan ve Irak&rsquo;ın Kuzeyinde Gösteriler
Öte yandan, Lübnan ve Sudan&rsquo;da halk hem kendi yönetimlerini kınamak hem de Mısır&rsquo;daki gösterilere destek vermek amacıyla sokaklara döküldü. 

Sudan&rsquo;da internet üzerinden haberleşen ve ülkedeki yoksulluk,yolsuzluk ve baskıyı protesto ederek demokrasi isteyen gençler polisle çatıştı

Lübnan&rsquo;da da Mısırlılar, Beyrut&rsquo;taki Mısır büyükelçiliği önünde toplanarak, Mübarek aleyhinde sloganlar attı.

Irak&rsquo;ın Kuzeyi de reform isteyen muhalefetin gösterilerine sahne oldu.

    Süleymaniye kentindeki gösteride, kendilerini Değişim olarak adlandırılan muhalifler, halkı temsil etmediği ve büyük yolsuzluk yaptığı iddiasıyla bölgesel yönetimin istifasını istedi.

  Gözlemciler, Irak&rsquo;ın kuzeyini yöneten IKYB ve IRDP&rsquo;nin basın ve muhalefete baskı yaptığını, yolsuzluk suçlamalarının üzerine gitmediğini belirtiyor.