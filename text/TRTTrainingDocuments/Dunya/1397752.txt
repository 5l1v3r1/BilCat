Şiddetli yağışların sebep olduğu sellerin hayatı felç ettiği Brezilya ve Avustralya'da felaketin yaraları sarılmaya çalışılıyor.



İki ülkede de bir yandan arama kurtarma ve temizlik faaliyetleri yürütülürken bir yandan da devam eden şiddetli yağmurlar felaketin büyüyeceği endişesini doğuruyor.

En az 540 kişinin hayatını kaybettiği ve bir çok kişinin de kaybolduğu Brezilya&rsquo;da çamur yığınlarının arasında kurtarma faaliyetleri devam ediyor.

Rio de Jenario&rsquo;nun kuzeyindeki dağlık bölgede meydana gelen sel ve heyelan bir çok yerle karayolu ile irtibatını keserken ulaşım ancak helikopter vasıtası ile sağlanabiliyor.

Bölgede barajın yıkıldığına dair yayılan dedikodu insanlar arasında panik yarattı.

Yağışların artarak devam etmesinin beklendiği ülkede felaketin boyutunun artmasından endişe ediliyor.

Aralık ayından bu yana sellerle boğuşan Avustralya&rsquo;nın Queensland  eyaletinde selin yaraları sarılmaya çalışılıyor.

Brisbane  şehrinde binlerce gönüllü selin etkilerini ortadan kaldırmak için toplandı.

Victoria eyaletinin Beauford kasabasında ise yoğun yağışlar nedeni ile sel alarmı verilirken binlerce kişiden evlerini tahliye etmeleri istendi.

Avustralyadaki sellerin ardından şimdiye kadar 20 kadar kişi hayatını kaybederken 53 kişi de hala kayıp.