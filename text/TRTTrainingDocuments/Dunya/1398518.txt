Son 40 yılın en büyük doğal felaketini yaşayan Brezilya'da sel ve toprak kaymasında ölenlerin sayısı 611'e yükseldi. 


Karnavallarıyla ünlü Rio de Janeiro&rsquo;nun çevresi adeta depremde yıkılmış gibi... 

Yüzbinlerce ton toprak sellerle birleşti ve Rio yakınlarındaki kasabaları çamur denizinin içinde bıraktı. 

Zenginlerin sayfiye evlerinin bulunduğu bölgede yüzlerce kişi toprak altında kaldı. Hala ulaşılamayan köyler bulunuyor. 

     Enkaz altındaki cesetleri arama çalışmaları sürüyor. Bölgeye sahra hastanesi kuruldu, doktorlar kan bağışı çağrısında bulunuyor.

     Felaketten kurtulabilenler ise gıda ve su sıkıntısı çekiyor. Salgın hastalık tehlikesine karşı birçok kişi yüzünde maskeyle dolaşıyor. 

     Avustralya da tarihinin en büyük sel felaketinin yaralarını sarmaya çalışıyor. 

     Şimdiye dek 28 kişinin ölümüne yol açan sel felaketi, Victoria eyaletinde de etkili oluyor. 

     4 nehrin taşması sonucu 43 kasabada bin 400 ev su altında kaldı. 

     Karadan ulaşılamayan bölgelerde afetzedelere havadan yardım ulaştırılıyor. 

     Almanya ile Fransa büyüklüğündeki bir bölgenin su altında kaldığı Queensland eyaletinde ise, 14 kişi halen kayıp...

     Sel sularının buralarda çekilmeye başlamasıyla, ceset arama çalışmalarına hız verildi. Ülkenin üçüncü büyük kenti Brisbane kentinde temizleme çalışmaları devam ediyor.