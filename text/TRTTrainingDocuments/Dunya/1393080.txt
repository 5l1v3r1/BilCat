Muhafazakarların hedef tahtasına yerleştirdiği Demokrat Kongre üyesi Giffords'a yönelik silahlı saldırı ülkede sert tartışmalara yol açtı. 

8 Ocak&rsquo;ta Arizona Demokrat Milletvekili Gabrielle Giffords&rsquo;u hedef alan saldırıda, biri 9 yaşında çocuk 6 kişi ölmüş, başından vurulan Giffords da ağır yaralanmıştı. 

Saldırıda başından yaralanan Kongre üyesi Gabrielle Giffords&rsquo;ın durumunun ciddiyetini koruduğu, ancak beyninde oluşan yumrunun düzelmekte olduğu belirtildi. Tucson&rsquo;daki Üniversite Hastanesi&rsquo;nde Giffords&rsquo;ı ameliyat eden doktor da Giffords&rsquo;ın iyileşeceğine dair &quot;çok iyimser&quot; olduğunu açıklamıştı. 

Giffords Neden Vuruldu? 

6 kişiyi öldürüp 14 kişiyi yaralayan 22 yaşındaki saldırgan Jared Lee Loughner ilk kez hakim önüne çıkarıldı. Phoenix&rsquo;teki mahkemede kendisine beş ayrı suçlama getirildi. Bu suçlardan ikisinin cezası idam... 

İkinci duruşma 24 Ocak&rsquo;ta yapılacak. 

Loughner&rsquo;ın evini arayan polisler, burada &quot;önceden planladım,&quot; &quot;suikast girişimim&quot; ve &quot;Giffords&quot; kelimelerini içeren bir mektup bulmuştu.

Bu mektubun, saldırının planlanmış olduğuna dair önemli bir kanıt teşkil ettiği belirtiliyor.

Sarah Palin mi Provoke Etti? 

Giffords, muhafazakâr Arizona eyaletinde Demokrat Parti&rsquo;den üç dönem arka arkaya seçilmeyi başaran ve partisinin yükselen yıldızlarından biri olarak nitelendirilen bir siyasetçi... Aynı zamanda 2008 seçiminin Cumhuriyetçi Parti&rsquo;den başkan yardımcısı adayı Sarah Palin&rsquo;in başını çektiği Çay Partisi Hareketi adaylarını Kasım&rsquo;daki seçimde yenebilen ender Demokrat politikacılardan... 

     Ve Amerika Birleşik Devletleri tarihinde suikaste uğrayan ilk kadın siyasetçi... Amerika Birleşik Devletleri&rsquo;nde silahlı saldırı olayları sık yaşansa da siyasi amaçlı saldırılar çok yaygın değil.   Bugüne kadar 6 Kongre üyesinin suikast sonucu yaşamını yitirdiği ülkede en son 1968&rsquo;de Robert &quot;Bob&quot; Kennedy siyasi suikaste kurban gitmişti. 

     Aşırı muhafazakâr Çay Partisi adayı rakibini az farkla geride bırakan Giffords, tartışmalı göçmenlik yasasını eleştiriyor ve sağlık reformuna destek veriyordu. 

Giffords&rsquo;ın bürosu, reformun kabulü ertesinde saldırıya uğramış, karşı cephede, Palin ise, reforma destek verdiği için yenilgiye uğratılması gerektiğini düşündüğü milletvekillerini hedef tahtası olarak gösteren bir haritayı internet sitesine koymuştu.

     Söz konusu harita saldırıdan sonra Palin&rsquo;in internet sitesinden kaldırıldı

     Giffords&rsquo;ı Demokrat politikacılardan ayıran bir başka özelliği ise, silah taşıma hakkını savunmasıydı. 


     Beyaz Saray&rsquo;da Tören 

     Saldırıda ölen 6 kişinin anısına ülkede bayraklar yarıya indirildi. 

     Beyaz Saray bahçesinde de saygı duruşunda bulunuldu. Saygı duruşu ve anma törenini bizzat Başkan Barack Obama yönetti.

Obama&rsquo;nın önümüzdeki günlerde Arizona&rsquo;yı ziyaret edeceği açıklandı.