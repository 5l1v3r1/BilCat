Almanya'da dioksinli yemle beslenen yaklaşık 180 domuzun kesilerek piyasaya sürüldüğü tahmin ediliyor.



Weissenfels kentindeki Tönnies adlı mezbahanın sözcüsü Markus Eicher, Alman Haber Ajansı&rsquo;na yaptığı açıklamada, geçen yılın Aralık ayında ülkenin batısındaki Aşağı Saksonya eyaletinden doğudaki Saksonya-Anhalt eyaletine gönderilen 180 domuzun, kesilerek diğer işletmelere gönderildiğinin tahmin edildiğini belirtti.

Eicher, sözkonusu etin tüketildiğinin de tahmin edildiğini, bu nedenle yemin yanısıra domuz etinde de dioksin bulunup bulunmadığının tam olarak araştırılamayacağını kaydetti.

Sosyal Demokrat Parti Genel Başkanı Sigmar Gabriel ise işin arkasında &quot;yem mafyasının&quot; bulunduğunu ve mafyanın uluslararası çapta faaliyet gösterdiğini belirterek, hükümete soruşturma başlatılması çağrısı yaptı. 

Yeşiller Partisi ise tarım alanındaki yapısal hataların farkında olmadığı gerekçesi ile Tarım Bakanı&rsquo;nın istifasını istedi.

Dioksin maddesinin belirli dozun üzerinde alınmasının kansere yol açtığı biliniyor.