Amerika'da bir gazete 62 yaşındaki Prens Charles'ın alzheimer yüzünden asla tahta çıkamayacağını iddia etti.

Amerika&rsquo;da yayımlanan Globe gazetesi, alzheimer belirtileri göstermeye başlayan Prens Charles&rsquo;ın, asla kral olamayacağını ileri sürdü. 

Dergi, İngiliz tahtının 62 yaşındaki varisinin hafıza kaybı yaşadığını, hatta Prens William ve Kate Middleton çiftinin düğün tarihinin, Prens Charles&rsquo;ın durumu nedeniyle erkene alındığını öne sürdü.

İngiltere&rsquo;de, düğün törenlerinin tüm hazırlıklarının tamamlanması için genellikle 1 yıl süre ayrılıyor. Ancak kraliyet ailesi, Prens William ve Kate Middleton çiftinin Kasımdaki nişanından sadece 5 ay sonra, 29 Nisanda düğün yapılacağını duyurmuştu.

Saray: &quot;Ne Yalanlarız, Ne Doğrularız&quot;
Öte yandan Buckingham Sarayı&rsquo;ndan iddia için &quot;Ne yalanlarız, ne de doğrularız&quot; açıklaması geldi. 

Prens Charles, geçen yıllarda alzheimer hastalığıyla yakından ilgilendi. Alzheimer Araştırma Vakfı&rsquo;nın 2009&rsquo;da başkent Londra&rsquo;da düzenlediği konferansa yazılı bildiri göndererek, uzmanlara hastalığa çare bulma yolundaki çabalarını 2 katına çıkarma çağrısında bulundu.