Muhaliflerin ülkenin birçok şehrinde düzenlediği protestolarda 1'i polis memuru olmak üzere 3 kişi hayatını kaybetti.


Mısır&rsquo;da başta başkent Kahire olmak üzere İskenderiye, Asyut, Suveyş ve Ariş kentlerinde binlerce kişinin katıldığı  gösteriler devam ediyor.

Kahire&rsquo;de Tahrir meydanında toplanan  göstericiler  meclis binasına girmek isteyince polis müdahale etti.

Polisin, göz yaşartıcı bomba ve tazyikli su ile göstericilere müdahale etmesi üzerine, bazı göstericiler de polise taş ve sopalarla karşılık verdi. 

Görgü tanıkları, Kahire, İskenderiye ve Ariş kentlerinde 100 üzerinde göstericinin, güvenlik güçleri tarafından gözaltına alındığını belirttiler.

Çıkan olaylarda, 60&rsquo;ın üzerinde  kişi yaralanırken, Kahire&rsquo;de 1 polis memuru, Süveyş şehrinde de 2 gösterici hayatını kaybetti.

Başkent Kahire&rsquo;de polis ile protestocu grup arasında gergin bekleyiş ise sürüyor. 

Protestocular, meclis binasına girinceye kadar bekleyeceklerini dile getiriyorlar.

Öte yandan Amerika Birleşik Devletleri, Kanada ve İngiltere&rsquo;de de Hüsnü Mübarek yönetimi aleyhinde gösteriler düzenlendi.