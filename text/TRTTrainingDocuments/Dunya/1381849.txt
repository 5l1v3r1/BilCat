Filistinliler kendilerine yeni bir kent inşa ediyor. 48 milletvekili, Filistinlilerden ihale alan İsrail şirketlerinin boykot edilmesi çağrısı yaptı.

Filistinliler Batı Şeria&rsquo;da Ramallah yakınlarında kendilerine yeni bir kent inşa ediyor. 

Kentin inşasına İsrail şirketlerinin de katılması, Filistin topraklarını Yahudi toprağı olarak gören radikallerin tepkisine yol açtı. 48 milletvekili, Filistinlilerden ihale alan İsrail şirketlerinin boykot edilmesi çağrısında bulundu.

Filistinlilerin, Batı Şeria&rsquo;da geçen Ocak ayından buyana kurmaya çalıştıkları Rawabi kentinde 40 bin Filistinlinin yaşaması düşünülüyor.

Ancak Yahudiler, Rawabi&rsquo;yi de kendilerine vaadedilmiş toprakları arasında görüyor.

Kentin inşasında 20 kadar İsrailli şirket de yeralıyor. Bu şirketlerin ürettiği malların boykot edilmesi için 48 İsrailli milletvekili açık mektup yayınladı. Merkezdeki Kadima Partisi milletvekillerinin yarısının da imza koyduğu mektupta, İsrail şirketleri Siyonizmi bir avuç paraya satmakla suçlanıyor.

Mektupta, Netanyahu hükumetinin, kamu ihalelerinde bu İsrailli şirketlere yer vermemesi çağrısında bulunuluyor.

İsrail&rsquo;de yaşayan Filistinliler de, Batı Şeria, Golan Tepeleri ve Doğu Kudüs&rsquo;teki Yahudi yerleşim merkezlerinde üretilen ürünleri  boykot ediyor. Radikal Yahudiler, geçen hafta, bu boykota katılan şirketlerin, İsrail&rsquo;de kamu ihalelelerinden men edilmesi için bir yasa çıkarılması girişimi başlatmıştı.