Yardım isteyen esrarengiz ticari gemiye Türk savaş gemisi müdahale etti. Ancak Türk komandoları gemide kimseyi bulamadı.İşte esrarengiz geminin sırrı.

     Umman&rsquo;ın 200 deniz mili açığında seyreden Danimarka bandıralı Leopard isimli yük gemisinden telsizle yardım çağrısı yapıldı.

     Yardım isteyen mürettebat, deniz haydutlarının saldırısına uğradıklarını belirtiyordu.

     Çağrının ardından gemiyle telsiz irtibatı kesildi.

     Bölgedeki NATO Daimi Deniz Görev Grup Komutanlığı, yardım isteyen gemilere diğer savaş gemilerine göre daha yakın konumda olan TCG Gaziantep fırkateynine yardıma gitme talimatı verdi.

     Bunun üzerine TCG Gaziantep tam sürat yardım isteyen geminin bulunduğu bölgeye gitti.

     Ancak , geminin motorları susmuştu ve hiçbir hareket gözlenmiyordu.

     Türk komutan, ticari gemiye çıkış için izin istedi, SAT komandoları gece karanlığında  gemiye çıktı.

     Esrarengiz geminin sırrı, geminin bağlı olduğu firmadan alınan mesajla çözüldü.

     Geminin 2&rsquo;si Danimarka 4&rsquo;ü Filipin uyruklu olan 6 kişilik mürettebatı, telsiz çağrısının hemen ardından deniz haydutları tarafından etkisiz hale getirilip kaçırılmıştı.

     Türk fırkateyni, yedekleyecek geminin bölgeye ulaşmasına kadar Leopard isimli yük gemisinin emniyetini sağlayacak.