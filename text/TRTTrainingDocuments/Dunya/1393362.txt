Almanya'da yumurta ve tavuk etlerinde tespit edilen kanserojen dioksin madddesine domuzlarda da rastlandı. 

Almanya&rsquo;da dioksin skandalı, yeni bir boyut kazandı.

     Yumurta ve tavuk etlerinde tespit edilen kanserojen dioksin madddesine domuzlarda da rastlandı. 

     Almanya&rsquo;nın Aşağı Saksonya Eyaleti&rsquo;nde domuz etlerinden alınan numunelerde yüksek oranda dioksin maddesi tespit edildi.
     
     Eyalet Tüketiciyi Koruma Bakanlığı Sözcüsü, dioksin oranının sınırın ne kadar üzerinde olduğuna dair bir açıklama yapmazken yüzlerce domuz itlaf edildi.

     Son yaşanan gelişmenin ardından 558 işletmenin daha kapatıldığı açıklandı.

Hayvansal Gıda Sektörüne Darbe
      Dioksin skandalı, Almanya&rsquo;nın hayvansal gıda sektörüne de darbe vurdu.

     13 eyaletteki binlerce çiftliği etkileyen dioksinli yemler nedeniyle zararın  100 milyon Avro&rsquo;yu geçtiği tahmin ediliyor.   

     Almanya&rsquo;da her 5 kişiden 1&rsquo;i de artık yumurta yemediğini söylüyor.

     Dioksin skandalının ortaya çıkmasının ardından  Güney Kore ve Slovakya, Almanya&rsquo;dan domuz ve tavuk mamulleri ithalatını durdururken, Rusya, Almanya&rsquo;dan ithal edilen hayvansal mamullere yönelik tedbirleri arttırmıştı. 

İngiltere&rsquo;de de süpermarketler, raflarında Almanya&rsquo;dan ithal edilen ve içeriğinde yumurta bulunan ürünleri raflarından kaldırıyor.