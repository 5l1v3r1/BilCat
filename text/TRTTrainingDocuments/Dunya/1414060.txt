Afrika'nın en büyük ülkesi Sudan'da yapılan referandumda güneyin kuzeyden ayrılmasının yüzde 99 oy oranıyla kabul edildiği bildirildi. 

Afrika&rsquo;nın en büyük ülkesi Sudan&rsquo;ın güneyi bağımsızlık için oy kullandı.

     Sudan&rsquo;ın güneyinde geçen ay yapılan ve bir hafta süren halk oylamasında kuzeyden ayrılma kararının yüzde 99&rsquo;luk bir oranla kabul edildiği açıklandı.

      Referandum Komisyonu Başkanı&rsquo;nın sonuçlara ilişkin yaptığı ilk resmi açıklama Güney Sudanlılarca coşkuyla karşılandı.
 
     Bu sonucun gelecek ay resmileşmesinin ardından Güney Sudan&rsquo;ın dünyanın en yeni devleti olarak ilan edilmesi için gereken yasal süreç başlayacak.

     Bağımsızlık referandumu, 2005&rsquo;de merkezi hükümetle Güney Sudan&rsquo;daki isyancılar arasında imzalanan barış anlaşmasının bir parçası.

     Sudan&rsquo;da 22 yıl süren ve iki milyondan fazla kişinin ölümüne, dört milyondan fazla kişinin göçmen durumuna düşmesine yol açan iç savaş 2005 yılında varılan anlaşmayla sona ermişti.

      Yarı özerk statüsü bulunan, nüfusun çoğunluğunu Hristiyanların oluşturduğu, petrol zengini güney kesimle Müslümanların çoğunlukta olduğu kuzey olmak üzere Sudan etnik ve dini hatlarla zaten fiilen ikiye bölünmüş durumda.

     Temmuz ayında beklenen bağımsızlık ilânından sonra özellikle ülkenin en önemli petrol yatağı Abyei bölgesinin paylaşımı dolayısıyla yeniden iç savaş çıkmasından endişe ediliyor.
 
     Kuzey ve Güney Sudan arasındaki en önemli sorun petrol gelirlerinin nasıl paylaşılacağı..

     8 buçuk milyon kişinin yaşadığı Güney Sudan&rsquo;da halkın yüzde 85&rsquo;i okuma yazma bilmiyor, yüzde 90&rsquo;ı günde 1 dolardan daha az parayla geçiniyor.