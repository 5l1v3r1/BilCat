Rusya'da 1 Ocak'ta meydana gelen uçak kazasına ilişkin yeni görüntüler yayınlandı.

Rusya&rsquo;nın Sibirya bölgesindeki Surgut kentinde kalkış için pistte ilerlemekte olan yolcu uçağından birden alevler çıkmaya başlıyor.

Bazı yolcular olayın şokunu atlamamış olacaklar ki uçaktan uzaklaşmak akıllarına gelmiyor. İtfaiyecilerin yangını söndürme uğraşları sonuç vermiyor ve alevler bütün uçağı sarıyor.

Ardından korkulan oluyor ve uçakta ardı ardına patlamalar meydana geliyor. Tahliye edilen yolcuların uçaktan uzaklaştırılmış olması ikinci bir felaketi engelliyor.

Yangının şiddetiyle ikiye bölünen uçak bir buçuk dakika içinde enkaz haline geliyor.

3 kişinin öldüğü yangının çıkış sebebinin belirleme çalışmaları sürüyor.

Yetkililer, Moskova seferine hazırlanan uçağın jet motorlarından birinin alev aldığını ve bunu patlamanın izlediğini belirtiyor.