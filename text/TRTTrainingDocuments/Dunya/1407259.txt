Silahlı saldırganlar iki amatör takımın maçı sırasında sahaya girerek 7 futbolcuyu katletti.


Meksika&rsquo;da şiddetin en yoğun yaşandığı Ciudad Juarez kentinde korkunç katliam...

Silahlı saldırganlar iki amatör takımın maçı sırasında sahaya girerek 7 futbolcuyu katletti.

Savcılığın açıklaması, Meksika&rsquo;da şiddetin filmlerdekinin de ötesine geçtiğini ortaya koydu.

İki amatör takımın maçı sırasında 3 otomobille sahaya giren saldırganlar, 180 el ateş ederek 7 sporcuyu öldürdü, 2&rsquo;sini yaraladı.

Savcılık, saldırının, Meksika makamlarının uyuşturucu kaçakçılığıyla bağlantılı şiddete karşı yürüttükleri kampanya çerçevesinde inşa edilen ve 4 ay önce açılan stadda meydana geldiğini kaydetti.

Ülke, uyuşturucu kartellerinin kendi aralarında ve güvenlik güçleriyle yaptığı savaşa teslim olmuş durumda... 

Ciudad Juarez&rsquo;in bağlı olduğu Chihuahua eyaletinde, son 24 saatte aralarında 7 genç futbolcunun da bulunduğu toplam 30 kişinin öldürüldüğü açıklandı.

2006 yılından bu yana uyuşturucu bağlantılı şiddet olaylarında ise 34 binden fazla kişi hayatını kaybetti.