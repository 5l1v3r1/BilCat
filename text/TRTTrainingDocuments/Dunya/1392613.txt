Avustralya'nın Queensland eyaletindeki sel felaketinde 8 kişi hayatını kaybetti, 72 kişi de kayıp.


Avustralya&rsquo;da aralıksız süren tropikal yağmur, nehirlerin taşmasına neden oldu.

Özellikle altın madeni kasabası Toowoomba, sel baskını ile adeta hayalet şehre döndü.

Ülkenin üçüncü büyük kenti Brisbane&rsquo;i tehdit eden selin etkilediği alan, Fransa ile Almanya&rsquo;nın toplam yüzölçümü kadar. 

İç tsunami olarak adlandırılan son ani sel sonrası Avustralya polisi kapsamlı bir arama kurtarma operasyonu başlattı.

Yağış, kurtarma çalışmalarını aksatsa da evlerinin çatısında mahsur kalan 40&rsquo;dan fazla kişi askeri ve özel helikopterlerle kurtarıldı.

200 binden fazla kişiyi etkileyen selin verdiği zarar milyar doları geçiyor..

Avustralya Meteoroloji Kurumu, süreceği tahmin edilen yağışların, daha fazla ani sele neden olabileceği uyarısı yaptı.

Batısı ise Yanıyor...
Kuzeydoğusunda sel felaketiyle karşı karşıya kalan Avustralya, batıda ise yangınla mücadele ediyor.    

Avustralya&rsquo;nın Queensland Eyaleti&rsquo;nde son 60 yılın en büyük seli yaşanırken,     ülkenin güneybatısındaki sıcak ve kuru hava ise orman yangınına neden oldu.

Yaklaşık 150 itfaiyecinin,  saatte 50 kilometre hızla esen rüzgarın körüklediği yangını kontrol altına almaya çalıştığı bildirildi.

2 bin hektara yayılan orman yangını nedeniyle bölgedekiler tahliye ediliyor.

Yangında şu ana kadar ölen ya da yaralanan olmadığı kaydedildi. 

Yetkililer, yangının kasıtlı başlatılan birkaç küçük ateşten kaynaklandığını düşünüyor.