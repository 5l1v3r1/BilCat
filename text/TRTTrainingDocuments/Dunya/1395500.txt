Başbakan Erdoğan, Mavi Marmara konusunda Türkiye'nin taleplerini "küstahlık" olarak değerlendiren İsrail Dışişleri Bakanı'na çok sert tepki gösterdi. 

Asıl küstahlığı Avigdor Lieberman&rsquo;ın yaptığını belirten Erdoğan, &quot;Bir defa Türkiye&rsquo;ye &rsquo;küstah&rsquo; ifadesini yakıştıracak olan kişi önce aynaya baksın, küstahlığın daniskasını yapan kendisidir&quot; diye konuştu. 

     İsrail yönetimi hem Mavi Marmara katliamı konusunda özür ve tazminata yaklaşmazken bir süredir de iki ülke ilişkilerini gerecek yeni açıklamalar yapıyor. 

     Son olarak Türkiye&rsquo;nin taleplerini &quot;küstahlık&quot; olarak tanımlayan İsrail Dışişleri Bakanı Avigdor Lieberman&rsquo;a Başbakan Erdoğan yanıt verdi. 
     Katar ziyareti sırasında El Cezire televizyonunun yayınına konuk olan Başbakan, Lieberman&rsquo;a çok sert tepki gösterdi. 

     Erdoğan, &quot;Lieberman İsraillilerin başına beladır. İsrailliler ondan kurtulmalıdır. Ancak bu bizim görevimiz değildir&quot; dedi. 

     Başbakan Erdoğan, Netanyahu yönetiminin böyle devam etmesi durumunda Türkiye&rsquo;nin İsrail&rsquo;le masaya oturmasının ve önceki anlaşmaları yenilemesinin söz konusu olmayacağını da vurguladı. 

     Erdoğan, Hamas&rsquo;ı bir terör örgütü değil, direniş hareketi olarak gördüğünü ve haklı olduğu sürece yanında olduğunu da dile getirdi.

     Hamas&rsquo;a siyaset yapma imkanı verilmemesini eleştiren Başbakan Erdoğan,

     &quot;Orada siyasi olarak kendilerine bir süreç tanınmamıştır ve ellerinden bütün imkanları alınmıştır. Meclis Başkanı İsrail tarafından hapse atılmıştır, bakanlar hapse atılmıştır, milletvekilleri hapse atılmıştır. Bu nasıl demokrasi? Bunu anlamak mümkün değil&quot; diye konuştu. 

     Erdoğan, Hamas&rsquo;ın masada olmadığı bir barış sürecinin başarılı olamayacağını dile getirdi.