Çin, ABD Savunma Bakanı Robert Gates'in Pekin'i ziyaret ettiği dakikalarda, ilk hayalet avcı - bombardıman uçağının deneme uçuşunu yaptı.


Prototip uçak J-20&rsquo;nin ilk deneme uçuşunun ülkenin güneybatısındaki Sişuan bölgesinde gerçekleştirildiği bildirildi.

Yaklaşık 15 dakika süren uçuşun ardından sorunsuz yere indiği belirtilen uçağın fotoğrafları ve görüntüleri, internette yayınlandı.

Çin Dışişleri Bakanlığı sözcüsü Hong Lei ise ülkesinin hayalet uçak programını açıkça teyit etmeden, Çin&rsquo;in ordusunu modernleştirmesinin &quot;normal&quot; olduğunu söyledi.

         Hong, &quot;Çin ordusunu ve askeri malzemesini geliştirirken bunu sadece kendi  savunma, ulusal güvenlik, egemenlik ve toprak bütünlüğünü koruma ihtiyacı temelinde yapıyor. Hiçbir ülkeyi hedeflemiyor veya özel bir amacı bulunmuyor &quot; ifadesini kullandı. 

Pekin&rsquo;de Çin Devlet Başkanı Hu Jintao ile görüşmesinin ardından Amerika Birleşik Devletleri Savunma Bakanı Robert Gates, gazetecilerin konuya ilişkin sorularını yanıtladı.

         Gates, &quot;Çin Devlet Başkanına doğrudan sordum. Kendisi, deneme uçuşunun önceden planlandığını ve ziyaretimle hiçbir bağlantısı olmadığını belirtti&quot;  şeklinde konuştu.

         J-20 tipi uçaklar, Amerikan Hava Kuvvetleri&rsquo;nde F-15 ve F-16 benzeri avcı bombardıman uçaklarının yerini alacak olan F-22 serisine karşılık olarak nitelendiriliyor. 

F-22 tipi uçaklar dış yüzeylerindeki özel kaplama sayesinde çok zor tespit edilebiliyor ve olağanüstü manevra kabiliyetiyle mevcut teknolojiye göre üretilmiş avcı - bombardıman uçaklarına göre büyük üstünlük sağlıyor.