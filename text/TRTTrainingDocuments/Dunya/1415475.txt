Genel Sekreter Ban, Minsk yönetiminden insan haklarına saygı göstermesini istedi.


Birleşmiş Milletler Genel Sekreteri Ban Ki-mun, Belarus&rsquo;a demokrasi, insan hakları ve hukukun üstünlüğü ilkelerine uyma çağrısında bulundu.
         
Birleşmiş Milletler Sözcülüğünden yapılan açıklamada Genel Sekreter&rsquo;in, Belarus&rsquo;ta son dönemde gazetecilerin, sivil toplum örgütü üyelerinin ve muhalefet liderlerinin tutuklanmasından endişe duyduğu kaydedildi.
         
Genel Sekreter Ban-Ki-mun&rsquo;un tutuklanan sivillerin derhal serbest bırakılması ve hukuk kurallarına uyulması çağrısında bulunduğu da bildirildi.
         
Amerika Birleşik Devletleri, Minsk yönetiminin, Aralık ayında yapılan tartışmalı devlet başkanlığı seçimlerinin ardından protesto gösterilerini şiddetle bastırması üzerine bu ülkeye yeni yaptırımlar uygulayacağını açıklamıştı.
  
Avrupa Birliği  de, Belarus Devlet Başkanı Aleksandr Lukaşenko ve diğer üst düzey yöneticilerin mal varlıklarını dondurarak vize yasağı koymuştu.
     
Belarus&rsquo;a uygulanan yaptırımlara tepki gösteren Rusya ise Avrupa Birliği&rsquo;ni yaptırım kararını yeniden gözden geçirmeye çağırmıştı.