Gazze Şeridi ile İsrail sınırında dün gece çıkan çatışmada yaralanan 5 İsrail askerinden biri hayatını kaybetti.

Ölen askerin 20 yaşındaki çavuş Nadav Rotenberg olduğu açıklandı. Çatışmada yaralanan bir diğer askerin durumunun da ciddiyetini koruduğu, diğer üç askerin ise durumlarının iyi olduğu bildirildi.

İsrail ordusu, çatışma sırasında yaralanan askerlerin kendi arkadaşları tarafından vurulduğu ihtimalini değerlendiriyor.

Olayın nasıl gerçekleştiğini belirlemek üzere bir soruşturma ekibi de kuruldu.

Çatışma dün gece, İsrail tarafında Nirim kibutzu, Gazze Şeridi tarafında ise El Magazi mülteci kampının doğusunda meydana gelmiş; bir grup Filistinlinin sınırdaki güvenlik çitlerine kadar ulaşıp, sınır bölgesine patlayıcı yerleştirmeye çalışırken, askerlerin üzerine otomatik silahlarla ateş açtığı bildirilmişti.

Hamas&rsquo;a yakınlığı ile bilinen Filistin Erformasyon Merkezi adlı internet sitesi, Filistinli yerel görgü tanıklarına dayanarak, iki Filistinlinin, güvenlik çitlerine yanaşmayı başardıklarını ve askerlerin üzerine ateş açtıklarını, aynı zamanda bir birimin de havan saldırısında bulunduğunu belirtti. Sınıra yaklaşan Filistinlilerin, İsrail tarafından açılan yoğun ateşe rağmen geri çekildiklerini de aktaran internet sitesinde olayı kimin üstlendiği konusunda herhangi bir bilgi verilmedi.

Ancak, Hamas&rsquo;ın askeri kanadı İzzeddin El Kassam Tugayları&rsquo;nın sözcüsü Ebu Ubeyda, bunun, İsrail askerlerinin her gün Gazze Şeridi&rsquo;ne yaptığı saldırılara karşı doğal bir karşılık olduğunu ifade etti.

Ebu Ubeyda, Gazze Şeridi&rsquo;ne giren İsrail askerlerine karşı Filistinlilerin direniş hakkının bulunduğuna  belirtti.

Öte yandan, Filistin Demokratik Halk Kurtuluş Cephesi ile Filistin Halk Kurtuluş Cephesi&rsquo;nin askeri kanatları yayımladıkları açıklamalarla olayın sorumluluğunu ayrı ayrı üstlendiler.

Demokratik Cephe&rsquo;nin askeri kanadı &quot;Ulusal Direniş Tugayları&quot;nın sözcüsü Ebu Halid, bunun, işgal hükümetinin, en son dün El Halil&rsquo;de öldürülen Filistinli dahil, hiçbir suçu olmayan Filistinlilere karşı işledikleri suçların bir karşılığı olduğunu belirtti.