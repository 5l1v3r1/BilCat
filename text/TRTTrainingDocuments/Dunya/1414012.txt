Türk Silahlı Kuvvetleri'nin Suriye askerlerini eğitmesi konusunda mutabık kalındı.

 Türkiye ve Suriye arasında son yıllarda yoğunlaşan askeri düzeydeki temaslar çerçevesinde, Suriye askerinin Türk askeri tarafından bazı alanlarda eğitilmesi konusunda mutabık kalındığı bildirildi.

     Anadolu Ajansı&rsquo;nın haberine göre, Genelkurmay İkinci Başkanı Aslan Güner&rsquo;in Aralık ayında Şam&rsquo;a yaptığı ziyaret sırasında eğitim konusunun detayları değerlendirildi.

     Orgeneral Aslan Güner&rsquo;in katılımıyla Aralık ayında Şam&rsquo;da yapılan Türkiye-Suriye Yüksek Düzeyli Askeri Diyalog Toplantısında bu işbirliğinin derinleştirilerek eğitim konusunun ele alındığı belirtildi.  
     Bu çerçevede, Türk askerinin Suriye askerlerini bazı alanlarda eğitmesine ilişkin konunun detaylarının görüşüldüğü kaydedildi.
     Suriye askerlerinin Türk askerleri tarafından eğitilmesi halinde, uzun yıllar eski Sovyetler Birliği ile müttefik olan Suriye ordusunun, Sovyet ekolünden Batı ekolüne kayabileceği yorumları yapılıyor.