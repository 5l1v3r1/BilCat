Amerikan Kongresi yeni seçilen temsilcilerin de yer aldığı 112'nci dönem çalışmalarına başladı.

 
       Amerikan Kongresi&rsquo;nde yemin töreninin ardından yapılan  oylamada Temsilciler Meclisi Başkanlığına Cumhuriyetçi Partiden Ohio milletvekili John Boehner seçildi.
 
           20 yıldır Amerikan Kongresi&rsquo;nde bulunan Boehner, Kongre&rsquo;de düzenlenen törenle görevi Nancy Pelosi&rsquo;den devraldı.
 
            Ermeni tasarılarına desteğiyle dikkat çeken Demokrat Parti Milletvekili Pelosi&rsquo;nin Meclis Başkanlığı geçen ay sona ermişti.
 
          61 yaşındaki Boehner yaptığı konuşmada, Anayasanın önemine dikkat çekerek şeffaflık sözü verdi.
 
                Böylece Temsilciler Meclisi&rsquo;ndeki 4 yıllık Demokrat Parti hâkimiyeti sona ermiş oldu. 
 
Obama&rsquo;yı Sert Muhalefet Bekliyor

          Kongre&rsquo;nin 112&rsquo;nci döneminde Obama yönetimi, Temsilciler Meclisi&rsquo;nde çoğunluğa sahip Cumhuriyetçilerin sert muhalefetiyle karşılaşacak.
 
           435 üyeli Temsilciler Meclisi&rsquo;nde Cumhuriyetçiler 242, Demokratlar 193 sandalyeye sahip.
 
           Senato&rsquo;da ise 51 Demokrat, 47 Cumhuriyetçi ve 2 bağımsız senatör bulunuyor.
 
            Mecliste Demokrat Parti&rsquo;den azınlık lideri görevini yerine getirecek Nancy Pelosi&rsquo;ye kendi partisinden 18 milletvekilinin oy vermemesi ise dikkat çekti. 
 
Obama&rsquo;nın Ekibini Yenilemesi Bekleniyor
          
   Bu arada  Başkan Obama&rsquo;nın yeni dönemde, ekibinde yeni görevlendirmeler yapması bekleniyor.
 
              Beyaz Saray sözcüsü Robert Gibbs de ay sonunda görevinden ayrılacağını açıkladı.