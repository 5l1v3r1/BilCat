Birleşmiş Milletler Genel Sekreteri Ban-Ki Moon, İsrail'in Doğu Kudüs'te Yahudi yerleşimine yer açmak için bir oteli yıkmasını kınadı.

Genel Sekreterin sözcüsü tarafından yapılan açıklamada, İsrail&rsquo;in bu hareketinin, gerilimi artırmaktan başka işe yaramayacağı belirtildi.

Açıklamada &quot;Yasadışı İsrail yerleşim alanlarının tek taraflı genişletilmesine ilişkin uluslararası kaygılar dikkate alınmamaktadır. Bu da çok üzücüdür&quot; denildi.

Doğu Kudüs&rsquo;teki Shepherd Oteli, İsrail tarafından yıkılarak yerine binalar inşa edilmek isteniyor.

İsrail Başbakanı Benyamin Netanyahu, bölgede yeni Yahudi yerleşim alanı oluşturulmasının, özel bir proje ve İsrail yasalarına uygun olduğunu açıklamıştı.